{
  "pdhp1:0.0": "Patna Dharmapada ",
  "pdhp1:0.1": "1. Jama ",
  "pdhp1:0.2": "siddhaṁ namaḥ sarvvabuddhadharmmāryyasaṅghebhyaḥ ",
  "pdhp1:1": "manopūrvvaṁgamā dhammā manośreṣṭhā manojavā । ",
  "pdhp1:2": "manasā ca praduṣṭena bhāṣate vā karoti vā । ",
  "pdhp1:3": "tato naṁ dukham anneti cakram vā vahato padaṁ ।। ",
  "pdhp2:1": "ma<unclear>nopūrvvaṁ</unclear>gamā dhammā manośreṣṭhā manojavā । ",
  "pdhp2:2": "manasā ca prasannena bhāṣate vā karoti vā । ",
  "pdhp2:3": "tato naṁ sukham anneti cchāyā vā anapāyinī ।। ",
  "pdhp3:1": "iha śocati precca śocati pāpakam<unclear>mo ubhaya</unclear>ttha śocati । ",
  "pdhp3:2": "so śocati so vihaṁnyati dṛṣṭā kammakileśam āttano ।। ",
  "pdhp4:1": "iha nandati precca nandati katapuṁño ubhayattha nandati । ",
  "pdhp4:2": "so nandati dati dṛṣṭā kammaviśuddhim āttano ।। ",
  "pdhp5:1": "ākrośi maṁ avadhi maṁ ajini maṁ ahāsi me । ",
  "pdhp5:2": "ye tāni upanahyanti veraṁ tesaṁ na śāmyati ।। ",
  "pdhp6:1": "ākro<unclear>śi maṁ</unclear> avadhi maṁ ajini maṁ ahāsi me । ",
  "pdhp6:2": "ye tāni nopanahyanti veraṁ tesaṁ upaśāmyati ।। ",
  "pdhp7:1": "śubhā ’nupaśśiṁ viharantaṁ indriyesu asaṁvṛtaṁ । ",
  "pdhp7:2": "<unclear>bhojana</unclear>mhi amāttaṁñū kuśīdaṁ hīnavīriyaṁ ।। ",
  "pdhp7:3": "taṁ ve prasahate māro vāto rukkham va dubbalaṁ । ",
  "pdhp8:1": "aśubhānupaśśiṁ viharantaṁ indriyeṣu susaṁvṛtaṁ ।। ",
  "pdhp8:2": "bhojanamhi ca mā<supplied>ttraṁñū sa</supplied>ddhaṁ āraddhavīriyaṁ । ",
  "pdhp8:3": "taṁ ve na prasahate māro vāto śelaṁ va parvvataṁ ।। ",
  "pdhp9:1": "sace labheyā nipakaṁ sapraṁñaṁ sāddhiṁcaraṁ sādhuvihāradhīraṁ । ",
  "pdhp9:2": "adhibhūya sabbāṇi pariśrav<supplied>āṇi</supplied> careyā tenāttamano satīmā ।। ",
  "pdhp10:1": "no ce labheyā nipakaṁ sapraṁñaṁ sāddhiṁcaraṁ sādhuvihāradhīraṁ । ",
  "pdhp10:2": "rājā va rāṣṭaṁ vijitaṁ prahāya eko ccare mātaṁgāranne va nāgo ।। ",
  "pdhp11:1": "ekassa caritaṁ śreyo nāsti bāle bitīyatā । ",
  "pdhp11:2": "eko ccare na ca pāpāni kayirā appussuko mātaṁgāranne va nāgo ।। ",
  "pdhp12:1": "chandadoṣabhayā mohā yo dhammaṁ ativattati । ",
  "pdhp12:2": "nīhīrate tassa yaśo kālapakkhe va candramā ।। ",
  "pdhp13:1": "chandadoṣabhayā mohā yo dhammaṁ nātivattati । ",
  "pdhp13:2": "āpūrate tassa yaśo śuklapakkhe va candramā ।। ",
  "pdhp13:3": "Jamavarggaḥ "
}