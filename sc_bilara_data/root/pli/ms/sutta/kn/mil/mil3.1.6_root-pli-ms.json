{
  "mil3.1.6:0.1": "Milindapañha",
  "mil3.1.6:0.2": "Mahāvagga",
  "mil3.1.6:0.3": "6. Paṭisandhipañha",
  "mil3.1.6:1.1": "Rājā āha—",
  "mil3.1.6:1.2": "“bhante nāgasena, atthi koci mato na paṭisandahatī”ti.",
  "mil3.1.6:1.3": "Thero āha—",
  "mil3.1.6:1.4": "“koci paṭisandahati, koci na paṭisandahatī”ti.",
  "mil3.1.6:1.5": "“Ko paṭisandahati, ko na paṭisandahatī”ti?",
  "mil3.1.6:1.6": "“Sakileso, mahārāja, paṭisandahati, nikkileso na paṭisandahatī”ti.",
  "mil3.1.6:1.7": "“Tvaṁ pana, bhante nāgasena, paṭisandahissasī”ti?",
  "mil3.1.6:1.8": "“Sace, mahārāja, saupādāno bhavissāmi paṭisandahissāmi, sace anupādāno bhavissāmi na paṭisandahissāmī”ti.",
  "mil3.1.6:2.1": "“Kallosi, bhante nāgasenā”ti.",
  "mil3.1.6:3.1": "Paṭisandhipañho chaṭṭho."
}