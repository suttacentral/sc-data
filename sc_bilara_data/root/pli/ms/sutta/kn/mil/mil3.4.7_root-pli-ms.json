{
  "mil3.4.7:0.1": "Milindapañha",
  "mil3.4.7:0.2": "Nibbānavagga",
  "mil3.4.7:0.3": "7. Pathavisandhārakapañha",
  "mil3.4.7:1.1": "Rājā āha—",
  "mil3.4.7:1.2": "“bhante nāgasena, tumhe bhaṇatha—",
  "mil3.4.7:1.3": "‘ayaṁ mahā pathavī udake patiṭṭhitā, udakaṁ vāte patiṭṭhitaṁ, vāto ākāse patiṭṭhito’ti, etampi vacanaṁ na saddahāmī”ti.",
  "mil3.4.7:1.4": "Thero dhammakarakena udakaṁ gahetvā rājānaṁ milindaṁ saññāpesi—",
  "mil3.4.7:1.5": "“yathā, mahārāja, imaṁ udakaṁ vātena ādhāritaṁ, evaṁ tampi udakaṁ vātena ādhāritan”ti.",
  "mil3.4.7:2.1": "“Kallosi, bhante nāgasenā”ti.",
  "mil3.4.7:3.1": "Pathavisandhārakapañho sattamo."
}