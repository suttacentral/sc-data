{
  "thig6.3:0.1": "Therīgāthā 6.3 ",
  "thig6.3:0.2": "Chakkanipāta ",
  "thig6.3:0.3": "Khemātherīgāthā ",
  "thig6.3:1.1": "“Daharā tvaṁ rūpavatī, ",
  "thig6.3:1.2": "ahampi daharo yuvā; ",
  "thig6.3:1.3": "Pañcaṅgikena turiyena, ",
  "thig6.3:1.4": "ehi kheme ramāmase”. ",
  "thig6.3:2.1": "“Iminā pūtikāyena, ",
  "thig6.3:2.2": "āturena pabhaṅgunā; ",
  "thig6.3:2.3": "Aṭṭiyāmi harāyāmi, ",
  "thig6.3:2.4": "kāmataṇhā samūhatā. ",
  "thig6.3:3.1": "Sattisūlūpamā kāmā, ",
  "thig6.3:3.2": "khandhāsaṁ adhikuṭṭanā; ",
  "thig6.3:3.3": "Yaṁ ‘tvaṁ kāmaratiṁ’ brūsi, ",
  "thig6.3:3.4": "‘aratī’ dāni sā mama. ",
  "thig6.3:4.1": "Sabbattha vihatā nandī, ",
  "thig6.3:4.2": "tamokhandho padālito; ",
  "thig6.3:4.3": "Evaṁ jānāhi pāpima, ",
  "thig6.3:4.4": "nihato tvamasi antaka. ",
  "thig6.3:5.1": "Nakkhattāni namassantā, ",
  "thig6.3:5.2": "aggiṁ paricaraṁ vane; ",
  "thig6.3:5.3": "Yathābhuccamajānantā, ",
  "thig6.3:5.4": "bālā suddhimamaññatha. ",
  "thig6.3:6.1": "Ahañca kho namassantī, ",
  "thig6.3:6.2": "sambuddhaṁ purisuttamaṁ; ",
  "thig6.3:6.3": "Pamuttā sabbadukkhehi, ",
  "thig6.3:6.4": "satthusāsanakārikā”ti. ",
  "thig6.3:7.1": "… Khemā therī …. "
}