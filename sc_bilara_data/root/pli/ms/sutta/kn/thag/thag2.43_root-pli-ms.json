{
  "thag2.43:0.1": "Theragāthā 2.43 ",
  "thag2.43:0.2": "Dukanipāta ",
  "thag2.43:0.3": "Pañcamavagga ",
  "thag2.43:0.4": "Brahmālittheragāthā ",
  "thag2.43:1.1": "“Kassindriyāni samathaṅgatāni, ",
  "thag2.43:1.2": "Assā yathā sārathinā sudantā; ",
  "thag2.43:1.3": "Pahīnamānassa anāsavassa, ",
  "thag2.43:1.4": "Devāpi kassa pihayanti tādinoti. ",
  "thag2.43:2.1": "Mayhindriyāni samathaṅgatāni, ",
  "thag2.43:2.2": "Assā yathā sārathinā sudantā; ",
  "thag2.43:2.3": "Pahīnamānassa anāsavassa, ",
  "thag2.43:2.4": "Devāpi mayhaṁ pihayanti tādino”ti. ",
  "thag2.43:2.5": "… Brahmāli thero …. "
}