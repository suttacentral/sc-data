{
  "thag3.13:0.1": "Theragāthā 3.13 ",
  "thag3.13:0.2": "Tikanipāta ",
  "thag3.13:0.3": "Paṭhamavagga ",
  "thag3.13:0.4": "Abhibhūtattheragāthā ",
  "thag3.13:1.1": "“Suṇātha ñātayo sabbe, ",
  "thag3.13:1.2": "yāvantettha samāgatā; ",
  "thag3.13:1.3": "Dhammaṁ vo desayissāmi, ",
  "thag3.13:1.4": "dukkhā jāti punappunaṁ. ",
  "thag3.13:2.1": "Ārambhatha nikkamatha, ",
  "thag3.13:2.2": "Yuñjatha buddhasāsane; ",
  "thag3.13:2.3": "Dhunātha maccuno senaṁ, ",
  "thag3.13:2.4": "Naḷāgāraṁva kuñjaro. ",
  "thag3.13:3.1": "Yo imasmiṁ dhammavinaye, ",
  "thag3.13:3.2": "appamatto vihassati; ",
  "thag3.13:3.3": "Pahāya jātisaṁsāraṁ, ",
  "thag3.13:3.4": "dukkhassantaṁ karissatī”ti. ",
  "thag3.13:3.5": "… Abhibhūto thero …. "
}