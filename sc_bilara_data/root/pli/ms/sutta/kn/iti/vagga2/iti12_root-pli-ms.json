{
  "iti12:0.1": "Itivuttaka 12",
  "iti12:0.2": "Ekakanipāta",
  "iti12:0.3": "Dutiyavagga",
  "iti12:0.4": "Kodhapariññāsutta",
  "iti12:1.1": "Vuttañhetaṁ bhagavatā vuttamarahatāti me sutaṁ:",
  "iti12:2.1": "“Kodhaṁ, bhikkhave, anabhijānaṁ aparijānaṁ tattha cittaṁ avirājayaṁ appajahaṁ abhabbo dukkhakkhayāya.",
  "iti12:2.2": "Kodhañca kho, bhikkhave, abhijānaṁ parijānaṁ tattha cittaṁ virājayaṁ pajahaṁ bhabbo dukkhakkhayāyā”ti.",
  "iti12:2.3": "Etamatthaṁ bhagavā avoca.",
  "iti12:2.4": "Tatthetaṁ iti vuccati:",
  "iti12:3.1": "“Yena kodhena kuddhāse,",
  "iti12:3.2": "sattā gacchanti duggatiṁ;",
  "iti12:3.3": "Taṁ kodhaṁ sammadaññāya,",
  "iti12:3.4": "pajahanti vipassino;",
  "iti12:3.5": "Pahāya na punāyanti,",
  "iti12:3.6": "imaṁ lokaṁ kudācanan”ti.",
  "iti12:4.1": "Ayampi attho vutto bhagavatā, iti me sutanti.",
  "iti12:4.2": "Dutiyaṁ."
}