{
  "iti15:0.1": "Itivuttaka 15",
  "iti15:0.2": "Ekakanipāta",
  "iti15:0.3": "Dutiyavagga",
  "iti15:0.4": "Taṇhāsaṁyojanasutta",
  "iti15:1.1": "Vuttañhetaṁ bhagavatā vuttamarahatāti me sutaṁ:",
  "iti15:2.1": "“Nāhaṁ, bhikkhave, aññaṁ ekasaṁyojanampi samanupassāmi yena saṁyojanena saṁyuttā sattā dīgharattaṁ sandhāvanti saṁsaranti yathayidaṁ, bhikkhave, taṇhāsaṁyojanaṁ.",
  "iti15:2.2": "Taṇhāsaṁyojanena hi, bhikkhave, saṁyuttā sattā dīgharattaṁ sandhāvanti saṁsarantī”ti.",
  "iti15:2.3": "Etamatthaṁ bhagavā avoca.",
  "iti15:2.4": "Tatthetaṁ iti vuccati:",
  "iti15:3.1": "“Taṇhādutiyo puriso,",
  "iti15:3.2": "dīghamaddhāna saṁsaraṁ;",
  "iti15:3.3": "Itthabhāvaññathābhāvaṁ,",
  "iti15:3.4": "saṁsāraṁ nātivattati.",
  "iti15:4.1": "Etamādīnavaṁ ñatvā,",
  "iti15:4.2": "Taṇhaṁ dukkhassa sambhavaṁ;",
  "iti15:4.3": "Vītataṇho anādāno,",
  "iti15:4.4": "Sato bhikkhu paribbaje”ti.",
  "iti15:5.1": "Ayampi attho vutto bhagavatā, iti me sutanti.",
  "iti15:5.2": "Pañcamaṁ."
}