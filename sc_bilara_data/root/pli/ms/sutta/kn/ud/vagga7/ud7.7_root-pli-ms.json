{
  "ud7.7:0.1": "Udāna 7.7 ",
  "ud7.7:0.2": "Papañcakhayasutta ",
  "ud7.7:1.1": "Evaṁ me sutaṁ—",
  "ud7.7:1.2": " ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. ",
  "ud7.7:1.3": "Tena kho pana samayena bhagavā attano papañcasaññāsaṅkhāpahānaṁ paccavekkhamāno nisinno hoti. ",
  "ud7.7:2.1": "Atha kho bhagavā attano papañcasaññāsaṅkhāpahānaṁ viditvā tāyaṁ velāyaṁ imaṁ udānaṁ udānesi: ",
  "ud7.7:3.1": "“Yassa papañcā ṭhiti ca natthi, ",
  "ud7.7:3.2": "Sandānaṁ palighañca vītivatto; ",
  "ud7.7:3.3": "Taṁ nittaṇhaṁ muniṁ carantaṁ, ",
  "ud7.7:3.4": "Nāvajānāti sadevakopi loko”ti. ",
  "ud7.7:3.5": "Sattamaṁ. "
}