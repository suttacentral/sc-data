{
  "tha-ap47:0.1": "Therāpadāna",
  "tha-ap47:0.2": "Upālivagga",
  "tha-ap47:0.3": "5. Pañcahatthiyattheraapadāna",
  "tha-ap47:1.1": "“Sumedho nāma sambuddho,",
  "tha-ap47:1.2": "gacchate antarāpaṇe;",
  "tha-ap47:1.3": "Okkhittacakkhu mitabhāṇī,",
  "tha-ap47:1.4": "satimā saṁvutindriyo.",
  "tha-ap47:2.1": "Pañca uppalahatthāni,",
  "tha-ap47:2.2": "āveḷatthaṁ ahaṁsu me;",
  "tha-ap47:2.3": "Tena buddhaṁ apūjesiṁ,",
  "tha-ap47:2.4": "pasanno sehi pāṇibhi.",
  "tha-ap47:3.1": "Āropitā ca te pupphā,",
  "tha-ap47:3.2": "chadanaṁ assu satthuno;",
  "tha-ap47:3.3": "Samādhiṁsu mahānāgaṁ,",
  "tha-ap47:3.4": "sissā ācariyaṁ yathā.",
  "tha-ap47:4.1": "Tiṁsakappasahassamhi,",
  "tha-ap47:4.2": "yaṁ pupphamabhiropayiṁ;",
  "tha-ap47:4.3": "Duggatiṁ nābhijānāmi,",
  "tha-ap47:4.4": "buddhapūjāyidaṁ phalaṁ.",
  "tha-ap47:5.1": "Ito vīsakappasate,",
  "tha-ap47:5.2": "ahesuṁ pañca khattiyā;",
  "tha-ap47:5.3": "Hatthiyā nāma nāmena,",
  "tha-ap47:5.4": "cakkavattī mahabbalā.",
  "tha-ap47:6.1": "Paṭisambhidā catasso,",
  "tha-ap47:6.2": "…pe…",
  "tha-ap47:6.3": "kataṁ buddhassa sāsanaṁ”.",
  "tha-ap47:7.1": "Itthaṁ sudaṁ āyasmā pañcahatthiyo thero imā gāthāyo abhāsitthāti.",
  "tha-ap47:8.1": "Pañcahatthiyattherassāpadānaṁ pañcamaṁ."
}