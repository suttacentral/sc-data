{
  "an3.144:0.1": "Aṅguttara Nikāya 3 ",
  "an3.144:0.2": "14. Yodhājīvavagga ",
  "an3.144:0.3": "144. Dutiyamoranivāpasutta ",
  "an3.144:1.1": "“Tīhi, bhikkhave, dhammehi samannāgato bhikkhu accantaniṭṭho hoti accantayogakkhemī accantabrahmacārī accantapariyosāno seṭṭho devamanussānaṁ. ",
  "an3.144:1.2": "Katamehi tīhi? ",
  "an3.144:1.3": "Iddhipāṭihāriyena, ādesanāpāṭihāriyena, anusāsanīpāṭihāriyena—",
  "an3.144:1.4": "Imehi kho, bhikkhave, tīhi dhammehi samannāgato bhikkhu accantaniṭṭho hoti accantayogakkhemī accantabrahmacārī accantapariyosāno seṭṭho devamanussānan”ti. ",
  "an3.144:1.5": "Dvādasamaṁ. "
}