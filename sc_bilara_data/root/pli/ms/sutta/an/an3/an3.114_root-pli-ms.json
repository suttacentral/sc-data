{
  "an3.114:0.1": "Aṅguttara Nikāya 3 ",
  "an3.114:0.2": "12. Āpāyikavagga ",
  "an3.114:0.3": "114. Dullabhasutta ",
  "an3.114:1.1": "“Tiṇṇaṁ, bhikkhave, pātubhāvo dullabho lokasmiṁ. ",
  "an3.114:1.2": "Katamesaṁ tiṇṇaṁ? ",
  "an3.114:1.3": "Tathāgatassa, bhikkhave, arahato sammāsambuddhassa pātubhāvo dullabho lokasmiṁ, tathāgatappaveditassa dhammavinayassa desetā puggalo dullabho lokasmiṁ, kataññū katavedī puggalo dullabho lokasmiṁ. ",
  "an3.114:1.4": "Imesaṁ kho, bhikkhave, tiṇṇaṁ pātubhāvo dullabho lokasmin”ti. ",
  "an3.114:1.5": "Dutiyaṁ. "
}