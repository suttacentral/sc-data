{
  "an10.19:0.1": "Aṅguttara Nikāya 10 ",
  "an10.19:0.2": "2. Nāthavagga ",
  "an10.19:0.3": "19. Paṭhamaariyāvāsasutta ",
  "an10.19:1.1": "“Dasayime, bhikkhave, ariyāvāsā, ye ariyā āvasiṁsu vā āvasanti vā āvasissanti vā. ",
  "an10.19:1.2": "Katame dasa? ",
  "an10.19:1.3": "Idha, bhikkhave, bhikkhu pañcaṅgavippahīno hoti, chaḷaṅgasamannāgato, ekārakkho, caturāpasseno, paṇunnapaccekasacco, samavayasaṭṭhesano, anāvilasaṅkappo, passaddhakāyasaṅkhāro, suvimuttacitto, suvimuttapañño. ",
  "an10.19:1.4": "Ime kho, bhikkhave, dasa ariyāvāsā, ye ariyā āvasiṁsu vā āvasanti vā āvasissanti vā”ti. ",
  "an10.19:1.5": "Navamaṁ. "
}