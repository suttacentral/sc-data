{
  "an10.57:0.1": "Aṅguttara Nikāya 10 ",
  "an10.57:0.2": "6. Sacittavagga ",
  "an10.57:0.3": "57. Dutiyasaññāsutta ",
  "an10.57:1.1": "“Dasayimā, bhikkhave, saññā bhāvitā bahulīkatā mahapphalā honti mahānisaṁsā amatogadhā amatapariyosānā. ",
  "an10.57:1.2": "Katamā dasa? ",
  "an10.57:1.3": "Aniccasaññā, anattasaññā, maraṇasaññā, āhāre paṭikūlasaññā, sabbaloke anabhiratasaññā, aṭṭhikasaññā, puḷavakasaññā, vinīlakasaññā, vicchiddakasaññā, uddhumātakasaññā—",
  "an10.57:1.4": "imā kho, bhikkhave, dasa saññā bhāvitā bahulīkatā mahapphalā honti mahānisaṁsā amatogadhā amatapariyosānā”ti. ",
  "an10.57:1.5": "Sattamaṁ. "
}