{
  "an4.212:0.1": "Aṅguttara Nikāya 4 ",
  "an4.212:0.2": "22. Parisāvagga ",
  "an4.212:0.3": "212. Diṭṭhisutta ",
  "an4.212:1.1": "“Catūhi, bhikkhave, dhammehi samannāgato yathābhataṁ nikkhitto evaṁ niraye. ",
  "an4.212:1.2": "Katamehi catūhi? ",
  "an4.212:1.3": "Kāyaduccaritena, vacīduccaritena, manoduccaritena, micchādiṭṭhiyā—",
  "an4.212:1.4": "imehi kho, bhikkhave, catūhi dhammehi samannāgato yathābhataṁ nikkhitto evaṁ niraye. ",
  "an4.212:2.1": "Catūhi, bhikkhave, dhammehi samannāgato yathābhataṁ nikkhitto evaṁ sagge. ",
  "an4.212:2.2": "Katamehi catūhi? ",
  "an4.212:2.3": "Kāyasucaritena, vacīsucaritena, manosucaritena, sammādiṭṭhiyā—",
  "an4.212:2.4": "imehi kho, bhikkhave, catūhi dhammehi samannāgato yathābhataṁ nikkhitto evaṁ sagge”ti. ",
  "an4.212:2.5": "Dutiyaṁ. "
}