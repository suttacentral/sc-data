{
  "an4.232:0.1": "Aṅguttara Nikāya 4 ",
  "an4.232:0.2": "24. Kammavagga ",
  "an4.232:0.3": "232. Saṅkhittasutta ",
  "an4.232:1.1": "“Cattārimāni, bhikkhave, kammāni mayā sayaṁ abhiññā sacchikatvā paveditāni. ",
  "an4.232:1.2": "Katamāni cattāri? ",
  "an4.232:1.3": "Atthi, bhikkhave, kammaṁ kaṇhaṁ kaṇhavipākaṁ; ",
  "an4.232:1.4": "atthi, bhikkhave, kammaṁ sukkaṁ sukkavipākaṁ; ",
  "an4.232:1.5": "atthi, bhikkhave, kammaṁ kaṇhasukkaṁ kaṇhasukkavipākaṁ; ",
  "an4.232:1.6": "atthi, bhikkhave, kammaṁ akaṇhaasukkaṁ akaṇhaasukkavipākaṁ kammakkhayāya saṁvattati. ",
  "an4.232:1.7": "Imāni kho, bhikkhave, cattāri kammāni mayā sayaṁ abhiññā sacchikatvā paveditānī”ti. ",
  "an4.232:1.8": "Paṭhamaṁ. "
}