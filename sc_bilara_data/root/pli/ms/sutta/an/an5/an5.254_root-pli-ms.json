{
  "an5.254:0.1": "Aṅguttara Nikāya 5 ",
  "an5.254:0.2": "26. Upasampadāvagga ",
  "an5.254:0.3": "254. Pañcamacchariyasutta ",
  "an5.254:1.1": "“Pañcimāni, bhikkhave, macchariyāni. ",
  "an5.254:1.2": "Katamāni pañca? ",
  "an5.254:1.3": "Āvāsamacchariyaṁ, kulamacchariyaṁ, lābhamacchariyaṁ, vaṇṇamacchariyaṁ, dhammamacchariyaṁ—",
  "an5.254:1.4": "imāni kho, bhikkhave, pañca macchariyāni. ",
  "an5.254:1.5": "Imesaṁ kho, bhikkhave, pañcannaṁ macchariyānaṁ etaṁ paṭikuṭṭhaṁ, yadidaṁ dhammamacchariyan”ti. ",
  "an5.254:1.6": "Catutthaṁ. "
}