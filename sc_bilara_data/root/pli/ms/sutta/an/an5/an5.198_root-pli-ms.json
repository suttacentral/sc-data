{
  "an5.198:0.1": "Aṅguttara Nikāya 5 ",
  "an5.198:0.2": "20. Brāhmaṇavagga ",
  "an5.198:0.3": "198. Vācāsutta ",
  "an5.198:1.1": "“Pañcahi, bhikkhave, aṅgehi samannāgatā vācā subhāsitā hoti, no dubbhāsitā, anavajjā ca ananuvajjā ca viññūnaṁ. ",
  "an5.198:1.2": "Katamehi pañcahi? ",
  "an5.198:1.3": "Kālena ca bhāsitā hoti, saccā ca bhāsitā hoti, saṇhā ca bhāsitā hoti, atthasaṁhitā ca bhāsitā hoti, mettacittena ca bhāsitā hoti. ",
  "an5.198:1.4": "Imehi kho, bhikkhave, pañcahi aṅgehi samannāgatā vācā subhāsitā hoti, no dubbhāsitā, anavajjā ca ananuvajjā ca viññūnan”ti. ",
  "an5.198:1.5": "Aṭṭhamaṁ. "
}