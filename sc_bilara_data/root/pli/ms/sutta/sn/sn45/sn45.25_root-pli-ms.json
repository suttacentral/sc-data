{
  "sn45.25:0.1": "Saṁyutta Nikāya 45 ",
  "sn45.25:0.2": "3. Micchattavagga ",
  "sn45.25:0.3": "25. Paṭhamaasappurisasutta ",
  "sn45.25:1.1": "Sāvatthinidānaṁ. ",
  "sn45.25:1.2": "“Asappurisañca vo, bhikkhave, desessāmi, sappurisañca. ",
  "sn45.25:1.3": "Taṁ suṇātha. ",
  "sn45.25:1.4": "Katamo ca, bhikkhave, asappuriso? ",
  "sn45.25:1.5": "Idha, bhikkhave, ekacco micchādiṭṭhiko hoti, micchāsaṅkappo, micchāvāco, micchākammanto, micchāājīvo, micchāvāyāmo, micchāsati, micchāsamādhi—",
  "sn45.25:1.6": "ayaṁ vuccati, bhikkhave, asappuriso. ",
  "sn45.25:2.1": "Katamo ca, bhikkhave, sappuriso? ",
  "sn45.25:2.2": "Idha, bhikkhave, ekacco sammādiṭṭhiko hoti, sammāsaṅkappo, sammāvāco, sammākammanto, sammāājīvo, sammāvāyāmo, sammāsati, sammāsamādhi—",
  "sn45.25:2.3": "ayaṁ vuccati, bhikkhave, sappuriso”ti. ",
  "sn45.25:2.4": "Pañcamaṁ. "
}