{
  "sn45.17:0.1": "Saṁyutta Nikāya 45 ",
  "sn45.17:0.2": "2. Vihāravagga ",
  "sn45.17:0.3": "17. Dutiyaparisuddhasutta ",
  "sn45.17:1.1": "Sāvatthinidānaṁ. ",
  "sn45.17:1.2": "“Aṭṭhime, bhikkhave, dhammā parisuddhā pariyodātā anaṅgaṇā vigatūpakkilesā anuppannā uppajjanti, nāññatra sugatavinayā. ",
  "sn45.17:1.3": "Katame aṭṭha? ",
  "sn45.17:1.4": "Seyyathidaṁ—sammādiṭṭhi …pe… sammāsamādhi. ",
  "sn45.17:1.5": "Ime kho, bhikkhave, aṭṭha dhammā parisuddhā pariyodātā anaṅgaṇā vigatūpakkilesā anuppannā uppajjanti, nāññatra sugatavinayā”ti. ",
  "sn45.17:1.6": "Sattamaṁ. "
}