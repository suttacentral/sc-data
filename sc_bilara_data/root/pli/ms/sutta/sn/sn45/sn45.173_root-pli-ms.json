{
  "sn45.173:0.1": "Saṁyutta Nikāya 45 ",
  "sn45.173:0.2": "14. Oghavagga ",
  "sn45.173:0.3": "173. Upādānasutta ",
  "sn45.173:1.1": "“Cattārimāni, bhikkhave, upādānāni. ",
  "sn45.173:1.2": "Katamāni cattāri? ",
  "sn45.173:1.3": "Kāmupādānaṁ, diṭṭhupādānaṁ, sīlabbatupādānaṁ, attavādupādānaṁ—",
  "sn45.173:1.4": "imāni kho, bhikkhave, cattāri upādānāni. ",
  "sn45.173:1.5": "Imesaṁ kho, bhikkhave, catunnaṁ upādānānaṁ abhiññāya pariññāya parikkhayāya pahānāya …pe… ayaṁ ariyo aṭṭhaṅgiko maggo bhāvetabbo”ti. ",
  "sn45.173:1.6": "Tatiyaṁ. "
}