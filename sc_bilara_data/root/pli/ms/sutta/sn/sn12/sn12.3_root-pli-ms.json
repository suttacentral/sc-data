{
  "sn12.3:0.1": "Saṁyutta Nikāya 12 ",
  "sn12.3:0.2": "1. Buddhavagga ",
  "sn12.3:0.3": "3. Paṭipadāsutta ",
  "sn12.3:1.1": "Sāvatthiyaṁ viharati …pe… ",
  "sn12.3:1.2": "“micchāpaṭipadañca vo, bhikkhave, desessāmi sammāpaṭipadañca. ",
  "sn12.3:1.3": "Taṁ suṇātha, sādhukaṁ manasi karotha, bhāsissāmī”ti. ",
  "sn12.3:1.4": "“Evaṁ, bhante”ti kho te bhikkhū bhagavato paccassosuṁ. ",
  "sn12.3:1.5": "Bhagavā etadavoca: ",
  "sn12.3:2.1": "“Katamā ca, bhikkhave, micchāpaṭipadā? ",
  "sn12.3:2.2": "Avijjāpaccayā, bhikkhave, saṅkhārā; ",
  "sn12.3:2.3": "saṅkhārapaccayā viññāṇaṁ …pe… ",
  "sn12.3:2.4": "evametassa kevalassa dukkhakkhandhassa samudayo hoti. ",
  "sn12.3:2.5": "Ayaṁ vuccati, bhikkhave, micchāpaṭipadā. ",
  "sn12.3:3.1": "Katamā ca, bhikkhave, sammāpaṭipadā? ",
  "sn12.3:3.2": "Avijjāya tveva asesavirāganirodhā saṅkhāranirodho; ",
  "sn12.3:3.3": "saṅkhāranirodhā viññāṇanirodho …pe… ",
  "sn12.3:3.4": "evametassa kevalassa dukkhakkhandhassa nirodho hoti. ",
  "sn12.3:3.5": "Ayaṁ vuccati, bhikkhave, sammāpaṭipadā”ti. ",
  "sn12.3:3.6": "Tatiyaṁ. "
}