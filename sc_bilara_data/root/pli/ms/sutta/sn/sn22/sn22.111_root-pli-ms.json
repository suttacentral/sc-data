{
  "sn22.111:0.1": "Saṁyutta Nikāya 22 ",
  "sn22.111:0.2": "11. Antavagga ",
  "sn22.111:0.3": "111. Chandappahānasutta ",
  "sn22.111:1.1": "Sāvatthinidānaṁ. ",
  "sn22.111:1.2": "“Rūpe, bhikkhave, yo chando yo rāgo yā nandī yā taṇhā, taṁ pajahatha. ",
  "sn22.111:1.3": "Evaṁ taṁ rūpaṁ pahīnaṁ bhavissati ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ. ",
  "sn22.111:1.4": "Vedanāya …pe… ",
  "sn22.111:1.5": "saññāya … ",
  "sn22.111:1.6": "saṅkhāresu … ",
  "sn22.111:1.7": "viññāṇe yo chando yo rāgo yā nandī yā taṇhā, taṁ pajahatha. ",
  "sn22.111:1.8": "Evaṁ taṁ viññāṇaṁ pahīnaṁ bhavissati ucchinnamūlaṁ tālāvatthukataṁ anabhāvaṅkataṁ āyatiṁ anuppādadhamman”ti. ",
  "sn22.111:1.9": "Navamaṁ. "
}