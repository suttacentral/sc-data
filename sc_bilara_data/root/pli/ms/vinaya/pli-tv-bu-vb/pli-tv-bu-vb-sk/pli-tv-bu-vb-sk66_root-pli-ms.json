{
  "pli-tv-bu-vb-sk66:0.1": "Theravāda Vinaya ",
  "pli-tv-bu-vb-sk66:0.2": "Mahāvibhaṅga ",
  "pli-tv-bu-vb-sk66:0.3": "Sekhiyakaṇḍa ",
  "pli-tv-bu-vb-sk66:0.4": "Pādukavagga ",
  "pli-tv-bu-vb-sk66:0.5": "66. Veṭhitasikkhāpada ",
  "pli-tv-bu-vb-sk66:1.0": "",
  "pli-tv-bu-vb-sk66:1.1": "Tena samayena buddho bhagavā sāvatthiyaṁ viharati jetavane anāthapiṇḍikassa ārāme. ",
  "pli-tv-bu-vb-sk66:1.2": "Tena kho pana samayena chabbaggiyā bhikkhū veṭhitasīsassa dhammaṁ desenti …pe…. ",
  "pli-tv-bu-vb-sk66:1.3.0": "",
  "pli-tv-bu-vb-sk66:1.3.1": "“Na veṭhitasīsassa agilānassa dhammaṁ desessāmīti sikkhā karaṇīyā”ti. ",
  "pli-tv-bu-vb-sk66:1.4.0": "",
  "pli-tv-bu-vb-sk66:1.4.1": "Veṭhitasīso nāma ",
  "pli-tv-bu-vb-sk66:1.5": "kesantaṁ na dassāpetvā veṭhito hoti. ",
  "pli-tv-bu-vb-sk66:1.6": "Na veṭhitasīsassa agilānassa dhammo desetabbo. ",
  "pli-tv-bu-vb-sk66:1.7": "Yo anādariyaṁ paṭicca veṭhitasīsassa agilānassa dhammaṁ deseti, āpatti dukkaṭassa. ",
  "pli-tv-bu-vb-sk66:1.8.0": "",
  "pli-tv-bu-vb-sk66:1.8.1": "Anāpatti—",
  "pli-tv-bu-vb-sk66:1.9": "asañcicca, ",
  "pli-tv-bu-vb-sk66:1.10": "assatiyā, ",
  "pli-tv-bu-vb-sk66:1.11": "ajānantassa, ",
  "pli-tv-bu-vb-sk66:1.12": "gilānassa, ",
  "pli-tv-bu-vb-sk66:1.13": "kesantaṁ vivarāpetvā deseti, ",
  "pli-tv-bu-vb-sk66:1.14": "āpadāsu, ",
  "pli-tv-bu-vb-sk66:1.15": "ummattakassa, ",
  "pli-tv-bu-vb-sk66:1.16": "ādikammikassāti. ",
  "pli-tv-bu-vb-sk66:1.17": "Chaṭṭhasikkhāpadaṁ niṭṭhitaṁ. "
}