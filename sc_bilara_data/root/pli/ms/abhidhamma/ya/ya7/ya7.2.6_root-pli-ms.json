{
  "ya7.2.6:0.1": "7 Anusayayamaka ",
  "ya7.2.6:0.2": "7.2 Mahāvāra ",
  "ya7.2.6:0.3": "7.2.6. Uppajjanavāra ",
  "ya7.2.6:1.1": " Yassa kāmarāgānusayo uppajjati tassa paṭighānusayo uppajjatīti? Āmantā. ",
  "ya7.2.6:2.1": " Yassa vā pana paṭighānusayo uppajjati tassa kāmarāgānusayo uppajjatīti? Āmantā. ",
  "ya7.2.6:3.1": " Yassa kāmarāgānusayo uppajjati tassa mānānusayo uppajjatīti? Āmantā. ",
  "ya7.2.6:4.1": " Yassa vā pana mānānusayo uppajjati tassa kāmarāgānusayo uppajjatīti? ",
  "ya7.2.6:5.1": "Anāgāmissa mānānusayo uppajjati, no ca tassa kāmarāgānusayo uppajjati. Tiṇṇaṁ puggalānaṁ mānānusayo ca uppajjati kāmarāgānusayo ca uppajjati (vitthāretabbaṁ.) ",
  "ya7.2.6:6.1": " Yassa kāmarāgānusayo nuppajjati tassa paṭighānusayo nuppajjatīti? Āmantā. ",
  "ya7.2.6:7.1": " Yassa vā pana paṭighānusayo nuppajjati tassa kāmarāgānusayo nuppajjatīti? Āmantā. ",
  "ya7.2.6:8.1": " Yassa kāmarāgānusayo nuppajjati tassa mānānusayo nuppajjatīti? ",
  "ya7.2.6:9.1": "Anāgāmissa kāmarāgānusayo nuppajjati, no ca tassa mānānusayo nuppajjati. Arahato kāmarāgānusayo ca nuppajjati mānānusayo ca nuppajjati. ",
  "ya7.2.6:10.1": " Yassa vā pana mānānusayo nuppajjati tassa kāmarāgānusayo nuppajjatīti? Āmantā. (Vitthāretabbaṁ.) ",
  "ya7.2.6:11.1": "Uppajjanavāro. "
}