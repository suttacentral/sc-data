{
  "ya5.2.1:0.1": "5 Saccayamaka ",
  "ya5.2.1:0.2": "5.2 Pavattivāra ",
  "ya5.2.1:0.3": "5.2.1. Uppādavāra ",
  "ya5.2.1:1.0.1": "5.2.1.1. Paccuppannavāra ",
  "ya5.2.1:1.0.2": "5.2.1.1.1. Anulomapuggala ",
  "ya5.2.1:1.1": " Yassa dukkhasaccaṁ uppajjati tassa samudayasaccaṁ uppajjatīti? ",
  "ya5.2.1:2.1": "Sabbesaṁ upapajjantānaṁ pavatte taṇhāvippayuttacittassa uppādakkhaṇe tesaṁ dukkhasaccaṁ uppajjati, no ca tesaṁ samudayasaccaṁ uppajjati. Taṇhāya uppādakkhaṇe tesaṁ dukkhasaccañca uppajjati samudayasaccañca uppajjati. ",
  "ya5.2.1:3.1": " Yassa vā pana samudayasaccaṁ uppajjati tassa dukkhasaccaṁ uppajjatīti? Āmantā. ",
  "ya5.2.1:4.1": " Yassa dukkhasaccaṁ uppajjati tassa maggasaccaṁ uppajjatīti? ",
  "ya5.2.1:5.1": "Sabbesaṁ upapajjantānaṁ pavatte maggavippayuttacittassa uppādakkhaṇe tesaṁ dukkhasaccaṁ uppajjati, no ca tesaṁ maggasaccaṁ uppajjati. Pañcavokāre maggassa uppādakkhaṇe tesaṁ dukkhasaccañca uppajjati maggasaccañca uppajjati. ",
  "ya5.2.1:6.1": " Yassa vā pana maggasaccaṁ uppajjati tassa dukkhasaccaṁ uppajjatīti? ",
  "ya5.2.1:7.1": "Arūpe maggassa uppādakkhaṇe tesaṁ maggasaccaṁ uppajjati, no ca tesaṁ dukkhasaccaṁ uppajjati. Pañcavokāre maggassa uppādakkhaṇe tesaṁ maggasaccañca uppajjati dukkhasaccañca uppajjati. ",
  "ya5.2.1:8.1": " Yassa samudayasaccaṁ uppajjati tassa maggasaccaṁ uppajjatīti? No. ",
  "ya5.2.1:9.1": " Yassa vā pana maggasaccaṁ uppajjati tassa samudayasaccaṁ uppajjatīti? No. ",
  "ya5.2.1:10.0": "5.2.1.1.2. Anulomaokāsa ",
  "ya5.2.1:10.1": " Yattha dukkhasaccaṁ uppajjati tattha samudayasaccaṁ uppajjatīti? ",
  "ya5.2.1:11.1": "Asaññasatte tattha dukkhasaccaṁ uppajjati, no ca tattha samudayasaccaṁ uppajjati. Catuvokāre pañcavokāre tattha dukkhasaccañca uppajjati samudayasaccañca uppajjati. ",
  "ya5.2.1:12.1": " Yattha vā pana …pe… ? Āmantā. ",
  "ya5.2.1:13.1": " Yattha dukkhasaccaṁ uppajjati tattha maggasaccaṁ uppajjatīti? ",
  "ya5.2.1:14.1": "Apāye asaññasatte tattha dukkhasaccaṁ uppajjati, no ca tattha maggasaccaṁ uppajjati. Avasese catuvokāre pañcavokāre tattha dukkhasaccañca uppajjati maggasaccañca uppajjati. ",
  "ya5.2.1:15.1": " Yattha vā pana maggasaccaṁ uppajjati tattha dukkhasaccaṁ uppajjatīti? Āmantā. ",
  "ya5.2.1:16.1": " Yattha samudayasaccaṁ uppajjati tattha maggasaccaṁ uppajjatīti? ",
  "ya5.2.1:17.1": "Apāye tattha samudayasaccaṁ uppajjati, no ca tattha maggasaccaṁ uppajjati. Avasese catuvokāre pañcavokāre tattha samudayasaccañca uppajjati maggasaccañca uppajjati. ",
  "ya5.2.1:18.1": " Yattha vā pana …pe… ? Āmantā. ",
  "ya5.2.1:19.0": "5.2.1.1.3. Anulomapuggalokāsa ",
  "ya5.2.1:19.1": " Yassa yattha dukkhasaccaṁ uppajjati tassa tattha samudayasaccaṁ uppajjatīti? …pe…. ",
  "ya5.2.1:20.1": "(Yassakampi yassayatthakampi sadisaṁ vitthāretabbaṁ.) ",
  "ya5.2.1:21.0": "5.2.1.1.4. Paccanīkapuggala ",
  "ya5.2.1:21.1": " Yassa dukkhasaccaṁ nuppajjati tassa samudayasaccaṁ nuppajjatīti? Āmantā. ",
  "ya5.2.1:22.1": " Yassa vā pana samudayasaccaṁ nuppajjati tassa dukkhasaccaṁ nuppajjatīti? ",
  "ya5.2.1:23.1": "Sabbesaṁ upapajjantānaṁ pavatte taṇhāvippayuttacittassa uppādakkhaṇe tesaṁ samudayasaccaṁ nuppajjati, no ca tesaṁ dukkhasaccaṁ nuppajjati. Sabbesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ samudayasaccañca nuppajjati dukkhasaccañca nuppajjati. ",
  "ya5.2.1:24.1": " Yassa dukkhasaccaṁ nuppajjati tassa maggasaccaṁ nuppajjatīti? ",
  "ya5.2.1:25.1": "Arūpe maggassa uppādakkhaṇe tesaṁ dukkhasaccaṁ nuppajjati, no ca tesaṁ maggasaccaṁ nuppajjati. Sabbesaṁ cavantānaṁ pavatte cittassa bhaṅgakkhaṇe arūpe phalassa uppādakkhaṇe tesaṁ dukkhasaccañca nuppajjati maggasaccañca nuppajjati. ",
  "ya5.2.1:26.1": " Yassa vā pana maggasaccaṁ nuppajjati tassa dukkhasaccaṁ nuppajjatīti? ",
  "ya5.2.1:27.1": "Sabbesaṁ upapajjantānaṁ pavatte maggavippayuttacittassa uppādakkhaṇe tesaṁ maggasaccaṁ nuppajjati, no ca tesaṁ dukkhasaccaṁ nuppajjati. Sabbesaṁ cavantānaṁ pavatte cittassa bhaṅgakkhaṇe arūpe phalassa uppādakkhaṇe tesaṁ maggasaccañca nuppajjati dukkhasaccañca nuppajjati. ",
  "ya5.2.1:28.1": " Yassa samudayasaccaṁ nuppajjati tassa maggasaccaṁ nuppajjatīti? ",
  "ya5.2.1:29.1": "Maggassa uppādakkhaṇe tesaṁ samudayasaccaṁ nuppajjati, no ca tesaṁ maggasaccaṁ nuppajjati. Sabbesaṁ cittassa bhaṅgakkhaṇe taṇhāvippayuttamaggavippayuttacittassa uppādakkhaṇe nirodhasamāpannānaṁ asaññasattānaṁ tesaṁ samudayasaccañca nuppajjati maggasaccañca nuppajjati. ",
  "ya5.2.1:30.1": " Yassa vā pana maggasaccaṁ nuppajjati tassa samudayasaccaṁ nuppajjatīti? ",
  "ya5.2.1:31.1": "Taṇhāya uppādakkhaṇe tesaṁ maggasaccaṁ nuppajjati, no ca tesaṁ samudayasaccaṁ nuppajjati. Sabbesaṁ cittassa bhaṅgakkhaṇe maggavippayuttataṇhāvippayuttacittassa uppādakkhaṇe nirodhasamāpannānaṁ asaññasattānaṁ tesaṁ maggasaccañca nuppajjati samudayasaccañca nuppajjati. ",
  "ya5.2.1:32.0": "5.2.1.1.5. Paccanīkaokāsa ",
  "ya5.2.1:32.1": " Yattha dukkhasaccaṁ nuppajjati tattha samudayasaccaṁ nuppajjatīti? Natthi. ",
  "ya5.2.1:33.1": " Yattha vā pana samudayasaccaṁ nuppajjati tattha dukkhasaccaṁ nuppajjatīti? Uppajjati. ",
  "ya5.2.1:34.1": " Yattha dukkhasaccaṁ nuppajjati tattha maggasaccaṁ nuppajjatīti? Natthi. ",
  "ya5.2.1:35.1": " Yattha vā pana maggasaccaṁ nuppajjati tattha dukkhasaccaṁ nuppajjatīti? Uppajjati. ",
  "ya5.2.1:36.1": " Yattha samudayasaccaṁ nuppajjati tattha maggasaccaṁ nuppajjatīti? Āmantā. ",
  "ya5.2.1:37.1": " Yattha vā pana maggasaccaṁ nuppajjati tattha samudayasaccaṁ nuppajjatīti? ",
  "ya5.2.1:38.1": "Apāye tattha maggasaccaṁ nuppajjati, no ca tattha samudayasaccaṁ nuppajjati. Asaññasatte tattha maggasaccañca nuppajjati samudayasaccañca nuppajjati. ",
  "ya5.2.1:39.0": "5.2.1.1.6. Paccanīkapuggalokāsa ",
  "ya5.2.1:39.1": " Yassa yattha dukkhasaccaṁ nuppajjati tassa tattha samudayasaccaṁ nuppajjatīti? Āmantā. ",
  "ya5.2.1:40.1": " Yassa vā pana yattha samudayasaccaṁ nuppajjati tassa tattha dukkhasaccaṁ nuppajjatīti? ",
  "ya5.2.1:41.1": "Sabbesaṁ upapajjantānaṁ pavatte taṇhāvippayuttacittassa uppādakkhaṇe tesaṁ tattha samudayasaccaṁ nuppajjati, no ca tesaṁ tattha dukkhasaccaṁ nuppajjati. Sabbesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha samudayasaccañca nuppajjati dukkhasaccañca nuppajjati. ",
  "ya5.2.1:42.1": " Yassa yattha dukkhasaccaṁ nuppajjati tassa tattha maggasaccaṁ nuppajjatīti? ",
  "ya5.2.1:43.1": "Arūpe maggassa uppādakkhaṇe tesaṁ tattha dukkhasaccaṁ nuppajjati, no ca tesaṁ tattha maggasaccaṁ nuppajjati. Sabbesaṁ cavantānaṁ pavatte cittassa bhaṅgakkhaṇe arūpe phalassa uppādakkhaṇe tesaṁ tattha dukkhasaccañca nuppajjati maggasaccañca nuppajjati. ",
  "ya5.2.1:44.1": " Yassa vā pana yattha maggasaccaṁ nuppajjati tassa tattha dukkhasaccaṁ nuppajjatīti? ",
  "ya5.2.1:45.1": "Sabbesaṁ upapajjantānaṁ pavatte maggavippayuttacittassa uppādakkhaṇe tesaṁ tattha maggasaccaṁ nuppajjati, no ca tesaṁ tattha dukkhasaccaṁ nuppajjati. Sabbesaṁ cavantānaṁ pavatte cittassa bhaṅgakkhaṇe arūpe phalassa uppādakkhaṇe tesaṁ tattha maggasaccañca nuppajjati dukkhasaccañca nuppajjati. ",
  "ya5.2.1:46.1": " Yassa yattha samudayasaccaṁ nuppajjati tassa tattha maggasaccaṁ nuppajjatīti? ",
  "ya5.2.1:47.1": "Maggassa uppādakkhaṇe tesaṁ tattha samudayasaccaṁ nuppajjati, no ca tesaṁ tattha maggasaccaṁ nuppajjati. Sabbesaṁ cittassa bhaṅgakkhaṇe taṇhāvippayuttamaggavippayuttacittassa uppādakkhaṇe asaññasattānaṁ tesaṁ tattha samudayasaccañca nuppajjati maggasaccañca nuppajjati. ",
  "ya5.2.1:48.1": " Yassa vā pana yattha maggasaccaṁ nuppajjati tassa tattha samudayasaccaṁ nuppajjatīti? ",
  "ya5.2.1:49.1": "Taṇhāya uppādakkhaṇe tesaṁ tattha maggasaccaṁ nuppajjati, no ca tesaṁ tattha samudayasaccaṁ nuppajjati. Sabbesaṁ cittassa bhaṅgakkhaṇe maggavippayuttataṇhāvippayuttacittassa uppādakkhaṇe asaññasattānaṁ tesaṁ tattha maggasaccañca nuppajjati samudayasaccañca nuppajjati. ",
  "ya5.2.1:50.0.1": "5.2.1.2. Atītavāra ",
  "ya5.2.1:50.0.2": "5.2.1.2.1. Anulomapuggala ",
  "ya5.2.1:50.1": " Yassa dukkhasaccaṁ uppajjittha tassa samudayasaccaṁ uppajjitthāti? Āmantā. ",
  "ya5.2.1:51.1": " Yassa vā pana samudayasaccaṁ uppajjittha tassa dukkhasaccaṁ uppajjitthāti? Āmantā. ",
  "ya5.2.1:52.1": " Yassa dukkhasaccaṁ uppajjittha tassa maggasaccaṁ uppajjitthāti? ",
  "ya5.2.1:53.1": "Anabhisametāvīnaṁ tesaṁ dukkhasaccaṁ uppajjittha, no ca tesaṁ maggasaccaṁ uppajjittha. Abhisametāvīnaṁ tesaṁ dukkhasaccañca uppajjittha maggasaccañca uppajjittha. ",
  "ya5.2.1:54.1": " Yassa vā pana …pe… uppajjitthāti? Āmantā. ",
  "ya5.2.1:55.1": " Yassa samudayasaccaṁ uppajjittha tassa maggasaccaṁ uppajjitthāti? ",
  "ya5.2.1:56.1": "Anabhisametāvīnaṁ tesaṁ samudayasaccaṁ uppajjittha, no ca tesaṁ maggasaccaṁ uppajjittha. Abhisametāvīnaṁ tesaṁ samudayasaccañca uppajjittha maggasaccañca uppajjittha. ",
  "ya5.2.1:57.1": " Yassa vā pana …pe… uppajjitthāti? Āmantā. ",
  "ya5.2.1:58.0": "5.2.1.2.2. Anulomaokāsa ",
  "ya5.2.1:58.1": " Yattha dukkhasaccaṁ uppajjittha …pe…. ",
  "ya5.2.1:59.1": "(Yatthakampi sabbattha sadisaṁ. Tantinānākaraṇaṁ heṭṭhā yatthakasadisaṁ.) ",
  "ya5.2.1:60.0": "5.2.1.2.3. Anulomapuggalokāsa ",
  "ya5.2.1:60.1": " Yassa yattha dukkhasaccaṁ uppajjittha tassa tattha samudayasaccaṁ uppajjitthāti? ",
  "ya5.2.1:61.1": "Suddhāvāsānaṁ dutiye citte vattamāne asaññasattānaṁ tesaṁ tattha dukkhasaccaṁ uppajjittha, no ca tesaṁ tattha samudayasaccaṁ uppajjittha. Itaresaṁ catuvokārānaṁ pañcavokārānaṁ tesaṁ tattha dukkhasaccañca uppajjittha samudayasaccañca uppajjittha. ",
  "ya5.2.1:62.1": " Yassa vā pana yattha …pe… uppajjitthāti? Āmantā. ",
  "ya5.2.1:63.1": " Yassa yattha dukkhasaccaṁ uppajjittha tassa tattha maggasaccaṁ uppajjitthāti? ",
  "ya5.2.1:64.1": "Suddhāvāsānaṁ dutiye citte vattamāne anabhisametāvīnaṁ asaññasattānaṁ tesaṁ tattha dukkhasaccaṁ uppajjittha, no ca tesaṁ tattha maggasaccaṁ uppajjittha. Abhisametāvīnaṁ tesaṁ tattha dukkhasaccañca uppajjittha maggasaccañca uppajjittha. ",
  "ya5.2.1:65.1": " Yassa vā pana yattha …pe… uppajjitthāti? Āmantā. ",
  "ya5.2.1:66.1": " Yassa yattha samudayasaccaṁ uppajjittha tassa tattha maggasaccaṁ uppajjitthāti? ",
  "ya5.2.1:67.1": "Suddhāvāsānaṁ dutiye akusale citte vattamāne anabhisametāvīnaṁ tesaṁ tattha samudayasaccaṁ uppajjittha, no ca tesaṁ tattha maggasaccaṁ uppajjittha. Abhisametāvīnaṁ tesaṁ tattha samudayasaccañca uppajjittha maggasaccañca uppajjittha. ",
  "ya5.2.1:68.1": " Yassa vā pana yattha …pe… uppajjitthāti? Āmantā. ",
  "ya5.2.1:69.0": "5.2.1.2.4. Paccanīkapuggala ",
  "ya5.2.1:69.1": " Yassa dukkhasaccaṁ nuppajjittha tassa samudayasaccaṁ nuppajjitthāti? Natthi. ",
  "ya5.2.1:70.1": " Yassa vā pana …pe… nuppajjitthāti? Natthi. ",
  "ya5.2.1:71.1": " Yassa dukkhasaccaṁ nuppajjittha tassa maggasaccaṁ nuppajjitthāti? Natthi. ",
  "ya5.2.1:72.1": " Yassa vā pana maggasaccaṁ nuppajjittha tassa dukkhasaccaṁ nuppajjitthāti? Uppajjittha. ",
  "ya5.2.1:73.1": " Yassa samudayasaccaṁ nuppajjittha tassa maggasaccaṁ nuppajjitthāti? Natthi. ",
  "ya5.2.1:74.1": " Yassa vā pana …pe… nuppajjitthāti? Uppajjittha. ",
  "ya5.2.1:75.0": "5.2.1.2.5. Paccanīkaokāsa ",
  "ya5.2.1:75.1": " Yattha dukkhasaccaṁ nuppajjittha …pe…. ",
  "ya5.2.1:76.0": "5.2.1.2.6. Paccanīkapuggalokāsa ",
  "ya5.2.1:76.1": " Yassa yattha dukkhasaccaṁ nuppajjittha tassa tattha samudayasaccaṁ nuppajjitthāti? Āmantā. ",
  "ya5.2.1:77.1": " Yassa vā pana yattha samudayasaccaṁ nuppajjittha tassa tattha dukkhasaccaṁ nuppajjitthāti? ",
  "ya5.2.1:78.1": "Suddhāvāsānaṁ dutiye citte vattamāne asaññasattānaṁ tesaṁ tattha samudayasaccaṁ nuppajjittha, no ca tesaṁ tattha dukkhasaccaṁ nuppajjittha. Suddhāvāsaṁ upapajjantānaṁ tesaṁ tattha samudayasaccañca nuppajjittha dukkhasaccañca nuppajjittha. ",
  "ya5.2.1:79.1": " Yassa yattha dukkhasaccaṁ nuppajjittha tassa tattha maggasaccaṁ nuppajjitthāti? Āmantā. ",
  "ya5.2.1:80.1": " Yassa vā pana yattha maggasaccaṁ nuppajjittha tassa tattha dukkhasaccaṁ nuppajjitthāti? ",
  "ya5.2.1:81.1": "Suddhāvāsānaṁ dutiye citte vattamāne anabhisametāvīnaṁ asaññasattānaṁ tesaṁ tattha maggasaccaṁ nuppajjittha, no ca tesaṁ tattha dukkhasaccaṁ nuppajjittha. Suddhāvāsaṁ upapajjantānaṁ tesaṁ tattha maggasaccañca nuppajjittha dukkhasaccañca nuppajjittha. ",
  "ya5.2.1:82.1": " Yassa yattha samudayasaccaṁ nuppajjittha tassa tattha maggasaccaṁ nuppajjitthāti? Āmantā. ",
  "ya5.2.1:83.1": " Yassa vā pana yattha maggasaccaṁ nuppajjittha tassa tattha samudayasaccaṁ nuppajjitthāti? ",
  "ya5.2.1:84.1": "Suddhāvāsānaṁ dutiye akusale citte vattamāne anabhisametāvīnaṁ tesaṁ tattha maggasaccaṁ nuppajjittha, no ca tesaṁ tattha samudayasaccaṁ nuppajjittha. Suddhāvāsānaṁ dutiye citte vattamāne asaññasattānaṁ tesaṁ tattha maggasaccañca nuppajjittha samudayasaccañca nuppajjittha. ",
  "ya5.2.1:85.0.1": "5.2.1.3. Anāgatavāra ",
  "ya5.2.1:85.0.2": "5.2.1.3.1. Anulomapuggala ",
  "ya5.2.1:85.1": " Yassa dukkhasaccaṁ uppajjissati tassa samudayasaccaṁ uppajjissatīti? ",
  "ya5.2.1:86.1": "Aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti tesaṁ dukkhasaccaṁ uppajjissati, no ca tesaṁ samudayasaccaṁ uppajjissati. Itaresaṁ tesaṁ dukkhasaccañca uppajjissati samudayasaccañca uppajjissati. ",
  "ya5.2.1:87.1": " Yassa vā pana …pe… ? Āmantā. ",
  "ya5.2.1:88.1": " Yassa dukkhasaccaṁ uppajjissati tassa maggasaccaṁ uppajjissatīti? ",
  "ya5.2.1:89.1": "Aggamaggasamaṅgīnaṁ arahantānaṁ ye ca puthujjanā maggaṁ na paṭilabhissanti tesaṁ dukkhasaccaṁ uppajjissati, no ca tesaṁ maggasaccaṁ uppajjissati. Yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ dukkhasaccañca uppajjissati maggasaccañca uppajjissati. ",
  "ya5.2.1:90.1": " Yassa vā pana …pe… uppajjissatīti? Āmantā. ",
  "ya5.2.1:91.1": " Yassa samudayasaccaṁ uppajjissati tassa maggasaccaṁ uppajjissatīti? ",
  "ya5.2.1:92.1": "Ye puthujjanā maggaṁ na paṭilabhissanti tesaṁ samudayasaccaṁ uppajjissati, no ca tesaṁ maggasaccaṁ uppajjissati. Ye maggaṁ paṭilabhissanti tesaṁ samudayasaccañca uppajjissati maggasaccañca uppajjissati. ",
  "ya5.2.1:93.1": " Yassa vā pana maggasaccaṁ uppajjissati tassa samudayasaccaṁ uppajjissatīti? ",
  "ya5.2.1:94.1": "Yassa cittassa anantarā aggamaggaṁ paṭilabhissanti tesaṁ maggasaccaṁ uppajjissati, no ca tesaṁ samudayasaccaṁ uppajjissati. Ye maggaṁ paṭilabhissanti tesaṁ maggasaccañca uppajjissati samudayasaccañca uppajjissati. ",
  "ya5.2.1:95.0": "5.2.1.3.2. Anulomaokāsa ",
  "ya5.2.1:95.1": " Yattha dukkhasaccaṁ uppajjissati …pe…. ",
  "ya5.2.1:96.0": "5.2.1.3.3. Anulomapuggalokāsa ",
  "ya5.2.1:96.1": " Yassa yattha dukkhasaccaṁ uppajjissati tassa tattha samudayasaccaṁ uppajjissatīti? ",
  "ya5.2.1:97.1": "Aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti asaññasattānaṁ tesaṁ tattha dukkhasaccaṁ uppajjissati, no ca tesaṁ tattha samudayasaccaṁ uppajjissati. Itaresaṁ catuvokārānaṁ pañcavokārānaṁ tesaṁ tattha dukkhasaccañca uppajjissati samudayasaccañca uppajjissati. ",
  "ya5.2.1:98.1": " Yassa vā pana yattha samudayasaccaṁ uppajjissati …pe… uppajjissatīti? Āmantā. ",
  "ya5.2.1:99.1": " Yassa yattha dukkhasaccaṁ uppajjissati tassa tattha maggasaccaṁ uppajjissatīti? ",
  "ya5.2.1:100.1": "Aggamaggasamaṅgīnaṁ arahantānaṁ ye ca puthujjanā maggaṁ na paṭilabhissanti āpāyikānaṁ asaññasattānaṁ tesaṁ tattha dukkhasaccaṁ uppajjissati, no ca tesaṁ tattha maggasaccaṁ uppajjissati. Yassa cittassa anantarā aggamaggaṁ paṭilabhissanti, ye caññe maggaṁ paṭilabhissanti tesaṁ tattha dukkhasaccañca uppajjissati maggasaccañca uppajjissati. ",
  "ya5.2.1:101.1": " Yassa vā pana yattha maggasaccaṁ uppajjissati tassa tattha dukkhasaccaṁ uppajjissatīti? Āmantā. ",
  "ya5.2.1:102.1": " Yassa yattha samudayasaccaṁ uppajjissati tassa tattha maggasaccaṁ uppajjissatīti? ",
  "ya5.2.1:103.1": "Āpāyikānaṁ ye ca puthujjanā maggaṁ na paṭilabhissanti tesaṁ tattha samudayasaccaṁ uppajjissati, no ca tesaṁ tattha maggasaccaṁ uppajjissati. Ye maggaṁ paṭilabhissanti tesaṁ tattha samudayasaccañca uppajjissati maggasaccañca uppajjissati. ",
  "ya5.2.1:104.1": " Yassa vā pana yattha maggasaccaṁ uppajjissati tassa tattha samudayasaccaṁ uppajjissatīti? ",
  "ya5.2.1:105.1": "Yassa cittassa anantarā aggamaggaṁ paṭilabhissanti tesaṁ tattha maggasaccaṁ uppajjissati, no ca tesaṁ tattha samudayasaccaṁ uppajjissati. Ye maggaṁ paṭilabhissanti tesaṁ tattha maggasaccañca uppajjissati samudayasaccañca uppajjissati. ",
  "ya5.2.1:106.0": "5.2.1.3.4. Paccanīkapuggala ",
  "ya5.2.1:106.1": " Yassa dukkhasaccaṁ nuppajjissati tassa samudayasaccaṁ nuppajjissatīti? Āmantā. ",
  "ya5.2.1:107.1": " Yassa vā pana samudayasaccaṁ nuppajjissati tassa dukkhasaccaṁ nuppajjissatīti? ",
  "ya5.2.1:108.1": "Aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti tesaṁ samudayasaccaṁ nuppajjissati, no ca tesaṁ dukkhasaccaṁ nuppajjissati. Pacchimacittasamaṅgīnaṁ tesaṁ samudayasaccañca nuppajjissati dukkhasaccañca nuppajjissati. ",
  "ya5.2.1:109.1": " Yassa dukkhasaccaṁ nuppajjissati tassa maggasaccaṁ nuppajjissatīti? Āmantā. ",
  "ya5.2.1:110.1": " Yassa vā pana maggasaccaṁ nuppajjissati tassa dukkhasaccaṁ nuppajjissatīti? ",
  "ya5.2.1:111.1": "Aggamaggasamaṅgīnaṁ arahantānaṁ ye ca puthujjanā maggaṁ na paṭilabhissanti tesaṁ maggasaccaṁ nuppajjissati, no ca tesaṁ dukkhasaccaṁ nuppajjissati. Pacchimacittasamaṅgīnaṁ tesaṁ maggasaccañca nuppajjissati dukkhasaccañca nuppajjissati. ",
  "ya5.2.1:112.1": " Yassa samudayasaccaṁ nuppajjissati tassa maggasaccaṁ nuppajjissatīti? ",
  "ya5.2.1:113.1": "Yassa cittassa anantarā aggamaggaṁ paṭilabhissanti tesaṁ samudayasaccaṁ nuppajjissati, no ca tesaṁ maggasaccaṁ nuppajjissati. Aggamaggasamaṅgīnaṁ arahantānaṁ tesaṁ samudayasaccañca nuppajjissati maggasaccañca nuppajjissati. ",
  "ya5.2.1:114.1": " Yassa vā pana maggasaccaṁ nuppajjissati tassa samudayasaccaṁ nuppajjissatīti? ",
  "ya5.2.1:115.1": "Ye puthujjanā maggaṁ na paṭilabhissanti tesaṁ maggasaccaṁ nuppajjissati, no ca tesaṁ samudayasaccaṁ nuppajjissati. Aggamaggasamaṅgīnaṁ arahantānaṁ tesaṁ maggasaccañca nuppajjissati samudayasaccañca nuppajjissati. ",
  "ya5.2.1:116.0": "5.2.1.3.5. Paccanīkaokāsa ",
  "ya5.2.1:116.1": " Yattha dukkhasaccaṁ nuppajjissati …pe…. ",
  "ya5.2.1:117.0": "5.2.1.3.6. Paccanīkapuggalokāsa ",
  "ya5.2.1:117.1": " Yassa yattha dukkhasaccaṁ nuppajjissati tassa tattha samudayasaccaṁ nuppajjissatīti? Āmantā. ",
  "ya5.2.1:118.1": " Yassa vā pana yattha samudayasaccaṁ nuppajjissati tassa tattha dukkhasaccaṁ nuppajjissatīti? ",
  "ya5.2.1:119.1": "Aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti asaññasattānaṁ tesaṁ tattha samudayasaccaṁ nuppajjissati, no ca tesaṁ tattha dukkhasaccaṁ nuppajjissati. Pacchimacittasamaṅgīnaṁ tesaṁ tattha samudayasaccañca nuppajjissati dukkhasaccañca nuppajjissati. ",
  "ya5.2.1:120.1": " Yassa yattha dukkhasaccaṁ nuppajjissati tassa tattha maggasaccaṁ nuppajjissatīti? Āmantā. ",
  "ya5.2.1:121.1": " Yassa vā pana yattha maggasaccaṁ nuppajjissati tassa tattha dukkhasaccaṁ nuppajjissatīti? ",
  "ya5.2.1:122.1": "Aggamaggasamaṅgīnaṁ arahantānaṁ ye ca puthujjanā maggaṁ na paṭilabhissanti āpāyikānaṁ asaññasattānaṁ tesaṁ tattha maggasaccaṁ nuppajjissati, no ca tesaṁ tattha dukkhasaccaṁ nuppajjissati. Pacchimacittasamaṅgīnaṁ tesaṁ tattha maggasaccañca nuppajjissati dukkhasaccañca nuppajjissati. ",
  "ya5.2.1:123.1": " Yassa yattha samudayasaccaṁ nuppajjissati tassa tattha maggasaccaṁ nuppajjissatīti? ",
  "ya5.2.1:124.1": "Yassa cittassa anantarā aggamaggaṁ paṭilabhissanti tesaṁ tattha samudayasaccaṁ nuppajjissati, no ca tesaṁ tattha maggasaccaṁ nuppajjissati. Aggamaggasamaṅgīnaṁ arahantānaṁ asaññasattānaṁ tesaṁ tattha samudayasaccañca nuppajjissati maggasaccañca nuppajjissati. ",
  "ya5.2.1:125.1": " Yassa vā pana yattha maggasaccaṁ nuppajjissati tassa tattha samudayasaccaṁ nuppajjissatīti? ",
  "ya5.2.1:126.1": "Āpāyikānaṁ ye ca puthujjanā maggaṁ na paṭilabhissanti tesaṁ tattha maggasaccaṁ nuppajjissati, no ca tesaṁ tattha samudayasaccaṁ nuppajjissati. Aggamaggasamaṅgīnaṁ arahantānaṁ asaññasattānaṁ tesaṁ tattha maggasaccañca nuppajjissati samudayasaccañca nuppajjissati. ",
  "ya5.2.1:127.0.1": "5.2.1.4. Paccuppannātītavāra ",
  "ya5.2.1:127.0.2": "5.2.1.4.1. Anulomapuggala ",
  "ya5.2.1:127.1": " Yassa dukkhasaccaṁ uppajjati tassa samudayasaccaṁ uppajjitthāti? Āmantā. ",
  "ya5.2.1:128.1": " Yassa vā pana samudayasaccaṁ uppajjittha tassa dukkhasaccaṁ uppajjatīti? ",
  "ya5.2.1:129.1": "Sabbesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ samudayasaccaṁ uppajjittha, no ca tesaṁ dukkhasaccaṁ uppajjati. Sabbesaṁ upapajjantānaṁ pavatte cittassa uppādakkhaṇe tesaṁ samudayasaccañca uppajjittha dukkhasaccañca uppajjati. ",
  "ya5.2.1:130.1": " Yassa dukkhasaccaṁ uppajjati tassa maggasaccaṁ uppajjitthāti? Anabhisametāvīnaṁ upapajjantānaṁ pavatte cittassa uppādakkhaṇe tesaṁ dukkhasaccaṁ uppajjati, no ca tesaṁ maggasaccaṁ uppajjittha. Abhisametāvīnaṁ upapajjantānaṁ pavatte cittassa uppādakkhaṇe tesaṁ dukkhasaccañca uppajjati maggasaccañca uppajjittha. ",
  "ya5.2.1:131.1": " Yassa vā pana maggasaccaṁ uppajjittha tassa dukkhasaccaṁ uppajjatīti? ",
  "ya5.2.1:132.1": "Abhisametāvīnaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ maggasaccaṁ uppajjittha, no ca tesaṁ dukkhasaccaṁ uppajjati. Abhisametāvīnaṁ upapajjantānaṁ pavatte cittassa uppādakkhaṇe tesaṁ maggasaccañca uppajjittha dukkhasaccañca uppajjati. ",
  "ya5.2.1:133.1": " Yassa samudayasaccaṁ uppajjati tassa maggasaccaṁ uppajjitthāti? ",
  "ya5.2.1:134.1": "Anabhisametāvīnaṁ taṇhāya uppādakkhaṇe tesaṁ samudayasaccaṁ uppajjati, no ca tesaṁ maggasaccaṁ uppajjittha. Abhisametāvīnaṁ taṇhāya uppādakkhaṇe tesaṁ samudayasaccañca uppajjati maggasaccañca uppajjittha. ",
  "ya5.2.1:135.1": " Yassa vā pana maggasaccaṁ uppajjittha tassa samudayasaccaṁ uppajjatīti? ",
  "ya5.2.1:136.1": "Abhisametāvīnaṁ taṇhāya bhaṅgakkhaṇe taṇhāvippayuttacitte vattamāne nirodhasamāpannānaṁ tesaṁ maggasaccaṁ uppajjittha, no ca tesaṁ samudayasaccaṁ uppajjati. Abhisametāvīnaṁ taṇhāya uppādakkhaṇe tesaṁ maggasaccañca uppajjittha samudayasaccañca uppajjati. ",
  "ya5.2.1:137.0": "5.2.1.4.2. Anulomaokāsa ",
  "ya5.2.1:137.1": " Yattha dukkhasaccaṁ uppajjati …pe… (yatthakā sadisā sabbe.) ",
  "ya5.2.1:138.0": "5.2.1.4.3. Anulomapuggalokāsa ",
  "ya5.2.1:138.1": " Yassa yattha dukkhasaccaṁ uppajjati tassa tattha samudayasaccaṁ uppajjitthāti? ",
  "ya5.2.1:139.1": "Suddhāvāsānaṁ upapatticittassa uppādakkhaṇe asaññasattaṁ upapajjantānaṁ tesaṁ tattha dukkhasaccaṁ uppajjati, no ca tesaṁ tattha samudayasaccaṁ uppajjittha. Itaresaṁ catuvokāraṁ pañcavokāraṁ upapajjantānaṁ pavatte cittassa uppādakkhaṇe tesaṁ tattha dukkhasaccañca uppajjati samudayasaccañca uppajjittha. ",
  "ya5.2.1:140.1": " Yassa vā pana yattha samudayasaccaṁ uppajjittha tassa tattha dukkhasaccaṁ uppajjatīti? ",
  "ya5.2.1:141.1": "Catuvokārā pañcavokārā cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha samudayasaccaṁ uppajjittha, no ca tesaṁ tattha dukkhasaccaṁ uppajjati. Catuvokāraṁ pañcavokāraṁ upapajjantānaṁ pavatte cittassa uppādakkhaṇe tesaṁ tattha samudayasaccañca uppajjittha dukkhasaccañca uppajjati. ",
  "ya5.2.1:142.1": " Yassa yattha dukkhasaccaṁ uppajjati tassa tattha maggasaccaṁ uppajjitthāti? ",
  "ya5.2.1:143.1": "Suddhāvāsānaṁ upapatticittassa uppādakkhaṇe anabhisametāvīnaṁ upapajjantānaṁ pavatte cittassa uppādakkhaṇe asaññasattaṁ upapajjantānaṁ tesaṁ tattha dukkhasaccaṁ uppajjati, no ca tesaṁ tattha maggasaccaṁ uppajjittha. Abhisametāvīnaṁ upapajjantānaṁ pavatte cittassa uppādakkhaṇe tesaṁ tattha dukkhasaccañca uppajjati maggasaccañca uppajjittha. ",
  "ya5.2.1:144.1": " Yassa vā pana yattha maggasaccaṁ uppajjittha tassa tattha dukkhasaccaṁ uppajjatīti? ",
  "ya5.2.1:145.1": "Abhisametāvīnaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha maggasaccaṁ uppajjittha, no ca tesaṁ tattha dukkhasaccaṁ uppajjati. Abhisametāvīnaṁ upapajjantānaṁ pavatte cittassa uppādakkhaṇe tesaṁ tattha maggasaccañca uppajjittha dukkhasaccañca uppajjati. ",
  "ya5.2.1:146.1": " Yassa yattha samudayasaccaṁ uppajjati tassa tattha maggasaccaṁ uppajjitthāti? ",
  "ya5.2.1:147.1": "Anabhisametāvīnaṁ taṇhāya uppādakkhaṇe tesaṁ tattha samudayasaccaṁ uppajjati, no ca tesaṁ tattha maggasaccaṁ uppajjittha. Abhisametāvīnaṁ taṇhāya uppādakkhaṇe tesaṁ tattha samudayasaccañca uppajjati maggasaccañca uppajjittha. ",
  "ya5.2.1:148.1": " Yassa vā pana yattha maggasaccaṁ uppajjittha tassa tattha samudayasaccaṁ uppajjatīti? ",
  "ya5.2.1:149.1": "Abhisametāvīnaṁ taṇhāya bhaṅgakkhaṇe taṇhāvippayuttacitte vattamāne tesaṁ tattha maggasaccaṁ uppajjittha, no ca tesaṁ tattha samudayasaccaṁ uppajjati. Abhisametāvīnaṁ taṇhāya uppādakkhaṇe tesaṁ tattha maggasaccañca uppajjittha samudayasaccañca uppajjati. ",
  "ya5.2.1:150.0": "5.2.1.4.4. Paccanīkapuggala ",
  "ya5.2.1:150.1": " Yassa dukkhasaccaṁ nuppajjati tassa samudayasaccaṁ nuppajjitthāti? ",
  "ya5.2.1:151.1": "Uppajjittha. ",
  "ya5.2.1:152.1": " Yassa vā pana samudayasaccaṁ nuppajjittha tassa dukkhasaccaṁ nuppajjatīti? Natthi. ",
  "ya5.2.1:153.1": " Yassa dukkhasaccaṁ nuppajjati tassa maggasaccaṁ nuppajjitthāti? ",
  "ya5.2.1:154.1": "Abhisametāvīnaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ dukkhasaccaṁ nuppajjati, no ca tesaṁ maggasaccaṁ nuppajjittha. Anabhisametāvīnaṁ cavantānaṁ pavatte cittassa bhaṅgakkhaṇe tesaṁ dukkhasaccañca nuppajjati maggasaccañca nuppajjittha. ",
  "ya5.2.1:155.1": " Yassa vā pana maggasaccaṁ nuppajjittha tassa dukkhasaccaṁ nuppajjatīti? ",
  "ya5.2.1:156.1": "Anabhisametāvīnaṁ upapajjantānaṁ pavatte cittassa uppādakkhaṇe tesaṁ maggasaccaṁ nuppajjittha, no ca tesaṁ dukkhasaccaṁ nuppajjati. Anabhisametāvīnaṁ cavantānaṁ pavatte cittassa bhaṅgakkhaṇe tesaṁ maggasaccañca nuppajjittha dukkhasaccañca nuppajjati. ",
  "ya5.2.1:157.1": " Yassa samudayasaccaṁ nuppajjati tassa maggasaccaṁ nuppajjitthāti? ",
  "ya5.2.1:158.1": "Abhisametāvīnaṁ taṇhāya bhaṅgakkhaṇe taṇhāvippayuttacitte vattamāne nirodhasamāpannānaṁ tesaṁ samudayasaccaṁ nuppajjati, no ca tesaṁ maggasaccaṁ nuppajjittha. Anabhisametāvīnaṁ taṇhāya bhaṅgakkhaṇe taṇhāvippayuttacitte vattamāne asaññasattānaṁ tesaṁ samudayasaccañca nuppajjati maggasaccañca nuppajjittha. ",
  "ya5.2.1:159.1": " Yassa vā pana maggasaccaṁ nuppajjittha tassa samudayasaccaṁ nuppajjatīti? ",
  "ya5.2.1:160.1": "Anabhisametāvīnaṁ taṇhāya uppādakkhaṇe tesaṁ maggasaccaṁ nuppajjittha, no ca tesaṁ samudayasaccaṁ nuppajjati. Anabhisametāvīnaṁ taṇhāya bhaṅgakkhaṇe taṇhāvippayuttacitte vattamāne asaññasattānaṁ tesaṁ maggasaccañca nuppajjittha samudayasaccañca nuppajjati. ",
  "ya5.2.1:161.0": "5.2.1.4.5. Paccanīkaokāsa ",
  "ya5.2.1:161.1": " Yattha dukkhasaccaṁ nuppajjati …pe…. ",
  "ya5.2.1:162.0": "5.2.1.4.6. Paccanīkapuggalokāsa ",
  "ya5.2.1:162.1": " Yassa yattha dukkhasaccaṁ nuppajjati tassa tattha samudayasaccaṁ nuppajjitthāti? ",
  "ya5.2.1:163.1": "Catuvokārā pañcavokārā cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha dukkhasaccaṁ nuppajjati, no ca tesaṁ tattha samudayasaccaṁ nuppajjittha. Suddhāvāsānaṁ upapatticittassa bhaṅgakkhaṇe asaññasattā cavantānaṁ tesaṁ tattha dukkhasaccañca nuppajjati samudayasaccañca nuppajjittha. ",
  "ya5.2.1:164.1": " Yassa vā pana yattha samudayasaccaṁ nuppajjittha tassa tattha dukkhasaccaṁ nuppajjatīti? ",
  "ya5.2.1:165.1": "Suddhāvāsānaṁ upapatticittassa uppādakkhaṇe asaññasattaṁ upapajjantānaṁ tesaṁ tattha samudayasaccaṁ nuppajjittha, no ca tesaṁ tattha dukkhasaccaṁ nuppajjati. Suddhāvāsānaṁ upapatticittassa bhaṅgakkhaṇe asaññasattā cavantānaṁ tesaṁ tattha samudayasaccañca nuppajjittha dukkhasaccañca nuppajjati. ",
  "ya5.2.1:166.1": " Yassa yattha dukkhasaccaṁ nuppajjati tassa tattha maggasaccaṁ nuppajjitthāti? ",
  "ya5.2.1:167.1": "Abhisametāvīnaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha dukkhasaccaṁ nuppajjati, no ca tesaṁ tattha maggasaccaṁ nuppajjittha. Suddhāvāsānaṁ upapatticittassa bhaṅgakkhaṇe anabhisametāvīnaṁ cavantānaṁ pavatte cittassa bhaṅgakkhaṇe asaññasattā cavantānaṁ tesaṁ tattha dukkhasaccañca nuppajjati maggasaccañca nuppajjittha. ",
  "ya5.2.1:168.1": " Yassa vā pana yattha maggasaccaṁ nuppajjittha tassa tattha dukkhasaccaṁ nuppajjatīti? ",
  "ya5.2.1:169.1": "Suddhāvāsānaṁ upapatticittassa uppādakkhaṇe anabhisametāvīnaṁ upapajjantānaṁ pavatte cittassa uppādakkhaṇe asaññasattaṁ upapajjantānaṁ tesaṁ tattha maggasaccaṁ nuppajjittha, no ca tesaṁ tattha dukkhasaccaṁ nuppajjati. Suddhāvāsānaṁ upapatticittassa bhaṅgakkhaṇe anabhisametāvīnaṁ cavantānaṁ pavatte cittassa bhaṅgakkhaṇe asaññasattā cavantānaṁ tesaṁ tattha maggasaccañca nuppajjittha dukkhasaccañca nuppajjati. ",
  "ya5.2.1:170.1": " Yassa yattha samudayasaccaṁ nuppajjati tassa tattha maggasaccaṁ nuppajjitthāti? ",
  "ya5.2.1:171.1": "Abhisametāvīnaṁ taṇhāya bhaṅgakkhaṇe taṇhāvippayuttacitte vattamāne tesaṁ tattha samudayasaccaṁ nuppajjati, no ca tesaṁ tattha maggasaccaṁ nuppajjittha. Suddhāvāsānaṁ dutiye citte vattamāne anabhisametāvīnaṁ taṇhāya bhaṅgakkhaṇe taṇhāvippayuttacitte vattamāne asaññasattānaṁ tesaṁ tattha samudayasaccañca nuppajjati maggasaccañca nuppajjittha. ",
  "ya5.2.1:172.1": " Yassa vā pana yattha maggasaccaṁ nuppajjittha tassa tattha samudayasaccaṁ nuppajjatīti? ",
  "ya5.2.1:173.1": "Anabhisametāvīnaṁ taṇhāya uppādakkhaṇe tesaṁ tattha maggasaccaṁ nuppajjittha, no ca tesaṁ tattha samudayasaccaṁ nuppajjati. Suddhāvāsānaṁ dutiye citte vattamāne anabhisametāvīnaṁ taṇhāya bhaṅgakkhaṇe taṇhāvippayuttacitte vattamāne asaññasattānaṁ tesaṁ tattha maggasaccañca nuppajjittha samudayasaccañca nuppajjati. ",
  "ya5.2.1:174.0.1": "5.2.1.5. Paccuppannānāgatavāra ",
  "ya5.2.1:174.0.2": "5.2.1.5.1. Anulomapuggala ",
  "ya5.2.1:174.1": " Yassa dukkhasaccaṁ uppajjati tassa samudayasaccaṁ uppajjissatīti? ",
  "ya5.2.1:175.1": "Aggamaggassa uppādakkhaṇe arahantānaṁ cittassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe tesaṁ dukkhasaccaṁ uppajjati, no ca tesaṁ samudayasaccaṁ uppajjissati. Itaresaṁ upapajjantānaṁ pavatte cittassa uppādakkhaṇe tesaṁ dukkhasaccañca uppajjati samudayasaccañca uppajjissati. ",
  "ya5.2.1:176.1": " Yassa vā pana samudayasaccaṁ uppajjissati tassa dukkhasaccaṁ uppajjatīti? ",
  "ya5.2.1:177.1": "Sabbesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ samudayasaccaṁ uppajjissati, no ca tesaṁ dukkhasaccaṁ uppajjati. Sabbesaṁ upapajjantānaṁ pavatte cittassa uppādakkhaṇe tesaṁ samudayasaccañca uppajjissati dukkhasaccañca uppajjati. ",
  "ya5.2.1:178.1": " Yassa dukkhasaccaṁ uppajjati tassa maggasaccaṁ uppajjissatīti? ",
  "ya5.2.1:179.1": "Aggamaggassa uppādakkhaṇe arahantānaṁ cittassa uppādakkhaṇe ye ca puthujjanā maggaṁ na paṭilabhissanti tesaṁ upapajjantānaṁ pavatte cittassa uppādakkhaṇe tesaṁ dukkhasaccaṁ uppajjati, no ca tesaṁ maggasaccaṁ uppajjissati. Yassa cittassa anantarā aggamaggaṁ paṭilabhissanti tassa cittassa uppādakkhaṇe ye caññe maggaṁ paṭilabhissanti tesaṁ upapajjantānaṁ pavatte cittassa uppādakkhaṇe tesaṁ dukkhasaccañca uppajjati maggasaccañca uppajjissati. ",
  "ya5.2.1:180.1": " Yassa vā pana maggasaccaṁ uppajjissati tassa dukkhasaccaṁ uppajjatīti? ",
  "ya5.2.1:181.1": "Yassa cittassa anantarā aggamaggaṁ paṭilabhissanti tassa cittassa bhaṅgakkhaṇe ye caññe maggaṁ paṭilabhissanti tesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ maggasaccaṁ uppajjissati, no ca tesaṁ dukkhasaccaṁ uppajjati. Yassa cittassa anantarā aggamaggaṁ paṭilabhissanti tassa cittassa uppādakkhaṇe ye caññe maggaṁ paṭilabhissanti tesaṁ upapajjantānaṁ pavatte cittassa uppādakkhaṇe tesaṁ maggasaccañca uppajjissati dukkhasaccañca uppajjati. ",
  "ya5.2.1:182.1": " Yassa samudayasaccaṁ uppajjati tassa maggasaccaṁ uppajjissatīti? ",
  "ya5.2.1:183.1": "Ye puthujjanā maggaṁ na paṭilabhissanti tesaṁ taṇhāya uppādakkhaṇe tesaṁ samudayasaccaṁ uppajjati, no ca tesaṁ maggasaccaṁ uppajjissati. Ye maggaṁ paṭilabhissanti tesaṁ taṇhāya uppādakkhaṇe tesaṁ samudayasaccañca uppajjati maggasaccañca uppajjissati. ",
  "ya5.2.1:184.1": " Yassa vā pana maggasaccaṁ uppajjissati tassa samudayasaccaṁ uppajjatīti? ",
  "ya5.2.1:185.1": "Yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne nirodhasamāpannānaṁ asaññasattānaṁ tesaṁ maggasaccaṁ uppajjissati, no ca tesaṁ samudayasaccaṁ uppajjati. Ye maggaṁ paṭilabhissanti tesaṁ taṇhāya uppādakkhaṇe tesaṁ maggasaccañca uppajjissati samudayasaccañca uppajjati. ",
  "ya5.2.1:186.0": "5.2.1.5.2. Anulomaokāsa ",
  "ya5.2.1:186.1": " Yattha dukkhasaccaṁ uppajjati …pe… ",
  "ya5.2.1:187.1": "(Yatthakampi yassayatthakasadisaṁ kātabbaṁ.) ",
  "ya5.2.1:188.0": "5.2.1.5.3. Anulomapuggalokāsa ",
  "ya5.2.1:188.1": " Yassa yattha dukkhasaccaṁ uppajjati tassa tattha samudayasaccaṁ uppajjissatīti? ",
  "ya5.2.1:189.1": "Aggamaggassa uppādakkhaṇe arahantānaṁ cittassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe asaññasattaṁ upapajjantānaṁ tesaṁ tattha dukkhasaccaṁ uppajjati, no ca tesaṁ tattha samudayasaccaṁ uppajjissati. Itaresaṁ catuvokāraṁ pañcavokāraṁ upapajjantānaṁ pavatte cittassa uppādakkhaṇe tesaṁ tattha dukkhasaccañca uppajjati samudayasaccañca uppajjissati. ",
  "ya5.2.1:190.1": " Yassa vā pana yattha samudayasaccaṁ uppajjissati tassa tattha dukkhasaccaṁ uppajjatīti? ",
  "ya5.2.1:191.1": "Catuvokārā pañcavokārā cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha samudayasaccaṁ uppajjissati, no ca tesaṁ tattha dukkhasaccaṁ uppajjati. Catuvokāraṁ pañcavokāraṁ upapajjantānaṁ pavatte cittassa uppādakkhaṇe tesaṁ tattha samudayasaccañca uppajjissati dukkhasaccañca uppajjati. ",
  "ya5.2.1:192.1": " Yassa yattha dukkhasaccaṁ uppajjati tassa tattha maggasaccaṁ uppajjissatīti? ",
  "ya5.2.1:193.1": "Aggamaggassa uppādakkhaṇe arahantānaṁ cittassa uppādakkhaṇe āpāyikānaṁ ye ca puthujjanā maggaṁ na paṭilabhissanti tesaṁ upapajjantānaṁ pavatte cittassa uppādakkhaṇe asaññasattaṁ upapajjantānaṁ tesaṁ tattha dukkhasaccaṁ uppajjati, no ca tesaṁ tattha maggasaccaṁ uppajjissati. Yassa cittassa anantarā aggamaggaṁ paṭilabhissanti tassa cittassa uppādakkhaṇe ye caññe maggaṁ paṭilabhissanti tesaṁ upapajjantānaṁ pavatte cittassa uppādakkhaṇe tesaṁ tattha dukkhasaccañca uppajjati maggasaccañca uppajjissati. ",
  "ya5.2.1:194.1": " Yassa vā pana yattha maggasaccaṁ uppajjissati tassa tattha dukkhasaccaṁ uppajjatīti? ",
  "ya5.2.1:195.1": "Yassa cittassa anantarā aggamaggaṁ paṭilabhissanti tassa cittassa bhaṅgakkhaṇe ye caññe maggaṁ paṭilabhissanti tesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha maggasaccaṁ uppajjissati, no ca tesaṁ tattha dukkhasaccaṁ uppajjati. Yassa cittassa anantarā aggamaggaṁ paṭilabhissanti tassa cittassa uppādakkhaṇe ye caññe maggaṁ paṭilabhissanti tesaṁ upapajjantānaṁ pavatte cittassa uppādakkhaṇe tesaṁ tattha maggasaccañca uppajjissati dukkhasaccañca uppajjati. ",
  "ya5.2.1:196.1": " Yassa yattha samudayasaccaṁ uppajjati tassa tattha maggasaccaṁ uppajjissatīti? ",
  "ya5.2.1:197.1": "Āpāyikānaṁ ye ca puthujjanā maggaṁ na paṭilabhissanti tesaṁ taṇhāya uppādakkhaṇe tesaṁ tattha samudayasaccaṁ uppajjati, no ca tesaṁ tattha maggasaccaṁ uppajjissati. Ye maggaṁ paṭilabhissanti tesaṁ taṇhāya uppādakkhaṇe tesaṁ tattha samudayasaccañca uppajjati maggasaccañca uppajjissati. ",
  "ya5.2.1:198.1": " Yassa vā pana yattha maggasaccaṁ uppajjissati tassa tattha samudayasaccaṁ uppajjatīti? ",
  "ya5.2.1:199.1": "Yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne tesaṁ tattha maggasaccaṁ uppajjissati, no ca tesaṁ tattha samudayasaccaṁ uppajjati. Ye maggaṁ paṭilabhissanti tesaṁ taṇhāya uppādakkhaṇe tesaṁ tattha maggasaccañca uppajjissati samudayasaccañca uppajjati. ",
  "ya5.2.1:200.0": "5.2.1.5.4. Paccanīkapuggala ",
  "ya5.2.1:200.1": " Yassa dukkhasaccaṁ nuppajjati tassa samudayasaccaṁ nuppajjissatīti? ",
  "ya5.2.1:201.1": "Sabbesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ dukkhasaccaṁ nuppajjati, no ca tesaṁ samudayasaccaṁ nuppajjissati. Aggamaggassa bhaṅgakkhaṇe arahantānaṁ cittassa bhaṅgakkhaṇe yassa cittassa anantarā aggamaggaṁ paṭilabhissanti tassa cittassa bhaṅgakkhaṇe arūpe aggamaggassa ca phalassa ca uppādakkhaṇe tesaṁ dukkhasaccañca nuppajjati samudayasaccañca nuppajjissati. ",
  "ya5.2.1:202.1": " Yassa vā pana samudayasaccaṁ nuppajjissati tassa dukkhasaccaṁ nuppajjatīti? ",
  "ya5.2.1:203.1": "Aggamaggassa uppādakkhaṇe arahantānaṁ cittassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe tesaṁ samudayasaccaṁ nuppajjissati, no ca tesaṁ dukkhasaccaṁ nuppajjati. Aggamaggassa bhaṅgakkhaṇe arahantānaṁ cittassa bhaṅgakkhaṇe yassa cittassa anantarā aggamaggaṁ paṭilabhissanti tassa cittassa bhaṅgakkhaṇe arūpe aggamaggassa ca phalassa ca uppādakkhaṇe tesaṁ samudayasaccañca nuppajjissati dukkhasaccañca nuppajjati. ",
  "ya5.2.1:204.1": " Yassa dukkhasaccaṁ nuppajjati tassa maggasaccaṁ nuppajjissatīti? ",
  "ya5.2.1:205.1": "Yassa cittassa anantarā aggamaggaṁ paṭilabhissanti tassa cittassa bhaṅgakkhaṇe ye caññe maggaṁ paṭilabhissanti tesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ dukkhasaccaṁ nuppajjati, no ca tesaṁ maggasaccaṁ nuppajjissati. Aggamaggassa bhaṅgakkhaṇe arahantānaṁ cittassa bhaṅgakkhaṇe ye ca puthujjanā maggaṁ na paṭilabhissanti tesaṁ cavantānaṁ pavatte cittassa bhaṅgakkhaṇe arūpe aggamaggassa ca phalassa ca uppādakkhaṇe tesaṁ dukkhasaccañca nuppajjati maggasaccañca nuppajjissati. ",
  "ya5.2.1:206.1": " Yassa vā pana maggasaccaṁ nuppajjissati tassa dukkhasaccaṁ nuppajjatīti? ",
  "ya5.2.1:207.1": "Aggamaggassa uppādakkhaṇe arahantānaṁ cittassa uppādakkhaṇe ye ca puthujjanā maggaṁ na paṭilabhissanti tesaṁ upapajjantānaṁ pavatte cittassa uppādakkhaṇe tesaṁ maggasaccaṁ nuppajjissati, no ca tesaṁ dukkhasaccaṁ nuppajjati. Aggamaggassa bhaṅgakkhaṇe arahantānaṁ cittassa bhaṅgakkhaṇe ye ca puthujjanā maggaṁ na paṭilabhissanti tesaṁ cavantānaṁ pavatte cittassa bhaṅgakkhaṇe arūpe aggamaggassa ca phalassa ca uppādakkhaṇe tesaṁ maggasaccañca nuppajjissati dukkhasaccañca nuppajjati. ",
  "ya5.2.1:208.1": " Yassa samudayasaccaṁ nuppajjati tassa maggasaccaṁ nuppajjissatīti? ",
  "ya5.2.1:209.1": "Yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne nirodhasamāpannānaṁ asaññasattānaṁ tesaṁ samudayasaccaṁ nuppajjati, no ca tesaṁ maggasaccaṁ nuppajjissati. Aggamaggasamaṅgīnaṁ arahantānaṁ ye ca puthujjanā maggaṁ na paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne tesaṁ samudayasaccañca nuppajjati maggasaccañca nuppajjissati. ",
  "ya5.2.1:210.1": " Yassa vā pana maggasaccaṁ nuppajjissati tassa samudayasaccaṁ nuppajjatīti? ",
  "ya5.2.1:211.1": "Ye puthujjanā maggaṁ na paṭilabhissanti tesaṁ taṇhāya uppādakkhaṇe tesaṁ maggasaccaṁ nuppajjissati, no ca tesaṁ samudayasaccaṁ nuppajjati. Aggamaggasamaṅgīnaṁ arahantānaṁ ye ca puthujjanā maggaṁ na paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne tesaṁ maggasaccañca nuppajjissati samudayasaccañca nuppajjati. ",
  "ya5.2.1:212.0": "5.2.1.5.5. Paccanīkaokāsa ",
  "ya5.2.1:212.1": " Yattha dukkhasaccaṁ nuppajjati …pe…. ",
  "ya5.2.1:213.0": "5.2.1.5.6. Paccanīkapuggalokāsa ",
  "ya5.2.1:213.1": " Yassa yattha dukkhasaccaṁ nuppajjati tassa tattha samudayasaccaṁ nuppajjissatīti? ",
  "ya5.2.1:214.1": "Catuvokārā pañcavokārā cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha dukkhasaccaṁ nuppajjati, no ca tesaṁ tattha samudayasaccaṁ nuppajjissati. Aggamaggassa bhaṅgakkhaṇe arahantānaṁ cittassa bhaṅgakkhaṇe yassa cittassa anantarā aggamaggaṁ paṭilabhissanti tassa cittassa bhaṅgakkhaṇe asaññasattā cavantānaṁ arūpe aggamaggassa ca phalassa ca uppādakkhaṇe tesaṁ tattha dukkhasaccañca nuppajjati samudayasaccañca nuppajjissati. ",
  "ya5.2.1:215.1": " Yassa vā pana yattha samudayasaccaṁ nuppajjissati tassa tattha dukkhasaccaṁ nuppajjatīti? ",
  "ya5.2.1:216.1": "Aggamaggassa uppādakkhaṇe arahantānaṁ cittassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe asaññasattaṁ upapajjantānaṁ tesaṁ tattha samudayasaccaṁ nuppajjissati, no ca tesaṁ tattha dukkhasaccaṁ nuppajjati. Aggamaggassa bhaṅgakkhaṇe arahantānaṁ cittassa bhaṅgakkhaṇe yassa cittassa anantarā aggamaggaṁ paṭilabhissanti tassa cittassa bhaṅgakkhaṇe arūpe aggamaggassa ca phalassa ca uppādakkhaṇe asaññasattā cavantānaṁ tesaṁ tattha samudayasaccañca nuppajjissati dukkhasaccañca nuppajjati. ",
  "ya5.2.1:217.1": " Yassa yattha dukkhasaccaṁ nuppajjati tassa tattha maggasaccaṁ nuppajjissatīti? ",
  "ya5.2.1:218.1": "Yassa cittassa anantarā aggamaggaṁ paṭilabhissanti tassa cittassa bhaṅgakkhaṇe ye caññe maggaṁ paṭilabhissanti tesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha dukkhasaccaṁ nuppajjati, no ca tesaṁ tattha maggasaccaṁ nuppajjissati. Aggamaggassa bhaṅgakkhaṇe arahantānaṁ cittassa bhaṅgakkhaṇe āpāyikānaṁ ye ca puthujjanā maggaṁ na paṭilabhissanti tesaṁ cavantānaṁ pavatte cittassa bhaṅgakkhaṇe asaññasattā cavantānaṁ arūpe aggamaggassa ca phalassa ca uppādakkhaṇe tesaṁ tattha dukkhasaccañca nuppajjati maggasaccañca nuppajjissati. ",
  "ya5.2.1:219.1": " Yassa vā pana yattha maggasaccaṁ nuppajjissati tassa tattha dukkhasaccaṁ nuppajjatīti? ",
  "ya5.2.1:220.1": "Aggamaggassa uppādakkhaṇe arahantānaṁ cittassa uppādakkhaṇe āpāyikānaṁ ye ca puthujjanā maggaṁ na paṭilabhissanti tesaṁ upapajjantānaṁ pavatte cittassa uppādakkhaṇe asaññasattaṁ upapajjantānaṁ tesaṁ tattha maggasaccaṁ nuppajjissati, no ca tesaṁ tattha dukkhasaccaṁ nuppajjati. Aggamaggassa bhaṅgakkhaṇe arahantānaṁ cittassa bhaṅgakkhaṇe āpāyikānaṁ ye ca puthujjanā maggaṁ na paṭilabhissanti tesaṁ cavantānaṁ pavatte cittassa bhaṅgakkhaṇe arūpe aggamaggassa ca phalassa ca uppādakkhaṇe asaññasattā cavantānaṁ tesaṁ tattha maggasaccañca nuppajjissati dukkhasaccañca nuppajjati. ",
  "ya5.2.1:221.1": " Yassa yattha samudayasaccaṁ nuppajjati tassa tattha maggasaccaṁ nuppajjissatīti? ",
  "ya5.2.1:222.1": "Yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne tesaṁ tattha samudayasaccaṁ nuppajjati, no ca tesaṁ tattha maggasaccaṁ nuppajjissati. Aggamaggasamaṅgīnaṁ arahantānaṁ, āpāyikānaṁ ye ca puthujjanā maggaṁ na paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne asaññasattānaṁ tesaṁ tattha samudayasaccañca nuppajjati maggasaccañca nuppajjissati. ",
  "ya5.2.1:223.1": " Yassa vā pana yattha maggasaccaṁ nuppajjissati tassa tattha samudayasaccaṁ nuppajjatīti? ",
  "ya5.2.1:224.1": "Āpāyikānaṁ ye ca puthujjanā maggaṁ na paṭilabhissanti tesaṁ taṇhāya uppādakkhaṇe tesaṁ tattha maggasaccaṁ nuppajjissati, no ca tesaṁ tattha samudayasaccaṁ nuppajjati. Aggamaggasamaṅgīnaṁ arahantānaṁ āpāyikānaṁ ye ca puthujjanā maggaṁ na paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne asaññasattānaṁ tesaṁ tattha maggasaccañca nuppajjissati samudayasaccañca nuppajjati. ",
  "ya5.2.1:225.0.1": "5.2.1.6. Atītānāgatavāra ",
  "ya5.2.1:225.0.2": "5.2.1.6.1. Anulomapuggala ",
  "ya5.2.1:225.1": " Yassa dukkhasaccaṁ uppajjittha tassa samudayasaccaṁ uppajjissatīti? ",
  "ya5.2.1:226.1": "Aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti tesaṁ dukkhasaccaṁ uppajjittha, no ca tesaṁ samudayasaccaṁ uppajjissati. Itaresaṁ tesaṁ dukkhasaccañca uppajjittha samudayasaccañca uppajjissati. ",
  "ya5.2.1:227.1": " Yassa vā pana samudayasaccaṁ uppajjissati tassa dukkhasaccaṁ uppajjitthāti? Āmantā. ",
  "ya5.2.1:228.1": " Yassa dukkhasaccaṁ uppajjittha tassa maggasaccaṁ uppajjissatīti? ",
  "ya5.2.1:229.1": "Aggamaggasamaṅgīnaṁ arahantānaṁ ye ca puthujjanā maggaṁ na paṭilabhissanti tesaṁ dukkhasaccaṁ uppajjittha, no ca tesaṁ maggasaccaṁ uppajjissati. Yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ dukkhasaccañca uppajjittha maggasaccañca uppajjissati. ",
  "ya5.2.1:230.1": " Yassa vā pana …pe… ? Āmantā. ",
  "ya5.2.1:231.1": " Yassa samudayasaccaṁ uppajjittha tassa maggasaccaṁ uppajjissatīti? Aggamaggasamaṅgīnaṁ arahantānaṁ ye ca puthujjanā maggaṁ na paṭilabhissanti tesaṁ samudayasaccaṁ uppajjittha, no ca tesaṁ maggasaccaṁ uppajjissati. Yassa cittassa anantarā aggamaggaṁ paṭilabhissanti, ye caññe maggaṁ paṭilabhissanti tesaṁ samudayasaccañca uppajjittha maggasaccañca uppajjissati. ",
  "ya5.2.1:232.1": " Yassa vā pana …pe… ? Āmantā. ",
  "ya5.2.1:233.0": "5.2.1.6.2. Anulomaokāsa ",
  "ya5.2.1:233.1": " Yattha dukkhasaccaṁ uppajjittha …pe…. ",
  "ya5.2.1:234.0": "5.2.1.6.3. Anulomapuggalokāsa ",
  "ya5.2.1:234.1": " Yassa yattha dukkhasaccaṁ uppajjittha tassa tattha samudayasaccaṁ uppajjissatīti? ",
  "ya5.2.1:235.1": "Aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti asaññasattānaṁ tesaṁ tattha dukkhasaccaṁ uppajjittha, no ca tesaṁ tattha samudayasaccaṁ uppajjissati. Itaresaṁ catuvokārānaṁ pañcavokārānaṁ tesaṁ tattha dukkhasaccañca uppajjittha samudayasaccañca uppajjissati. ",
  "ya5.2.1:236.1": " Yassa vā pana yattha samudayasaccaṁ uppajjissati tassa tattha dukkhasaccaṁ uppajjitthāti? ",
  "ya5.2.1:237.1": "Suddhāvāsaṁ upapajjantānaṁ tesaṁ tattha samudayasaccaṁ uppajjissati, no ca tesaṁ tattha dukkhasaccaṁ uppajjittha. Itaresaṁ catuvokārānaṁ pañcavokārānaṁ tesaṁ tattha samudayasaccañca uppajjissati dukkhasaccañca uppajjittha. ",
  "ya5.2.1:238.1": " Yassa yattha dukkhasaccaṁ uppajjittha tassa tattha maggasaccaṁ uppajjissatīti? ",
  "ya5.2.1:239.1": "Aggamaggasamaṅgīnaṁ arahantānaṁ ye ca puthujjanā maggaṁ na paṭilabhissanti āpāyikānaṁ asaññasattānaṁ tesaṁ tattha dukkhasaccaṁ uppajjittha, no ca tesaṁ tattha maggasaccaṁ uppajjissati. Yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ tattha dukkhasaccañca uppajjittha maggasaccañca uppajjissati. ",
  "ya5.2.1:240.1": " Yassa vā pana yattha maggasaccaṁ uppajjissati tassa tattha dukkhasaccaṁ uppajjitthāti? ",
  "ya5.2.1:241.1": "Suddhāvāsaṁ upapajjantānaṁ tesaṁ tattha maggasaccaṁ uppajjissati, no ca tesaṁ tattha dukkhasaccaṁ uppajjittha. Yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ tattha maggasaccañca uppajjissati dukkhasaccañca uppajjittha. ",
  "ya5.2.1:242.1": " Yassa yattha samudayasaccaṁ uppajjittha tassa tattha maggasaccaṁ uppajjissatīti? ",
  "ya5.2.1:243.1": "Aggamaggasamaṅgīnaṁ arahantānaṁ ye ca puthujjanā maggaṁ na paṭilabhissanti āpāyikānaṁ tesaṁ tattha samudayasaccaṁ uppajjittha, no ca tesaṁ tattha maggasaccaṁ uppajjissati. Yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ tattha samudayasaccañca uppajjittha maggasaccañca uppajjissati. ",
  "ya5.2.1:244.1": " Yassa vā pana yattha maggasaccaṁ uppajjissati tassa tattha samudayasaccaṁ uppajjitthāti? ",
  "ya5.2.1:245.1": "Suddhāvāsānaṁ dutiye citte vattamāne tesaṁ tattha maggasaccaṁ uppajjissati, no ca tesaṁ tattha samudayasaccaṁ uppajjittha. Yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ tattha maggasaccañca uppajjissati samudayasaccañca uppajjittha. ",
  "ya5.2.1:246.0": "5.2.1.6.4. Paccanīkapuggala ",
  "ya5.2.1:246.1": " Yassa dukkhasaccaṁ nuppajjittha tassa samudayasaccaṁ nuppajjissatīti? Natthi. ",
  "ya5.2.1:247.1": " Yassa vā pana samudayasaccaṁ nuppajjissati tassa dukkhasaccaṁ nuppajjitthāti? Uppajjittha. ",
  "ya5.2.1:248.1": " Yassa dukkhasaccaṁ nuppajjittha tassa maggasaccaṁ nuppajjissatīti? Natthi. ",
  "ya5.2.1:249.1": " Yassa vā pana maggasaccaṁ nuppajjissati tassa dukkhasaccaṁ nuppajjitthāti? Uppajjittha. ",
  "ya5.2.1:250.1": " Yassa samudayasaccaṁ nuppajjittha tassa maggasaccaṁ nuppajjissatīti? Natthi. ",
  "ya5.2.1:251.1": " Yassa vā pana maggasaccaṁ nuppajjissati tassa samudayasaccaṁ nuppajjitthāti? Uppajjittha. ",
  "ya5.2.1:252.0": "5.2.1.6.5. Paccanīkaokāsa ",
  "ya5.2.1:252.1": " Yattha dukkhasaccaṁ nuppajjittha …pe…. ",
  "ya5.2.1:253.0": "5.2.1.6.6. Paccanīkapuggalokāsa ",
  "ya5.2.1:253.1": " Yassa yattha dukkhasaccaṁ nuppajjittha tassa tattha samudayasaccaṁ nuppajjissatīti? Uppajjissati. ",
  "ya5.2.1:254.1": " Yassa vā pana yattha samudayasaccaṁ nuppajjissati tassa tattha dukkhasaccaṁ nuppajjitthāti? Uppajjittha. ",
  "ya5.2.1:255.1": " Yassa yattha dukkhasaccaṁ nuppajjittha tassa tattha maggasaccaṁ nuppajjissatīti? Uppajjissati. ",
  "ya5.2.1:256.1": " Yassa vā pana yattha maggasaccaṁ nuppajjissati tassa tattha dukkhasaccaṁ nuppajjitthāti? Uppajjittha. ",
  "ya5.2.1:257.1": " Yassa yattha samudayasaccaṁ nuppajjittha tassa tattha maggasaccaṁ nuppajjissatīti? ",
  "ya5.2.1:258.1": "Suddhāvāsānaṁ dutiye citte vattamāne tesaṁ tattha samudayasaccaṁ nuppajjittha, no ca tesaṁ tattha maggasaccaṁ nuppajjissati. Asaññasattānaṁ tesaṁ tattha samudayasaccañca nuppajjittha maggasaccañca nuppajjissati. ",
  "ya5.2.1:259.1": " Yassa vā pana yattha maggasaccaṁ nuppajjissati tassa tattha samudayasaccaṁ nuppajjitthāti? ",
  "ya5.2.1:260.1": "Aggamaggasamaṅgīnaṁ arahantānaṁ ye ca puthujjanā maggaṁ na paṭilabhissanti āpāyikānaṁ tesaṁ tattha maggasaccaṁ nuppajjissati, no ca tesaṁ tattha samudayasaccaṁ nuppajjittha. Asaññasattānaṁ tesaṁ tattha maggasaccañca nuppajjissati samudayasaccañca nuppajjittha. ",
  "ya5.2.1:261.1": "Uppādavāro. "
}