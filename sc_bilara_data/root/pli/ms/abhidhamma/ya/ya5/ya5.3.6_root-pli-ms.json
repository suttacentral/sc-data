{
  "ya5.3.6:0.1": "5 Saccayamaka ",
  "ya5.3.6:0.2": "5.3 Pariññāvāra ",
  "ya5.3.6:0.3": "5.3.6. Atītānāgatavāra ",
  "ya5.3.6:1.1": " Yo dukkhasaccaṁ parijānittha so samudayasaccaṁ pajahissatīti? No. ",
  "ya5.3.6:2.1": " Yo vā pana samudayasaccaṁ pajahissati so dukkhasaccaṁ parijānitthāti? No. ",
  "ya5.3.6:3.1": " Yo dukkhasaccaṁ na parijānittha so samudayasaccaṁ nappajahissatīti? ",
  "ya5.3.6:4.1": "Ye maggaṁ paṭilabhissanti te dukkhasaccaṁ na parijānittha, no ca te samudayasaccaṁ nappajahissanti. Aggamaggasamaṅgī ye ca puthujjanā maggaṁ na paṭilabhissanti te dukkhasaccañca na parijānittha samudayasaccañca nappajahissanti. ",
  "ya5.3.6:5.1": " Yo vā pana samudayasaccaṁ nappajahissati so dukkhasaccaṁ na parijānitthāti? ",
  "ya5.3.6:6.1": "Arahā samudayasaccaṁ nappajahissati, no ca dukkhasaccaṁ na parijānittha. Aggamaggasamaṅgī ye ca puthujjanā maggaṁ na paṭilabhissanti te samudayasaccañca nappajahissanti dukkhasaccañca na parijānittha. ",
  "ya5.3.6:7.1": "Pariññāvāro. ",
  "ya5.3.6:8.1": "Saccayamakapāḷi niṭṭhitā. "
}