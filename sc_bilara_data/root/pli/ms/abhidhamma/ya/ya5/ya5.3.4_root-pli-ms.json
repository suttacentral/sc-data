{
  "ya5.3.4:0.1": "5 Saccayamaka ",
  "ya5.3.4:0.2": "5.3 Pariññāvāra ",
  "ya5.3.4:0.3": "5.3.4. Paccuppannātītavāra ",
  "ya5.3.4:1.1": " Yo dukkhasaccaṁ parijānāti so samudayasaccaṁ pajahitthāti? No. ",
  "ya5.3.4:2.1": " Yo vā pana samudayasaccaṁ pajahittha so dukkhasaccaṁ parijānātīti? No. ",
  "ya5.3.4:3.1": " Yo dukkhasaccaṁ na parijānāti so samudayasaccaṁ nappajahitthāti? ",
  "ya5.3.4:4.1": "Arahā dukkhasaccaṁ na parijānāti, no ca samudayasaccaṁ nappajahittha. Aggamaggasamaṅgiñca arahantañca ṭhapetvā avasesā puggalā dukkhasaccañca na parijānanti samudayasaccañca nappajahittha. ",
  "ya5.3.4:5.1": " Yo vā pana samudayasaccaṁ nappajahittha so dukkhasaccaṁ na parijānātīti? ",
  "ya5.3.4:6.1": "Aggamaggasamaṅgī samudayasaccaṁ nappajahittha, no ca dukkhasaccaṁ na parijānāti. Aggamaggasamaṅgiñca arahantañca ṭhapetvā avasesā puggalā samudayasaccañca nappajahittha dukkhasaccañca na parijānanti. "
}