{
  "patthana8.15:0.1": "Paṭṭhānapakaraṇa ",
  "patthana8.15:0.2": "Dhammapaccanīya (2), Dukapaṭṭhānapāḷi (2) ",
  "patthana8.15:0.3": "8.15. Sāsavaduka ",
  "patthana8.15:1.1": "Nasāsavaṁ dhammaṁ paṭicca nasāsavo dhammo uppajjati hetupaccayā. Nasāsavaṁ dhammaṁ paṭicca naanāsavo dhammo uppajjati hetupaccayā. Nasāsavaṁ dhammaṁ paṭicca nasāsavo ca naanāsavo ca dhammā uppajjanti hetupaccayā. ",
  "patthana8.15:2.1": "Naanāsavaṁ dhammaṁ paṭicca naanāsavo dhammo uppajjati hetupaccayā. ",
  "patthana8.15:3.1": "Nasāsavañca naanāsavañca dhammaṁ paṭicca naanāsavo dhammo uppajjati hetupaccayā.  (Saṅkhittaṁ.) ",
  "patthana8.15:4.1": "Hetuyā pañca, ārammaṇe dve …pe… avigate pañca. (Sabbattha vitthāro.) "
}