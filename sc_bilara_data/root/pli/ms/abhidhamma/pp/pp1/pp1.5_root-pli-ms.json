{
  "pp1.5:0.1": "Puggalapaññatti ",
  "pp1.5:0.2": "Mātikā ",
  "pp1.5:0.3": "5. Pañcakauddesa ",
  "pp1.5:1.1": "**Pañca puggalā—** ",
  "pp1.5:2.1": "Atthekacco puggalo ārabhati ca vippaṭisārī ca hoti, tañca cetovimuttiṁ paññāvimuttiṁ yathābhūtaṁ nappajānāti, yatthassa te uppannā pāpakā akusalā dhammā aparisesā nirujjhanti. ",
  "pp1.5:2.2": "Atthekacco puggalo ārabhati na vippaṭisārī ca hoti, tañca cetovimuttiṁ paññāvimuttiṁ yathābhūtaṁ nappajānāti, yatthassa te uppannā pāpakā akusalā dhammā aparisesā nirujjhanti. ",
  "pp1.5:2.3": "Atthekacco puggalo nārabhati vippaṭisārī ca hoti, tañca cetovimuttiṁ paññāvimuttiṁ yathābhūtaṁ nappajānāti, yatthassa te uppannā pāpakā akusalā dhammā aparisesā nirujjhanti. ",
  "pp1.5:2.4": "Atthekacco puggalo nārabhati na vippaṭisārī hoti, tañca cetovimuttiṁ paññāvimuttiṁ yathābhūtaṁ nappajānāti, yatthassa te uppannā pāpakā akusalā dhammā aparisesā nirujjhanti. ",
  "pp1.5:2.5": "Atthekacco puggalo nārabhati na vippaṭisārī hoti, tañca cetovimuttiṁ paññāvimuttiṁ yathābhūtaṁ pajānāti, yatthassa te uppannā pāpakā akusalā dhammā aparisesā nirujjhanti. ",
  "pp1.5:3.1": "Datvā avajānāti, saṁvāsena avajānāti, ādheyyamukho hoti, lolo hoti, mando momūho hoti. ",
  "pp1.5:4.1": "Pañca yodhājīvūpamā puggalā. ",
  "pp1.5:5.1": "Pañca piṇḍapātikā. ",
  "pp1.5:6.1": "Pañca khalupacchābhattikā. ",
  "pp1.5:7.1": "Pañca ekāsanikā. ",
  "pp1.5:8.1": "Pañca paṁsukūlikā. ",
  "pp1.5:9.1": "Pañca tecīvarikā. ",
  "pp1.5:10.1": "Pañca āraññikā. ",
  "pp1.5:11.1": "Pañca rukkhamūlikā. ",
  "pp1.5:12.1": "Pañca abbhokāsikā. ",
  "pp1.5:13.1": "Pañca nesajjikā. ",
  "pp1.5:14.1": "Pañca yathāsanthatikā. ",
  "pp1.5:15.1": "Pañca sosānikā. ",
  "pp1.5:16.1": "Pañcakaṁ. "
}