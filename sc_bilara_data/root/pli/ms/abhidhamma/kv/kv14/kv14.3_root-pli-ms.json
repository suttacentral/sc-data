{
  "kv14.3:0.1": "Kathāvatthu",
  "kv14.3:0.2": "Mahāpaṇṇāsaka",
  "kv14.3:0.3": "Cuddasamavagga",
  "kv14.3:0.4": "Anantarapaccayakathā",
  "kv14.3:1.1": "☑ Cakkhuviññāṇassa anantarā sotaviññāṇaṁ uppajjatīti?",
  "kv14.3:1.2": "Āmantā.",
  "kv14.3:1.3": "Yā cakkhuviññāṇassa uppādāya āvaṭṭanā …pe… paṇidhi, sāva sotaviññāṇassa uppādāya āvaṭṭanā …pe… paṇidhīti?",
  "kv14.3:1.4": "Na hevaṁ vattabbe …pe….",
  "kv14.3:2.1": "☑ Cakkhuviññāṇassa anantarā sotaviññāṇaṁ uppajjati, na vattabbaṁ—",
  "kv14.3:2.2": "“yā cakkhuviññāṇassa uppādāya āvaṭṭanā …pe… paṇidhi, sāva sotaviññāṇassa uppādāya āvaṭṭanā …pe… paṇidhī”ti?",
  "kv14.3:2.3": "Āmantā.",
  "kv14.3:2.4": "Sotaviññāṇaṁ anāvaṭṭentassa uppajjati …pe… appaṇidahantassa uppajjatīti?",
  "kv14.3:2.5": "Na hevaṁ vattabbe …pe….",
  "kv14.3:2.6": "Nanu sotaviññāṇaṁ āvaṭṭentassa uppajjati …pe… paṇidahantassa uppajjatīti?",
  "kv14.3:2.7": "Āmantā.",
  "kv14.3:2.8": "Hañci sotaviññāṇaṁ āvaṭṭentassa uppajjati …pe… paṇidahantassa uppajjati, no ca vata re vattabbe—",
  "kv14.3:2.9": "“cakkhuviññāṇassa anantarā sotaviññāṇaṁ uppajjatī”ti.",
  "kv14.3:3.1": "☑ Cakkhuviññāṇassa anantarā sotaviññāṇaṁ uppajjatīti?",
  "kv14.3:3.2": "Āmantā.",
  "kv14.3:3.3": "Cakkhuviññāṇaṁ rūpanimittaṁ manasikaroto uppajjatīti?",
  "kv14.3:3.4": "Āmantā.",
  "kv14.3:3.5": "Sotaviññāṇaṁ rūpanimittaṁ manasikaroto uppajjatīti?",
  "kv14.3:3.6": "Na hevaṁ vattabbe …pe….",
  "kv14.3:4.1": "☑ Cakkhuviññāṇaṁ rūpārammaṇaññeva na aññārammaṇanti?",
  "kv14.3:4.2": "Āmantā.",
  "kv14.3:4.3": "Sotaviññāṇaṁ rūpārammaṇaññeva na aññārammaṇanti?",
  "kv14.3:4.4": "Na hevaṁ vattabbe …pe….",
  "kv14.3:5.1": "☑ Cakkhuñca paṭicca rūpe ca uppajjati cakkhuviññāṇanti?",
  "kv14.3:5.2": "Āmantā.",
  "kv14.3:5.3": "Cakkhuñca paṭicca rūpe ca uppajjati sotaviññāṇanti?",
  "kv14.3:5.4": "Na hevaṁ vattabbe …pe….",
  "kv14.3:6.1": "☑ Cakkhuñca paṭicca rūpe ca uppajjati sotaviññāṇanti?",
  "kv14.3:6.2": "Āmantā.",
  "kv14.3:6.3": "“Cakkhuñca paṭicca rūpe ca uppajjati sotaviññāṇan”ti—",
  "kv14.3:6.4": "attheva suttantoti?",
  "kv14.3:6.5": "Natthi.",
  "kv14.3:6.6": "“Cakkhuñca paṭicca rūpe ca uppajjati cakkhuviññāṇan”ti—",
  "kv14.3:6.7": "attheva suttantoti?",
  "kv14.3:6.8": "Āmantā.",
  "kv14.3:6.9": "Hañci “cakkhuñca paṭicca rūpe ca uppajjati cakkhuviññāṇan”ti—",
  "kv14.3:6.10": "attheva suttanto, no ca vata re vattabbe—",
  "kv14.3:6.11": "“cakkhuñca paṭicca rūpe ca uppajjati sotaviññāṇan”ti.",
  "kv14.3:7.1": "☑ Cakkhuviññāṇassa anantarā sotaviññāṇaṁ uppajjatīti?",
  "kv14.3:7.2": "Āmantā.",
  "kv14.3:7.3": "Taññeva cakkhuviññāṇaṁ taṁ sotaviññāṇanti?",
  "kv14.3:7.4": "Na hevaṁ vattabbe …pe….",
  "kv14.3:8.1": "☑ Sotaviññāṇassa anantarā ghānaviññāṇaṁ uppajjati …pe…",
  "kv14.3:8.2": "ghānaviññāṇassa anantarā jivhāviññāṇaṁ uppajjati …pe…",
  "kv14.3:8.3": "jivhāviññāṇassa anantarā kāyaviññāṇaṁ uppajjatīti?",
  "kv14.3:8.4": "Āmantā.",
  "kv14.3:8.5": "Yā jivhāviññāṇassa uppādāya āvaṭṭanā …pe… paṇidhi, sāva kāyaviññāṇassa uppādāya āvaṭṭanā …pe… paṇidhīti?",
  "kv14.3:8.6": "Na hevaṁ vattabbe …pe…",
  "kv14.3:8.7": "jivhāviññāṇassa anantarā kāyaviññāṇaṁ uppajjati, na vattabbaṁ—",
  "kv14.3:8.8": "“yā jivhāviññāṇassa uppādāya āvaṭṭanā …pe… paṇidhi, sāva kāyaviññāṇassa uppādāya āvaṭṭanā …pe… paṇidhī”ti?",
  "kv14.3:8.9": "Āmantā.",
  "kv14.3:8.10": "Kāyaviññāṇaṁ anāvaṭṭentassa uppajjati …pe… appaṇidahantassa uppajjatīti?",
  "kv14.3:8.11": "Na hevaṁ vattabbe …pe…",
  "kv14.3:8.12": "nanu kāyaviññāṇaṁ āvaṭṭentassa uppajjati …pe… paṇidahantassa uppajjatīti?",
  "kv14.3:8.13": "Āmantā.",
  "kv14.3:8.14": "Hañci kāyaviññāṇaṁ āvaṭṭentassa uppajjati …pe… paṇidahantassa uppajjati, no ca vata re vattabbe—",
  "kv14.3:8.15": "“jivhāviññāṇassa anantarā kāyaviññāṇaṁ uppajjatī”ti.",
  "kv14.3:9.1": "☑ Jivhāviññāṇassa anantarā kāyaviññāṇaṁ uppajjatīti?",
  "kv14.3:9.2": "Āmantā.",
  "kv14.3:9.3": "Jivhāviññāṇaṁ rasanimittaṁ manasikaroto uppajjatīti?",
  "kv14.3:9.4": "Āmantā.",
  "kv14.3:9.5": "Kāyaviññāṇaṁ rasanimittaṁ manasikaroto uppajjatīti?",
  "kv14.3:9.6": "Na hevaṁ vattabbe …pe….",
  "kv14.3:10.1": "☑ Jivhāviññāṇaṁ rasārammaṇaññeva na aññārammaṇanti?",
  "kv14.3:10.2": "Āmantā.",
  "kv14.3:10.3": "Kāyaviññāṇaṁ rasārammaṇaññeva na aññārammaṇanti?",
  "kv14.3:10.4": "Na hevaṁ vattabbe …pe….",
  "kv14.3:11.1": "☑ Jivhañca paṭicca rase ca uppajjati jivhāviññāṇanti?",
  "kv14.3:11.2": "Āmantā.",
  "kv14.3:11.3": "Jivhañca paṭicca rase ca uppajjati kāyaviññāṇanti?",
  "kv14.3:11.4": "Na hevaṁ vattabbe …pe….",
  "kv14.3:12.1": "☑ Jivhañca paṭicca rase ca uppajjati kāyaviññāṇanti?",
  "kv14.3:12.2": "Āmantā.",
  "kv14.3:12.3": "“Jivhañca paṭicca rase ca uppajjati kāyaviññāṇan”ti—",
  "kv14.3:12.4": "attheva suttantoti?",
  "kv14.3:12.5": "Natthi.",
  "kv14.3:12.6": "“Jivhañca paṭicca rase ca uppajjati jivhāviññāṇan”ti—",
  "kv14.3:12.7": "attheva suttantoti?",
  "kv14.3:12.8": "Āmantā.",
  "kv14.3:12.9": "Hañci “jivhañca paṭicca rase ca uppajjati jivhāviññāṇan”ti—",
  "kv14.3:12.10": "attheva suttantoti, no ca vata re vattabbe—",
  "kv14.3:12.11": "“jivhañca paṭicca rase ca uppajjati kāyaviññāṇan”ti.",
  "kv14.3:13.1": "☑ Jivhāviññāṇassa anantarā kāyaviññāṇaṁ uppajjatīti?",
  "kv14.3:13.2": "Āmantā.",
  "kv14.3:13.3": "Taññeva jivhāviññāṇaṁ taṁ kāyaviññāṇanti?",
  "kv14.3:13.4": "Na hevaṁ vattabbe …pe….",
  "kv14.3:14.1": "☒ Na vattabbaṁ—",
  "kv14.3:14.2": "“pañcaviññāṇā aññamaññassa samanantarā uppajjantī”ti?",
  "kv14.3:14.3": "Āmantā.",
  "kv14.3:14.4": "Nanu atthi koci naccati gāyati vādeti, rūpañca passati, saddañca suṇāti, gandhañca ghāyati, rasañca sāyati, phoṭṭhabbañca phusatīti?",
  "kv14.3:14.5": "Āmantā.",
  "kv14.3:14.6": "Hañci atthi koci naccati gāyati vādeti, rūpañca passati, saddañca suṇāti, gandhañca ghāyati, rasañca sāyati, phoṭṭhabbañca phusati, tena vata re vattabbe—",
  "kv14.3:14.7": "“pañcaviññāṇā aññamaññassa samanantarā uppajjantī”ti.",
  "kv14.3:14.8": "Anantarapaccayakathā niṭṭhitā."
}