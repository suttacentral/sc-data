{
  "sa803:0.1": "雜阿含經 ",
  "sa803:0.2": "(八〇三) ",
  "sa803:1.1": "如是我聞。 ",
  "sa803:1.2": "一時佛住舍衞國祇樹給孤獨園。 ",
  "sa803:2.1": "爾時世尊告諸比丘。 ",
  "sa803:2.2": "修習安那般那念。 ",
  "sa803:2.3": "若比丘修習安那般那念。多修習者。得身心止息。 ",
  "sa803:2.4": "有覺有觀。寂滅純一明分想修習滿足。 ",
  "sa803:3.1": "何等爲修習安那般那念。多修習已。身心止息。有覺有觀。寂滅純一明分想。修習滿足。 ",
  "sa803:4.1": "是比丘。若依聚落城邑止住。 ",
  "sa803:4.2": "晨朝著衣持鉢。入村乞食。 ",
  "sa803:4.3": "善護其身。守諸根門。善繋心住。 ",
  "sa803:4.4": "乞食已還住處。擧衣鉢 ",
  "sa803:4.5": "洗足已。或入林中閑房樹下。或空露地。 ",
  "sa803:4.6": "端身正坐。繋念面前。 ",
  "sa803:4.7": "斷世貪愛。離欲清淨。 ",
  "sa803:4.8": "瞋恚 ",
  "sa803:4.9": "睡眠 ",
  "sa803:4.10": "掉悔 ",
  "sa803:4.11": "疑斷。 ",
  "sa803:4.12": "度諸疑惑。於諸善法。心得決定。 ",
  "sa803:5.1": "遠離五蓋煩惱於心令慧力羸爲障礙分不趣涅槃。 ",
  "sa803:5.2": "念於内息繋念善學。 ",
  "sa803:5.3": "念於外息繋念善學。 ",
  "sa803:6.1": "息長 ",
  "sa803:6.2": "息短 ",
  "sa803:6.3": "覺知一切身入息。 ",
  "sa803:6.4": "於一切身入息善學 ",
  "sa803:6.5": "覺知一切身出息。 ",
  "sa803:6.6": "於一切身出息善學 ",
  "sa803:6.7": "覺知一切身行息入息。 ",
  "sa803:6.8": "於一切身行息入息善學 ",
  "sa803:6.9": "覺知一切身行息出息。 ",
  "sa803:6.10": "於一切身行息出息善學 ",
  "sa803:7.1": "覺知喜 ",
  "sa803:7.2": "覺知樂 ",
  "sa803:7.3": "覺知心行。 ",
  "sa803:7.4": "覺知心行息入息。 ",
  "sa803:7.5": "於覺知心行息入息善學 ",
  "sa803:7.6": "覺知心行息出息。 ",
  "sa803:7.7": "於覺知心行息出息。善學 ",
  "sa803:8.1": "覺知心 ",
  "sa803:8.2": "覺知心悦 ",
  "sa803:8.3": "覺知心定。 ",
  "sa803:8.4": "覺知心解脱入息。 ",
  "sa803:8.5": "於覺知心解脱入息善學 ",
  "sa803:8.6": "覺知心解脱出息。 ",
  "sa803:8.7": "於覺知心解脱出息善學 ",
  "sa803:9.1": "觀察無常。 ",
  "sa803:9.2": "觀察斷。 ",
  "sa803:9.3": "觀察無欲。 ",
  "sa803:9.4": "觀察滅入息。 ",
  "sa803:9.5": "於觀察滅入息善學。 ",
  "sa803:9.6": "觀察滅出息。 ",
  "sa803:9.7": "於觀察滅出息善學。 ",
  "sa803:10.1": "是名修安那般那念。 ",
  "sa803:10.2": "身止息心止息。 ",
  "sa803:10.3": "有覺有觀。寂滅純一明分想修習滿足。 ",
  "sa803:11.1": "佛説此經已。諸比丘聞佛所説。歡喜奉行 "
}