{
  "sa2:0.1": "雜阿含經 ",
  "sa2:0.2": "卷第一 ",
  "sa2:0.3": "(二) ",
  "sa2:1.1": "如是我聞。 ",
  "sa2:1.2": "一時佛住舍衞國祇樹給孤獨園。 ",
  "sa2:2.1": "爾時世尊告諸比丘。 ",
  "sa2:2.2": "於色當正思惟。觀色無常如實知。 ",
  "sa2:2.3": "所以者何。 ",
  "sa2:2.4": "比丘於色正思惟。觀色無常。如實知者。於色欲貪斷。 ",
  "sa2:2.5": "欲貪斷者。説心解脱。 ",
  "sa2:3.1": "如是受 ",
  "sa2:3.2": "想 ",
  "sa2:3.3": "行 ",
  "sa2:3.4": "識。當正思惟。觀識無常。如實知。 ",
  "sa2:3.5": "所以者何。 ",
  "sa2:3.6": "於識正思惟。觀識無常者。則於識欲貪斷。 ",
  "sa2:3.7": "欲貪斷者。説心解脱。 ",
  "sa2:4.1": "如是心解脱者。若欲自證。則能自證。 ",
  "sa2:4.2": "我生已盡。梵行已立。所作已作。 ",
  "sa2:4.3": "自知不受後有。 ",
  "sa2:5.1": "時諸比丘聞佛所説。歡喜奉行 "
}