{
  "sa35:0.1": "雜阿含經 ",
  "sa35:0.2": "卷第二 ",
  "sa35:0.3": "(三五) ",
  "sa35:1.1": "如是我聞。 ",
  "sa35:1.2": "一時佛住支提竹園精舍。 ",
  "sa35:2.1": "爾時有三正士。出家未久。 ",
  "sa35:2.2": "所謂尊者阿㝹律陀。尊者難提。尊者金毘羅。 ",
  "sa35:3.1": "爾時世尊知彼心中所念。而爲教誡。 ",
  "sa35:3.2": "比丘。此心此意此識。當思惟此。 ",
  "sa35:3.3": "莫思惟此。 ",
  "sa35:3.4": "斷此欲斷此色 ",
  "sa35:3.5": "身作證具足住。 ",
  "sa35:3.6": "比丘寧有色。若常不變易正住不。 ",
  "sa35:4.1": "比丘白佛。 ",
  "sa35:4.2": "不也世尊。 ",
  "sa35:5.1": "佛告比丘。 ",
  "sa35:5.2": "善哉善哉。 ",
  "sa35:5.3": "色是無常變易T0099_.02.0008a13:之法。 ",
  "sa35:5.4": "厭離欲滅寂沒。 ",
  "sa35:5.5": "如是色從本以來。一切無常苦變易法。 ",
  "sa35:5.6": "如是知已。縁彼色生諸漏害熾然憂惱 ",
  "sa35:5.7": "皆悉斷滅。 ",
  "sa35:5.8": "斷滅已無所著。 ",
  "sa35:5.9": "無所著已安樂住 ",
  "sa35:5.10": "安樂住已得般涅槃。 ",
  "sa35:5.11": "受想行識亦復如是。 ",
  "sa35:6.1": "佛説此經時。三正士不起諸漏。心得解脱。 ",
  "sa35:7.1": "佛説此經已。諸比丘聞佛所説。歡喜奉行 "
}