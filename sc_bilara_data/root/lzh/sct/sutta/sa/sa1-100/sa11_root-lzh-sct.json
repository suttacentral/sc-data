{
  "sa11:0.1": "雜阿含經 ",
  "sa11:0.2": "(一一) ",
  "sa11:1.1": "如是我聞： ",
  "sa11:1.2": "一時，佛住舍衞國，祇樹，給孤獨園。 ",
  "sa11:2.1": "爾時，世尊告諸比丘： ",
  "sa11:2.2": "「色無常 ",
  "sa11:2.3": "若因若縁，生諸色者，彼亦無常。 ",
  "sa11:2.4": "無常因、無常縁所生諸色，云何有常。 ",
  "sa11:2.5": "如是，受⋯想⋯行⋯識無常。 ",
  "sa11:2.6": "若因、若縁生諸識者，彼亦無常。 ",
  "sa11:2.7": "無常因、無常縁所生諸識，云何有常。 ",
  "sa11:2.8": "如是，諸比丘，色無常，受⋯想⋯行⋯識無常。 ",
  "sa11:2.9": "無常者則是苦，苦者則非我，非我者則非我所。 ",
  "sa11:3.1": "「聖弟子如是觀者厭於色，厭於受⋯想⋯行⋯識。 ",
  "sa11:3.2": "厭者不樂。 ",
  "sa11:3.3": "不樂則解脱。 ",
  "sa11:3.4": "解脱知見： ",
  "sa11:3.5": "『我生已盡，梵行已立，所作已作。 ",
  "sa11:3.6": "自知不受後有。』」 ",
  "sa11:4.1": "時，諸比丘聞佛所説歡喜，奉行。 "
}