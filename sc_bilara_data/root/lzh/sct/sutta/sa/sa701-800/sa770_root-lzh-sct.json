{
  "sa770:0.1": "雜阿含經 ",
  "sa770:0.2": "(七七〇) ",
  "sa770:1.1": "如是我聞。 ",
  "sa770:1.2": "一時佛住舍衞國祇樹給孤獨園。 ",
  "sa770:2.1": "爾時世尊告諸比丘。 ",
  "sa770:2.2": "應離邪見。應斷邪見。 ",
  "sa770:2.3": "若邪見不可斷者。我終不説應離斷邪見。 ",
  "sa770:2.4": "以邪見可斷故。我説比丘。當離邪見。 ",
  "sa770:2.5": "若不離邪見者。邪見當作非義不饒益苦。 ",
  "sa770:2.6": "是故我説。當離邪見。 ",
  "sa770:2.7": "如是邪志邪語邪業邪命邪方便邪念邪定。亦如是説。 ",
  "sa770:3.1": "諸比丘。離邪見已。當修正見。 ",
  "sa770:3.2": "若不得修正見者。我終不説修習正見。 ",
  "sa770:3.3": "以得修正見故。我説比丘應修正見。 ",
  "sa770:3.4": "若不修正見者當作非義不饒益苦。 ",
  "sa770:3.5": "以不修正見。作非義不饒益苦故。是故我説當修正見。 ",
  "sa770:3.6": "以義饒益。常得安樂。 ",
  "sa770:3.7": "是故比丘。當修正見。 ",
  "sa770:3.8": "如是正志正語正業正命正方便正念正定。亦如是説。 ",
  "sa770:4.1": "佛説此經已。諸比丘聞佛所説。歡喜奉行 "
}