{
  "sa784:0.1": "雜阿含經 ",
  "sa784:0.2": "(七八四) ",
  "sa784:1.1": "如是我聞。 ",
  "sa784:1.2": "一時佛住舍衞國祇樹給孤獨園。 ",
  "sa784:2.1": "爾時世尊告諸比丘。 ",
  "sa784:2.2": "有邪有正。 ",
  "sa784:2.3": "諦聽善思。 ",
  "sa784:2.4": "當爲汝説。 ",
  "sa784:3.1": "何等爲邪。 ",
  "sa784:3.2": "謂邪見乃至邪定。 ",
  "sa784:3.3": "何等爲正。 ",
  "sa784:3.4": "謂正見乃至正定。 ",
  "sa784:4.1": "何等爲正見。 ",
  "sa784:4.2": "謂説有施有説有齋。有善行有惡行。有善惡行果報。 ",
  "sa784:4.3": "有此世有他世。有父母有衆生生。 ",
  "sa784:4.4": "有阿羅漢善到善向。有此世他世。自知作證具足住。 ",
  "sa784:4.5": "我生已盡。梵行已立。所作已作。自知不受後有。 ",
  "sa784:5.1": "何等爲正志。 ",
  "sa784:5.2": "謂出要志。無恚志。不害志。 ",
  "sa784:6.1": "何等爲正語。 ",
  "sa784:6.2": "謂離妄語。離兩舌。離惡口。離綺語。 ",
  "sa784:7.1": "何等爲正業。 ",
  "sa784:7.2": "謂離殺･盜･婬。 ",
  "sa784:8.1": "何等爲正命。 ",
  "sa784:8.2": "謂如法求衣服･飮食･臥具･湯藥。非不如法。 ",
  "sa784:9.1": "何等爲正方便。 ",
  "sa784:9.2": "謂欲精進。方便出離。勤競堪能。常行不退。 ",
  "sa784:10.1": "何等爲正念。 ",
  "sa784:10.2": "謂念隨順。念不妄不虚。 ",
  "sa784:11.1": "何等爲正定。 ",
  "sa784:11.2": "謂住心不亂。堅固攝持。寂止三昧一心。 ",
  "sa784:12.1": "佛説此經已。諸比丘聞佛所説。歡喜奉行 "
}