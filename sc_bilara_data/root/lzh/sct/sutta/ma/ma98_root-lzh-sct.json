{
  "ma98:0.1": "中阿含經 98 ",
  "ma98:0.2": "念處經 ",
  "ma98:1.1": "我聞如是。 ",
  "ma98:1.2": "一時佛遊拘樓痩在劍磨瑟曇拘樓都邑。 ",
  "ma98:2.1": "爾時世尊告諸比丘。 ",
  "ma98:2.2": "有一道淨衆生。 ",
  "ma98:2.3": "度憂畏滅苦惱斷啼哭得正法。 ",
  "ma98:2.4": "謂四念處。 ",
  "ma98:3.1": "若有過去諸如來無所著等正覺。悉斷五蓋心穢慧羸。立心正住於四念處。修七覺支。 ",
  "ma98:3.2": "得覺無上正盡之覺。 ",
  "ma98:3.3": "若有未來諸如來無所著等正覺。悉斷五蓋心穢慧羸。立心正住於四念處。修七覺支。 ",
  "ma98:3.4": "得覺無上正盡之覺。 ",
  "ma98:3.5": "我今現在如來無所著等正覺。 ",
  "ma98:3.6": "我亦斷五蓋心穢慧羸。立心正住於四念處。修七覺支。 ",
  "ma98:3.7": "得覺無上正盡之覺。 ",
  "ma98:4.1": "云何爲四。 ",
  "ma98:4.2": "觀身如身念處。如是觀覺心法如法念處。 ",
  "ma98:5.1": "云何觀身如身念處。 ",
  "ma98:5.2": "比丘者行則知行 ",
  "ma98:5.3": "住則知住坐則知坐臥則知臥。 ",
  "ma98:5.4": "眠則知眠寤則知寤。眠寤則知眠寤。 ",
  "ma98:6.1": "如是比丘觀内身如身觀外身如身。 ",
  "ma98:6.2": "立念在身。有知有見有明有達。 ",
  "ma98:6.3": "是謂比丘觀身如身。 ",
  "ma98:7.1": "復次比丘。觀身如身。 ",
  "ma98:7.2": "比丘者正知出入善觀分別。屈伸低昂 ",
  "ma98:7.3": "儀容庠序。善著僧伽梨及諸衣鉢。 ",
  "ma98:7.4": "行住坐臥眠寤語默。皆正知之。 ",
  "ma98:8.1": "如是比丘觀内身如身觀外身如身。 ",
  "ma98:8.2": "立念在身。有知有見有明有達。 ",
  "ma98:8.3": "是謂比丘觀身如身。 ",
  "ma98:9.1": "復次比丘。觀身如身。 ",
  "ma98:9.2": "比丘者生惡不善念。 ",
  "ma98:9.3": "以善法念治斷滅止。 ",
  "ma98:9.4": "猶木工師木工弟子彼持墨繩用拼於木。則以利斧斫治令直。 ",
  "ma98:9.5": "如是比丘生惡不善念。以善法念治斷滅止。 ",
  "ma98:10.1": "如是比丘觀内身如身觀外身如身。 ",
  "ma98:10.2": "立念在身。有知有見有明有達。 ",
  "ma98:10.3": "是謂比丘觀身如身。 ",
  "ma98:11.1": "復次比丘。觀身如身。 ",
  "ma98:11.2": "比丘者。齒齒相著舌逼上齶。以心治心治斷滅止。 ",
  "ma98:11.3": "猶二力士捉一羸人。 ",
  "ma98:11.4": "處處旋捉自在打鍛。 ",
  "ma98:11.5": "如是比丘齒齒相著舌逼上齶。以心治心治斷滅止。 ",
  "ma98:12.1": "如是比丘觀内身如身觀外身如身。 ",
  "ma98:12.2": "立念在身。有知有見有明有達。 ",
  "ma98:12.3": "是謂比丘觀身如身。 ",
  "ma98:13.1": "復次比丘。觀身如身 ",
  "ma98:13.2": "比丘者念入息即知念入息。 ",
  "ma98:13.3": "念出息。即知念出息。 ",
  "ma98:13.4": "入息長即知入息長。 ",
  "ma98:13.5": "出息長即知出息長。 ",
  "ma98:13.6": "入息短即知入息短。 ",
  "ma98:13.7": "出息短即知出息短。 ",
  "ma98:13.8": "學一切身息入。學一切身息出。 ",
  "ma98:13.9": "學止身行息入。學止口行息出。 ",
  "ma98:14.1": "如是比丘觀内身如身觀外身如身。 ",
  "ma98:14.2": "立念在身。有知有見有明有達。 ",
  "ma98:14.3": "是謂比丘觀身如身。 ",
  "ma98:15.1": "復次比丘。觀身如身。 ",
  "ma98:15.2": "比丘者離生喜樂漬身潤澤 ",
  "ma98:15.3": "普遍充滿於此身中 ",
  "ma98:15.4": "離生喜樂無處不遍。 ",
  "ma98:15.5": "猶工浴人器盛澡豆。水和成摶 ",
  "ma98:15.6": "水漬潤澤。普遍充滿 ",
  "ma98:15.7": "無處不周。 ",
  "ma98:15.8": "如是比丘離生喜樂漬身潤澤 ",
  "ma98:15.9": "普遍充滿於此身中 ",
  "ma98:15.10": "離生喜樂無處不遍。 ",
  "ma98:16.1": "如是比丘觀内身如身觀外身如身。 ",
  "ma98:16.2": "立念在身有知有見有明有達。 ",
  "ma98:16.3": "是謂比丘觀身如身。 ",
  "ma98:17.1": "復次比丘。觀身如身。 ",
  "ma98:17.2": "比丘者定生喜樂漬身潤澤 ",
  "ma98:17.3": "普遍充滿於此身中 ",
  "ma98:17.4": "定生喜樂無處不遍 ",
  "ma98:17.5": "猶如山泉清淨不濁充滿流溢。 ",
  "ma98:17.6": "四方水來。無縁得入。 ",
  "ma98:17.7": "即彼泉底水自涌出。流溢於外漬山潤澤普遍充滿 ",
  "ma98:17.8": "無處不周。 ",
  "ma98:17.9": "如是比丘定生喜樂。漬身潤澤。 ",
  "ma98:17.10": "普遍充滿。於此身中 ",
  "ma98:17.11": "定生喜樂無處不遍。 ",
  "ma98:18.1": "如是比丘觀内身如身觀外身如身。 ",
  "ma98:18.2": "立念在身。有知有見有明有達。 ",
  "ma98:18.3": "是謂比丘觀身如身。 ",
  "ma98:19.1": "復次比丘觀身如身。 ",
  "ma98:19.2": "比丘者無喜生樂。漬身潤澤 ",
  "ma98:19.3": "普遍充滿於此身中 ",
  "ma98:19.4": "無喜生樂無處不遍。 ",
  "ma98:19.5": "猶青蓮華紅赤白蓮水生水長 ",
  "ma98:19.6": "在於水底。彼根莖華葉悉漬潤澤。 ",
  "ma98:19.7": "普遍充滿無處不周。 ",
  "ma98:19.8": "如是比丘無喜生樂。漬身潤澤 ",
  "ma98:19.9": "普遍充滿於此身中 ",
  "ma98:19.10": "無喜生樂無處不遍。 ",
  "ma98:20.1": "如是比丘觀内身如身。觀外身如身。 ",
  "ma98:20.2": "立念在身。有知有見有明有達。 ",
  "ma98:20.3": "是謂比丘觀身如身。 ",
  "ma98:21.1": "復次比丘觀身如身。 ",
  "ma98:21.2": "比丘者於此身中以清淨心。意解遍滿成就遊。 ",
  "ma98:21.3": "於此身中以清淨心無處不遍。 ",
  "ma98:21.4": "猶有一人被七肘衣或八肘衣。 ",
  "ma98:21.5": "從頭至足於其身體無處不覆。 ",
  "ma98:21.6": "如是比丘於此身中。以清淨心無處不遍。 ",
  "ma98:22.1": "如是比丘觀内身如身觀外身如身。 ",
  "ma98:22.2": "立念在身。有知有見有明有達。 ",
  "ma98:22.3": "是謂比丘觀身如身。 ",
  "ma98:23.1": "復次比丘。觀身如身。 ",
  "ma98:23.2": "比丘者念光明想 ",
  "ma98:23.3": "善受善持善憶所念。 ",
  "ma98:23.4": "如前後亦然。 ",
  "ma98:23.5": "如後前亦然。 ",
  "ma98:23.6": "如晝夜亦然。 ",
  "ma98:23.7": "如夜晝亦然。 ",
  "ma98:23.8": "如下上亦然。 ",
  "ma98:23.9": "如上下亦然。 ",
  "ma98:23.10": "如是不顛倒心無有纒 ",
  "ma98:23.11": "修光明心心終不爲闇之所覆。 ",
  "ma98:24.1": "如是比丘觀内身如身。觀外身如身。 ",
  "ma98:24.2": "立念在身。有知有見有明有達。 ",
  "ma98:24.3": "是謂比丘觀身如身。 ",
  "ma98:25.1": "復次比丘。觀身如身。 ",
  "ma98:25.2": "比丘者善受觀相善憶所念。 ",
  "ma98:25.3": "猶如有人坐觀臥人臥觀坐人。 ",
  "ma98:25.4": "如是比丘善受觀相善憶所念。 ",
  "ma98:26.1": "如是比丘觀内身如身。觀外身如身。 ",
  "ma98:26.2": "立念在身。有知有見有明有達。 ",
  "ma98:26.3": "是謂比丘觀身如身。 ",
  "ma98:27.1": "復次比丘。觀身如身。 ",
  "ma98:27.2": "比丘者此身隨住隨其好惡。從頭至足 ",
  "ma98:27.3": "觀見種種不淨充滿。 ",
  "ma98:27.4": "我此身中有髮髦爪齒麁細薄膚皮肉筋骨。心腎肝肺大腸小腸。脾胃摶糞腦及腦根。涙汗涕唾膿血肪髓涎膽小便 ",
  "ma98:27.5": "猶如器盛若干種子。有目之士 ",
  "ma98:27.6": "悉見分明。謂稻粟種蔓菁芥子。 ",
  "ma98:27.7": "如是比丘此身隨住隨其好惡。從頭至足 ",
  "ma98:27.8": "觀見種種不淨充滿。 ",
  "ma98:27.9": "我此身中有髮髦爪齒。麤細薄膚皮肉筋骨。心腎肝肺大腸小腸。脾胃摶糞腦及腦根。涙汗涕唾膿血肪髓涎膽小便 ",
  "ma98:28.1": "如是比丘觀内身如身。觀外身如身。 ",
  "ma98:28.2": "立念在身。有知有見有明有達。 ",
  "ma98:28.3": "是謂比丘觀身如身。 ",
  "ma98:29.1": "復次比丘。觀身如身。 ",
  "ma98:29.2": "比丘者觀身諸界。 ",
  "ma98:29.3": "我此身中有地界水界火界風界空界識界。 ",
  "ma98:29.4": "猶如屠兒殺牛剥皮布地於上分作六段。 ",
  "ma98:29.5": "如是比丘觀身諸界。 ",
  "ma98:29.6": "我此身中地界水界火界風界空界識界。 ",
  "ma98:30.1": "如是比丘觀内身如身。觀外身如身。 ",
  "ma98:30.2": "立念在身。有知有見有明有達。 ",
  "ma98:30.3": "是謂比丘觀身如身。 ",
  "ma98:31.1": "復次比丘觀身如身。 ",
  "ma98:31.2": "比丘者觀彼死屍或一二日至六七日。 ",
  "ma98:31.3": "烏鴟所啄豺狼所食。火燒埋地悉腐爛壞。 ",
  "ma98:31.4": "見已自比。 ",
  "ma98:31.5": "今我此身亦復如是倶有此法終不得離。 ",
  "ma98:32.1": "如是比丘觀内身如身。觀外身如身。 ",
  "ma98:32.2": "立念在身。有知有見有明有達。 ",
  "ma98:32.3": "是謂比丘觀身如身。 ",
  "ma98:33.1": "復次比丘觀身如身。 ",
  "ma98:33.2": "比丘者如本見息道。骸骨青色爛腐食半骨璅在地。 ",
  "ma98:33.3": "見已自比。 ",
  "ma98:33.4": "今我此身亦復如是倶有此法終不得離。 ",
  "ma98:34.1": "如是比丘觀内身如身。觀外身如身。 ",
  "ma98:34.2": "立念在身。有知有見有明有達。 ",
  "ma98:34.3": "是謂比丘觀身如身。 ",
  "ma98:35.1": "復次比丘。觀身如身。 ",
  "ma98:35.2": "比丘者。如本見息道。離皮肉血唯筋相連。 ",
  "ma98:35.3": "見已自比。 ",
  "ma98:35.4": "今我此身亦復如是倶有此法終不得離。 ",
  "ma98:36.1": "如是比丘觀内身如身。觀外身如身。 ",
  "ma98:36.2": "立念在身。有知有見有明有達。 ",
  "ma98:36.3": "是謂比丘觀身如身。 ",
  "ma98:37.1": "復次比丘。觀身如身。 ",
  "ma98:37.2": "比丘者如本見息道。骨節解散散在諸方。 ",
  "ma98:37.3": "足骨膞骨髀骨髖骨。脊骨肩骨頸骨髑髏骨。 ",
  "ma98:37.4": "各在異處 ",
  "ma98:37.5": "見已自比。 ",
  "ma98:37.6": "今我此身亦復如是倶有此法終不得離。 ",
  "ma98:38.1": "如是比丘觀内身如身。觀外身如身。 ",
  "ma98:38.2": "立念在身。有知有見有明有達。 ",
  "ma98:38.3": "是謂比丘觀身如身。 ",
  "ma98:39.1": "復次比丘。觀身如身。 ",
  "ma98:39.2": "比丘者。如本見息道骨白如螺青猶鴿色。赤若血塗 ",
  "ma98:39.3": "腐壞碎粖。 ",
  "ma98:39.4": "見已自比。 ",
  "ma98:39.5": "今我此身亦復如是倶有此法終不得離。 ",
  "ma98:40.1": "如是比丘觀内身如身。觀外身如身。 ",
  "ma98:40.2": "立念在身。有知有見有明有達。 ",
  "ma98:40.3": "是謂比丘觀身如身。 ",
  "ma98:40.4": "若比丘比丘尼。如是少少觀身如身者。是謂觀身如身念處 ",
  "ma98:41.1": "云何觀覺如覺念處。 ",
  "ma98:41.2": "比丘者。覺樂覺時便知覺樂覺。 ",
  "ma98:41.3": "覺苦覺時便知覺苦覺。 ",
  "ma98:41.4": "覺不苦不樂覺時。便知覺不苦不樂覺。 ",
  "ma98:41.5": "覺樂身 ",
  "ma98:41.6": "苦身 ",
  "ma98:41.7": "不苦不樂身。 ",
  "ma98:41.8": "樂心 ",
  "ma98:41.9": "苦心 ",
  "ma98:41.10": "不苦不樂心。 ",
  "ma98:41.11": "樂食 ",
  "ma98:41.12": "苦食 ",
  "ma98:41.13": "不苦不樂食。 ",
  "ma98:41.14": "樂無食 ",
  "ma98:41.15": "苦無食 ",
  "ma98:41.16": "不苦不樂無食。 ",
  "ma98:41.17": "樂欲 ",
  "ma98:41.18": "苦欲 ",
  "ma98:41.19": "不苦不樂欲。 ",
  "ma98:41.20": "樂無欲 ",
  "ma98:41.21": "苦無欲 ",
  "ma98:41.22": "覺不苦不樂無欲覺時。便知覺不苦不樂無欲覺。 ",
  "ma98:42.1": "如是比丘觀内覺如覺。觀外覺如覺。 ",
  "ma98:42.2": "立念在覺。有知有見有明有達。 ",
  "ma98:42.3": "是謂比丘觀覺如覺。 ",
  "ma98:42.4": "若比丘比丘尼如是少少觀覺如覺者。是謂觀覺如覺念處。 ",
  "ma98:43.1": "云何觀心如心念處。 ",
  "ma98:43.2": "比丘者。有欲心知有欲心如眞。 ",
  "ma98:43.3": "無欲心知無欲心如眞。 ",
  "ma98:43.4": "有恚 ",
  "ma98:43.5": "無恚。 ",
  "ma98:43.6": "有癡 ",
  "ma98:43.7": "無癡 ",
  "ma98:43.8": "有穢汚 ",
  "ma98:43.9": "無穢汚。 ",
  "ma98:43.10": "有合 ",
  "ma98:43.11": "有散。 ",
  "ma98:43.12": "有下 ",
  "ma98:43.13": "有高。 ",
  "ma98:43.14": "有小 ",
  "ma98:43.15": "有大。 ",
  "ma98:43.16": "修 ",
  "ma98:43.17": "不修。 ",
  "ma98:43.18": "定 ",
  "ma98:43.19": "不定。 ",
  "ma98:43.20": "有不解脱心知不解脱心如眞。 ",
  "ma98:43.21": "有解脱心知解脱心如眞。 ",
  "ma98:44.1": "如是比丘。觀内心如心。觀外心如心。 ",
  "ma98:44.2": "立念在心。有知有見有明有達。 ",
  "ma98:44.3": "是謂比丘觀心如心。 ",
  "ma98:44.4": "若有比丘比丘尼。如是少少觀心如心者。是謂觀心如心念處。 ",
  "ma98:45.1": "云何觀法如法念處。 ",
  "ma98:45.2": "眼縁色生内結。 ",
  "ma98:45.3": "比丘者。内實有結知内有結如眞。 ",
  "ma98:45.4": "内實無結知内無結如眞。 ",
  "ma98:45.5": "若未生内結而生者知如眞。 ",
  "ma98:45.6": "若已生内結滅不復生者知如眞。 ",
  "ma98:45.7": "如是耳鼻舌身意。縁法生内結。 ",
  "ma98:45.8": "比丘者。内實有結知内有結如眞。 ",
  "ma98:45.9": "内實無結知内無結如眞。 ",
  "ma98:45.10": "若未生内結而生者知如眞。 ",
  "ma98:45.11": "若已生内結滅不復生者知如眞。 ",
  "ma98:46.1": "如是比丘觀内法如法。觀外法如法。 ",
  "ma98:46.2": "立念在法。有知有見有明有達。 ",
  "ma98:46.3": "是謂比丘觀法如法。謂内六處。 ",
  "ma98:47.1": "復次比丘。觀法如法。 ",
  "ma98:47.2": "比丘者内實有欲知有欲如眞。 ",
  "ma98:47.3": "内實無欲知無欲如眞。 ",
  "ma98:47.4": "若未生欲而生者知如眞。 ",
  "ma98:47.5": "若已生欲滅不復生者知如眞。 ",
  "ma98:47.6": "如是瞋恚 ",
  "ma98:47.7": "睡眠 ",
  "ma98:47.8": "調悔。 ",
  "ma98:47.9": "内實有疑知有疑如眞。 ",
  "ma98:47.10": "内實無疑知無疑如眞。 ",
  "ma98:47.11": "若未生疑而生者知如眞。 ",
  "ma98:47.12": "若已生疑滅不復生者知如眞。 ",
  "ma98:48.1": "如是比丘觀内法如法。觀外法如法。 ",
  "ma98:48.2": "立念在法。有知有見有明有達。 ",
  "ma98:48.3": "是謂比丘觀法如法。謂五蓋也。 ",
  "ma98:49.1": "復次比丘。觀法如法。 ",
  "ma98:49.2": "比丘者。内實有念覺支知有念覺支如眞。 ",
  "ma98:49.3": "内實無念覺支知無念覺支如眞。 ",
  "ma98:49.4": "若未生念覺支而生者知如眞。 ",
  "ma98:49.5": "若已生念覺支。便住不忘而不衰退。轉修増廣者知如眞。 ",
  "ma98:49.6": "如是法 ",
  "ma98:49.7": "精進 ",
  "ma98:49.8": "喜 ",
  "ma98:49.9": "息 ",
  "ma98:49.10": "定。比丘者。内實有捨覺支知有捨覺支如眞。 ",
  "ma98:49.11": "内實無捨覺支知無捨覺支如眞。 ",
  "ma98:49.12": "若未生捨覺支而生者知如眞。 ",
  "ma98:49.13": "若已生捨覺支。便住不忘而不衰退。轉修増廣者知如眞。 ",
  "ma98:50.1": "如是比丘觀内法如法。觀外法如法。 ",
  "ma98:50.2": "立念在法。有知有見有明有達。 ",
  "ma98:50.3": "是謂比丘觀法如法。謂七覺支。 ",
  "ma98:50.4": "若有比丘比丘尼如是少少觀法如法者。是謂觀法如法念處。 ",
  "ma98:51.1": "若有比丘比丘尼。七年立心正住四念處者。彼必得二果。 ",
  "ma98:51.2": "或現法得究竟智。或有餘得阿那含。置七年。六五四三二一年。 ",
  "ma98:52.1": "若有比丘比丘尼。七月立心正住四念處者。彼必得二果。 ",
  "ma98:52.2": "或現法得究竟智。或有餘得阿那含。置七月。六五四三二一月。 ",
  "ma98:53.1": "若有比丘比丘尼。七日七夜立心正住四念處者。彼必得二果。 ",
  "ma98:53.2": "或現法得究竟智。或有餘得阿那含。置七日七夜六五四三二。置一日一夜。 ",
  "ma98:54.1": "若有比丘比丘尼。少少須臾頃立心正住四念處者。彼朝行如是暮必得昇進。 ",
  "ma98:54.2": "暮行如是朝必得昇進。 ",
  "ma98:55.1": "佛説如是。 ",
  "ma98:55.2": "彼諸比丘聞佛所説。歡喜奉行 "
}