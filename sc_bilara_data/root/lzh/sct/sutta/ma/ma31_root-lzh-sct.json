{
  "ma31:0.1": "中阿含經 31 ",
  "ma31:0.2": "分別聖諦經 ",
  "ma31:1.1": "我聞如是。 ",
  "ma31:1.2": "一時佛遊舍衞國在勝林給孤獨園。 ",
  "ma31:2.1": "爾時世尊告諸比丘。 ",
  "ma31:2.2": "此是正行説法。謂四聖諦。廣攝廣觀分別發露。開仰施設顯示趣向。 ",
  "ma31:3.1": "過去諸如來無所著等正覺。彼亦有此正行説法。謂四聖諦。廣攝廣觀分別發露。開仰施設顯示趣向。 ",
  "ma31:3.2": "未來諸如來無所著等正覺。彼亦有此正行説法。謂四聖諦。廣攝廣觀分別發露。開仰施設顯示趣向。 ",
  "ma31:3.3": "我今現如來無所著等正覺。亦有此正行説法。謂四聖諦。廣攝廣觀分別發露。開仰施設顯示趣向。 ",
  "ma31:4.1": "舍梨子比丘聰慧速慧捷慧利慧廣慧深慧出要慧明達慧辯才慧。 ",
  "ma31:4.2": "舍梨子比丘成就實慧。 ",
  "ma31:4.3": "所以者何。 ",
  "ma31:4.4": "謂我略説此四聖諦。舍梨子比丘則能爲他廣教廣觀分別發露。開仰施設顯現趣向。 ",
  "ma31:4.5": "舍梨子比丘廣教廣示此四聖諦。分別發露開仰施設顯現趣向時令無量人而得於觀。 ",
  "ma31:4.6": "舍梨子比丘。能以正見爲導御也。 ",
  "ma31:5.1": "目乾連比丘能令立於最上眞際。謂究竟漏盡。 ",
  "ma31:5.2": "舍梨子比丘。生諸梵行。猶如生母。目連比丘長養諸梵行。猶如養母。 ",
  "ma31:5.3": "是以諸梵行者。應奉事供養恭敬禮拜舍梨子目乾連比丘。 ",
  "ma31:5.4": "所以者何。 ",
  "ma31:5.5": "舍梨子目乾連比丘爲諸梵行者。求義及饒益 ",
  "ma31:5.6": "求安隱快樂。 ",
  "ma31:6.1": "爾時世尊説如是已即從坐起入室燕坐。 ",
  "ma31:7.1": "於是尊者舍梨子告諸比丘。 ",
  "ma31:7.2": "諸賢。世尊爲我等出世。 ",
  "ma31:7.3": "謂爲他廣教廣示此四聖諦。分別發露開仰施設顯現趣向。 ",
  "ma31:7.4": "云何爲四。 ",
  "ma31:7.5": "謂苦聖諦。苦習苦滅苦滅道聖諦。 ",
  "ma31:8.1": "諸賢。云何苦聖諦。 ",
  "ma31:8.2": "謂生苦老苦病苦死苦。怨憎會苦。愛別離苦。所求不得苦。略五盛陰苦。 ",
  "ma31:9.1": "諸賢。説生苦者。 ",
  "ma31:9.2": "此説何因。 ",
  "ma31:9.3": "諸賢。生者。謂彼衆生彼彼衆生種類。生則生。出則出。成則成。 ",
  "ma31:9.4": "興起五陰 ",
  "ma31:9.5": "已得命根。是名爲生。 ",
  "ma31:10.1": "諸賢。生苦者。謂衆生生時身受苦受遍受覺遍覺。 ",
  "ma31:10.2": "心受苦受遍受覺遍覺。 ",
  "ma31:10.3": "身心受苦受遍受覺遍覺。 ",
  "ma31:11.1": "身熱受遍受覺遍覺。 ",
  "ma31:11.2": "心熱受遍受覺遍覺。 ",
  "ma31:11.3": "身心熱受遍受覺遍覺。 ",
  "ma31:12.1": "身壯熱煩惱憂慼受遍受覺遍覺。 ",
  "ma31:12.2": "心壯熱煩惱憂慼受遍受覺遍覺。 ",
  "ma31:12.3": "身心壯熱煩惱憂慼受遍受覺遍覺。 ",
  "ma31:13.1": "諸賢。説生苦者 ",
  "ma31:13.2": "因此故説。 ",
  "ma31:14.1": "諸賢。説老苦者 ",
  "ma31:14.2": "此説何因。 ",
  "ma31:14.3": "諸賢。老者。謂彼衆生彼彼衆生種類。彼爲老耄。 ",
  "ma31:14.4": "頭白齒落盛壯日衰。 ",
  "ma31:14.5": "身曲脚戻 ",
  "ma31:14.6": "體重氣上。 ",
  "ma31:14.7": "拄杖而行。 ",
  "ma31:14.8": "肌縮皮緩皺如麻子。 ",
  "ma31:14.9": "諸根毀熟顏色醜惡。 ",
  "ma31:14.10": "是名爲老。 ",
  "ma31:15.1": "諸賢。老苦者。謂衆生老時身受苦受遍受覺遍覺。 ",
  "ma31:15.2": "心受苦受遍受覺遍覺。 ",
  "ma31:15.3": "身心受苦受遍受覺遍覺。 ",
  "ma31:16.1": "身熱受遍受覺遍覺。 ",
  "ma31:16.2": "心熱受遍受覺遍覺。 ",
  "ma31:16.3": "身心熱受遍受覺遍覺。 ",
  "ma31:17.1": "身壯熱煩惱憂慼受遍受覺遍覺。 ",
  "ma31:17.2": "心壯熱煩惱憂慼受遍受覺遍覺。 ",
  "ma31:17.3": "身心壯熱煩惱憂慼受遍受覺遍覺。 ",
  "ma31:18.1": "諸賢。説老苦者 ",
  "ma31:18.2": "因此故説。 ",
  "ma31:19.1": "諸賢。説病苦者 ",
  "ma31:19.2": "此説何因。 ",
  "ma31:19.3": "諸賢。病者。謂頭痛眼痛耳痛鼻痛面痛脣痛齒痛舌痛𪘽痛咽痛。風喘咳嗽喝吐喉啤癲癇癕癭。經溢赤膽壯熱枯槁痔𭼟下利。 ",
  "ma31:19.4": "若有如是比餘種種病。從更樂觸生不離心立在身中。 ",
  "ma31:19.5": "是名爲病。 ",
  "ma31:20.1": "諸賢。病苦者。謂衆生病時。身受苦受遍受覺遍覺。 ",
  "ma31:20.2": "心受苦受遍受覺遍覺。 ",
  "ma31:20.3": "身心受苦受遍受覺遍覺。 ",
  "ma31:21.1": "身熱受遍受覺遍覺。 ",
  "ma31:21.2": "心熱受遍受覺遍覺。 ",
  "ma31:21.3": "身心熱受遍受覺遍覺。 ",
  "ma31:22.1": "身壯熱煩惱憂慼受遍受覺遍覺。 ",
  "ma31:22.2": "心壯熱煩惱憂慼受遍受覺遍覺。 ",
  "ma31:22.3": "身心壯熱煩惱憂慼受遍受覺遍覺。 ",
  "ma31:23.1": "諸賢。説病苦者 ",
  "ma31:23.2": "因此故説。 ",
  "ma31:24.1": "諸賢。説死苦者 ",
  "ma31:24.2": "此説何因。 ",
  "ma31:24.3": "諸賢。死者。謂彼衆生彼彼衆生種類。命終無常 ",
  "ma31:24.4": "死喪散滅。 ",
  "ma31:24.5": "壽盡破壞命根閉塞。 ",
  "ma31:24.6": "是名爲死。 ",
  "ma31:25.1": "諸賢。死苦者。謂衆生死時身受苦受遍受覺遍覺。 ",
  "ma31:25.2": "心受苦受遍受覺遍覺。 ",
  "ma31:25.3": "身心受苦受遍受覺遍覺。 ",
  "ma31:26.1": "身熱受遍受覺遍覺。 ",
  "ma31:26.2": "心熱受遍受覺遍覺。 ",
  "ma31:26.3": "身心熱受遍受覺遍覺。 ",
  "ma31:27.1": "身壯熱煩惱憂慼受遍受覺遍覺。 ",
  "ma31:27.2": "心壯熱煩惱憂慼受遍受覺遍覺。 ",
  "ma31:27.3": "身心壯熱煩惱憂慼受遍受覺遍覺。 ",
  "ma31:28.1": "諸賢。説死苦者 ",
  "ma31:28.2": "因此故説。 ",
  "ma31:29.1": "諸賢。説怨憎會苦者。 ",
  "ma31:29.2": "此説何因。 ",
  "ma31:29.3": "諸賢。怨憎會者。謂衆生實有内六處。不愛眼處耳鼻舌身意處。 ",
  "ma31:29.4": "彼同會一有攝和習。 ",
  "ma31:29.5": "共合爲苦。 ",
  "ma31:29.6": "如是外處更樂覺想思愛。亦復如是。 ",
  "ma31:30.1": "諸賢。衆生實有六界。不愛地界水火風空識界。 ",
  "ma31:30.2": "彼同會一有攝和習。 ",
  "ma31:30.3": "共合爲苦。 ",
  "ma31:30.4": "是名怨憎會。 ",
  "ma31:31.1": "諸賢。怨憎會苦者。謂衆生怨憎會時。身受苦受遍受覺遍覺。 ",
  "ma31:31.2": "心受苦受遍受覺遍覺。 ",
  "ma31:31.3": "身心受苦受遍受覺遍覺。 ",
  "ma31:32.1": "諸賢。説怨憎會苦者。 ",
  "ma31:32.2": "因此故説。 ",
  "ma31:33.1": "諸賢。説愛別離苦者。 ",
  "ma31:33.2": "此説何因。 ",
  "ma31:33.3": "諸賢。愛別離苦者。謂衆生實有内六處。愛眼處。耳鼻舌身意處。 ",
  "ma31:33.4": "彼異分散不得相應。別離不會 ",
  "ma31:33.5": "不攝不習不和合爲苦 ",
  "ma31:33.6": "如是外處更樂覺想思愛。亦復如是。 ",
  "ma31:34.1": "諸賢。衆生實有六界。愛地界水火風空識界。 ",
  "ma31:34.2": "彼異分散不得相應別離不會 ",
  "ma31:34.3": "不攝不習。不和合爲苦。 ",
  "ma31:34.4": "是名愛別離。 ",
  "ma31:35.1": "諸賢。愛別離苦者。謂衆生別離時身受苦受遍受覺遍覺。 ",
  "ma31:35.2": "心受苦受遍受覺遍覺。 ",
  "ma31:35.3": "身心受苦受遍受覺遍覺。 ",
  "ma31:36.1": "諸賢。説愛別離苦者。 ",
  "ma31:36.2": "因此故説。 ",
  "ma31:37.1": "諸賢。説所求不得苦者。 ",
  "ma31:37.2": "此説何因。 ",
  "ma31:37.3": "諸賢。謂衆生生法不離生法。 ",
  "ma31:37.4": "欲得令我而不生者。此實不可以欲而得。 ",
  "ma31:37.5": "老法死法愁憂慼法。不離憂慼法。 ",
  "ma31:37.6": "欲得令我不憂慼者。此亦不可以欲而得。 ",
  "ma31:38.1": "諸賢。衆生實生苦而不可樂不可愛念。 ",
  "ma31:38.2": "彼作是念。 ",
  "ma31:38.3": "若我生苦而不可樂不可愛念者。欲得轉是。令可愛念。 ",
  "ma31:38.4": "此亦不可以欲而得。 ",
  "ma31:39.1": "諸賢。衆生實生樂而可愛念。 ",
  "ma31:39.2": "彼作是念。 ",
  "ma31:39.3": "若我生樂可愛念者。欲得令是常恒久住不變易法。 ",
  "ma31:39.4": "此亦不可以欲而得。 ",
  "ma31:40.1": "諸賢。衆生實生思想而不可樂不可愛念。 ",
  "ma31:40.2": "彼作是念。 ",
  "ma31:40.3": "若我生思想而不可樂不可愛念者。欲得轉是令可愛念。 ",
  "ma31:40.4": "此亦不可以欲而得。 ",
  "ma31:41.1": "諸賢。衆生實生思想而可愛念。 ",
  "ma31:41.2": "彼作是念。 ",
  "ma31:41.3": "若我生思想可愛念者。欲得令是常恒久住不變易法。 ",
  "ma31:41.4": "此亦不可以欲而得。 ",
  "ma31:42.1": "諸賢。説所求不得苦者。 ",
  "ma31:42.2": "因此故説。 ",
  "ma31:43.1": "諸賢。説略五盛陰苦者。 ",
  "ma31:43.2": "此説何因。 ",
  "ma31:43.3": "謂色盛陰覺想行識盛陰。 ",
  "ma31:44.1": "諸賢。説略五盛陰苦者。 ",
  "ma31:44.2": "因此故説。 ",
  "ma31:45.1": "諸賢。過去時是苦聖諦。未來現在時是苦聖諦。眞諦不虚 ",
  "ma31:45.2": "不離於如。亦非顛倒 ",
  "ma31:45.3": "眞諦審實。 ",
  "ma31:45.4": "合如是諦。聖所有聖所知聖所見聖所了聖所得聖所等正覺。 ",
  "ma31:45.5": "是故説苦聖諦。 ",
  "ma31:46.1": "諸賢。云何愛習苦習聖諦 ",
  "ma31:46.2": "謂衆生實有愛内六處。眼處耳鼻舌身意處。 ",
  "ma31:46.3": "於中若有愛有膩有染有著者。是名爲習。 ",
  "ma31:47.1": "諸賢。多聞聖弟子知 ",
  "ma31:47.2": "我如是知此法。如是見如是了如是視如是覺。 ",
  "ma31:47.3": "是謂愛習苦習聖諦。 ",
  "ma31:47.4": "如是知之 ",
  "ma31:48.1": "云何知耶。 ",
  "ma31:48.2": "若有愛妻子奴婢給使眷屬田地屋宅店肆出息財物。爲所作業 ",
  "ma31:48.3": "有愛有膩有染有著者。是名爲習。 ",
  "ma31:48.4": "彼知 ",
  "ma31:48.5": "此愛習。苦習聖諦。 ",
  "ma31:48.6": "如是外處更樂覺想思愛。亦復如是。 ",
  "ma31:49.1": "諸賢。衆生實有愛六界。地界水火風空識界。 ",
  "ma31:49.2": "於中若有愛有膩有染有著者。是名爲習。 ",
  "ma31:50.1": "諸賢。多聞聖弟子知 ",
  "ma31:50.2": "我如是。知此法。如是見如是了如是視如是覺。 ",
  "ma31:50.3": "是謂愛習苦習聖諦。 ",
  "ma31:50.4": "如是知之 ",
  "ma31:51.1": "云何知耶。 ",
  "ma31:51.2": "若有愛妻子奴婢給使眷屬田地屋宅店肆出息財物。爲所作業。 ",
  "ma31:51.3": "有愛有膩有染有著者是名爲習。 ",
  "ma31:51.4": "彼知 ",
  "ma31:51.5": "是愛習苦習聖諦。 ",
  "ma31:52.1": "諸賢。過去時。是愛習苦習聖諦。未來現在時。是愛習苦習聖諦。眞諦不虚 ",
  "ma31:52.2": "不離於如。亦非顛倒 ",
  "ma31:52.3": "眞諦審實。 ",
  "ma31:52.4": "合如是諦。聖所有聖所知聖所見聖所了聖所得聖所等正覺。 ",
  "ma31:52.5": "是故説愛習苦習聖諦。 ",
  "ma31:53.1": "諸賢。云何愛滅苦滅聖諦。 ",
  "ma31:53.2": "謂衆生實有愛内六處。眼處耳鼻舌身意處。 ",
  "ma31:53.3": "彼若解脱不染不著。斷捨吐盡無欲滅止沒者。 ",
  "ma31:53.4": "是名苦滅。 ",
  "ma31:54.1": "諸賢。多聞聖弟子知 ",
  "ma31:54.2": "我如是知此法。如是見如是了如是視如是覺。 ",
  "ma31:54.3": "是謂愛滅苦滅聖諦。 ",
  "ma31:54.4": "如是知之。 ",
  "ma31:55.1": "云何知耶。 ",
  "ma31:55.2": "若有不愛妻子奴婢給使眷屬田地屋宅店肆出息財物。不爲所作業。 ",
  "ma31:55.3": "彼若解脱不染不著。斷捨吐盡無欲滅止沒者。 ",
  "ma31:55.4": "是名苦滅。 ",
  "ma31:56.1": "彼知 ",
  "ma31:56.2": "是愛滅苦滅聖諦。 ",
  "ma31:56.3": "如是外處更樂覺想思愛。亦復如是 ",
  "ma31:57.1": "諸賢。衆生實有愛六界。地界水火風空識界。 ",
  "ma31:57.2": "彼若解脱不染不著。斷捨吐盡無欲滅止沒者。 ",
  "ma31:57.3": "是名苦滅。 ",
  "ma31:58.1": "諸賢多聞聖弟子知 ",
  "ma31:58.2": "我如是知此法。如是見如是了如是視如是覺。 ",
  "ma31:58.3": "是謂愛滅苦滅聖諦 ",
  "ma31:58.4": "如是知之 ",
  "ma31:59.1": "云何知耶。 ",
  "ma31:59.2": "若有不愛妻子奴婢給使眷屬田地屋宅店肆出息財物。不爲所作業。 ",
  "ma31:59.3": "彼若解脱不染不著。斷捨吐盡無欲滅止沒者。 ",
  "ma31:59.4": "是名苦滅。 ",
  "ma31:59.5": "彼知 ",
  "ma31:59.6": "是愛滅苦滅聖諦。 ",
  "ma31:60.1": "諸賢。過去時是愛滅苦滅聖諦。未來現在時是愛滅苦滅聖諦。眞諦不虚 ",
  "ma31:60.2": "不離於如亦非顛倒。 ",
  "ma31:60.3": "眞諦審實 ",
  "ma31:60.4": "合如是諦。聖所有聖所知聖所見聖所了聖所得聖所等正覺。 ",
  "ma31:60.5": "是故説愛滅苦滅聖諦。 ",
  "ma31:61.1": "諸賢。云何苦滅道聖諦。 ",
  "ma31:61.2": "謂正見正志正語正業正命正方便正念正定。 ",
  "ma31:62.1": "諸賢。云何正見。 ",
  "ma31:62.2": "謂聖弟子念苦是苦時習是習滅是滅。念道是道時。或觀本所作。或學念諸行。或見諸行災患。或見涅槃止息。 ",
  "ma31:62.3": "或無著念觀善心解脱時。於中擇遍擇次擇 ",
  "ma31:62.4": "擇法視遍視觀察明達是名正見。 ",
  "ma31:63.1": "諸賢。云何正志。 ",
  "ma31:63.2": "謂聖弟子念苦是苦時。習是習滅是滅。念道是道時。或觀本所作。或學念諸行。或見諸行災患。或見涅槃止息。 ",
  "ma31:63.3": "或無著念觀善心解脱時。於中心伺遍伺隨順伺。 ",
  "ma31:63.4": "可念則念。可望則望。是名正志。 ",
  "ma31:64.1": "諸賢。云何正語。 ",
  "ma31:64.2": "謂聖弟子念苦是苦時習是習。滅是滅。念道是道時或觀本所作。或學念諸行。或見諸行災患。或見涅槃止息。 ",
  "ma31:64.3": "或無著念觀善心解脱時。於中除口四妙行諸餘口惡行遠離除斷。 ",
  "ma31:64.4": "不行不作不合不會。是名正語。 ",
  "ma31:65.1": "諸賢。云何正業。 ",
  "ma31:65.2": "謂聖弟子。念苦是苦時習是習滅是滅。念道是道時。或觀本所作。或學念諸行。或見諸行災患。或見涅槃止息。 ",
  "ma31:65.3": "或無著念觀善心解脱時。於中除身三妙行。諸餘身惡行遠離除斷。 ",
  "ma31:65.4": "不行不作不合不會。是名正業。 ",
  "ma31:66.1": "諸賢。云何正命。 ",
  "ma31:66.2": "謂聖弟子念苦是苦時。習是習滅是滅。念道是道時。或觀本所作。或學念諸行。或見諸行災患。或見涅槃止息。 ",
  "ma31:66.3": "或無著念觀善心解脱時。於中非無理求。不以多欲無厭足。不爲種種伎術咒説邪命活。 ",
  "ma31:66.4": "但以法求衣。不以非法。亦以法求食床座不以非法。是名正命。 ",
  "ma31:67.1": "諸賢。云何正方便。 ",
  "ma31:67.2": "謂聖弟子念苦是苦時。習是習滅是滅。念道是道時或觀本所作或學念諸行。或見諸行災患。或見涅槃止息。 ",
  "ma31:67.3": "或無著念觀善心解脱時。於中若有精進方便。一向精勤求。有力趣向專著不捨。 ",
  "ma31:67.4": "亦不衰退正伏其心。是名正方便。 ",
  "ma31:68.1": "諸賢。云何正念。 ",
  "ma31:68.2": "謂聖弟子念苦是苦時習是習滅是滅。念道是道時。或觀本所作。或學念諸行。或見諸行災患。或見涅槃止息。 ",
  "ma31:68.3": "或無著念觀善心解脱時。於中若心順念背不向念 ",
  "ma31:68.4": "念遍念憶。復憶心心不忘心之所應。是名正念。 ",
  "ma31:69.1": "諸賢。云何正定。 ",
  "ma31:69.2": "謂聖弟子念苦是苦時。習是習滅是滅。念道是道時。或觀本所作。或學念諸行。或見諸行災患。或見涅槃止息。 ",
  "ma31:69.3": "或無著念觀善心解脱時。於中若心住禪住順住。不亂不散 ",
  "ma31:69.4": "攝止正定。是名正定。 ",
  "ma31:70.1": "諸賢。過去時是苦滅道聖諦。未來現在時是苦滅道聖諦。眞諦不虚 ",
  "ma31:70.2": "不離於如亦非顛倒 ",
  "ma31:70.3": "眞諦審實 ",
  "ma31:70.4": "合如是諦。聖所有聖所知聖所見聖所了聖所得聖所等正覺。 ",
  "ma31:70.5": "是故説苦滅道聖諦。 ",
  "ma31:71.1": "於是頌曰 ",
  "ma31:72.1": "佛明達諸法 ",
  "ma31:72.2": "見無量善徳 ",
  "ma31:72.3": "苦習滅道諦 ",
  "ma31:72.4": "善顯現分別 ",
  "ma31:73.1": "尊者舍梨子所説如是。 ",
  "ma31:73.2": "彼諸比丘聞尊者舍梨子所説。歡喜奉行 "
}