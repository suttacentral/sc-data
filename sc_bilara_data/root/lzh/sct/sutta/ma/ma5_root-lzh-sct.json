{
  "ma5:0.1": "中阿含經 ",
  "ma5:0.2": "七法品 ",
  "ma5:0.3": "（五）木積喻經 ",
  "ma5:1.1": "我聞如是： ",
  "ma5:1.2": "一時，佛遊拘薩羅，在人間。 ",
  "ma5:1.3": "與大比丘衆翼從而行。 ",
  "ma5:2.1": "爾時，世尊則於中路忽見一處有大木積洞燃倶熾。 ",
  "ma5:2.2": "世尊見已，便下道側，更就餘樹敷尼師檀，結加趺坐 ",
  "ma5:3.1": "世尊坐已，告諸比丘： ",
  "ma5:3.2": "「汝等，見彼有大木積洞燃倶熾耶。」 ",
  "ma5:4.1": "時，諸比丘答曰： ",
  "ma5:4.2": "「見也，世尊。」 ",
  "ma5:5.1": "世尊復告諸比丘曰： ",
  "ma5:5.2": "「於汝意云何。 ",
  "ma5:5.3": "謂大木積洞燃倶熾，若抱，若坐，若臥。 ",
  "ma5:5.4": "謂刹利女，梵志，居士，工師女，年在盛時，沐浴，香薫，著明淨衣，華鬘，瓔珞嚴飾其身，若抱，若坐，若臥。 ",
  "ma5:5.5": "何者爲樂。」 ",
  "ma5:6.1": "時，諸比丘白曰： ",
  "ma5:6.2": "「世尊，謂大木積洞燃倶熾。 ",
  "ma5:6.3": "若抱，若坐，若臥，甚苦世尊。 ",
  "ma5:6.4": "謂刹利女，梵志，居士，工師女，年在盛時，沐浴，香薫，著明淨衣，華鬘，瓔珞嚴飾其身。 ",
  "ma5:6.5": "若抱，若坐，若臥，甚樂，世尊。」 ",
  "ma5:7.1": "世尊告曰： ",
  "ma5:7.2": "「我爲汝説，不令汝等學沙門失沙門道。 ",
  "ma5:7.3": "汝欲成無上梵行者寧抱木積洞燃倶熾。 ",
  "ma5:7.4": "若坐，若臥，彼雖因此受苦或死，然不以是身壞，命終，趣至惡處，生地獄中。 ",
  "ma5:8.1": "「若愚癡人犯戒，不精進，生惡不善法。 ",
  "ma5:8.2": "非梵行，稱梵行。 ",
  "ma5:8.3": "非沙門，稱沙門。 ",
  "ma5:9.1": "「若抱刹利女，梵志，居士，工師女，年在盛時，沐浴，香薫，著明淨衣，華鬘，瓔珞嚴飾其身，若坐，若臥者。 ",
  "ma5:9.2": "彼愚癡人因是長夜不善，不義，受惡法報。 ",
  "ma5:9.3": "身壞，命終，趣至惡處，生地獄中。 ",
  "ma5:10.1": "「是故，汝等當觀自義，觀彼義，觀兩義。 ",
  "ma5:10.2": "當作是念： ",
  "ma5:10.3": "『我出家學不虚，不空，有果，有報。 ",
  "ma5:10.4": "有極安樂，生諸善處，而得長壽。 ",
  "ma5:10.5": "受人信施衣被，飮食，床褥，湯藥。 ",
  "ma5:10.6": "令諸施主得大福祐，得大果報，得大光明者。』 ",
  "ma5:10.7": "當作是學。」 ",
  "ma5:11.1": "世尊復告諸比丘曰： ",
  "ma5:11.2": "「於意云何。 ",
  "ma5:11.3": "若有力士以緊索毛繩絞勒其𨄔斷皮。 ",
  "ma5:11.4": "斷皮已，斷肉。 ",
  "ma5:11.5": "斷肉已，斷筋。 ",
  "ma5:11.6": "斷筋已，斷骨。 ",
  "ma5:11.7": "斷骨已，至髓而住。 ",
  "ma5:11.8": "若從刹利，梵志，居士，工師受其信施，按摩身體支節手足。 ",
  "ma5:11.9": "何者爲樂。」 ",
  "ma5:12.1": "時，諸比丘白曰： ",
  "ma5:12.2": "「世尊，若有力士以緊索毛繩絞勒其𨄔斷皮，斷皮已斷肉，斷肉已斷筋，斷筋已斷骨，斷骨已至髓而住，甚苦。 ",
  "ma5:12.3": "世尊，若從刹利，梵志，居士，工師受其信施，按摩身體支節手足。 ",
  "ma5:12.4": "甚樂，世尊。」 ",
  "ma5:13.1": "世尊告曰： ",
  "ma5:13.2": "「我爲汝説，不令汝等學沙門失沙門道。 ",
  "ma5:13.3": "汝欲成無上梵行者寧令力士以緊索毛繩，絞勒其𨄔斷皮，斷皮已斷肉，斷肉已斷筋，斷筋已斷骨，斷骨已至髓而住。 ",
  "ma5:13.4": "彼雖因此受苦或死，然不以是身壞，命終，趣至惡處，生地獄中。 ",
  "ma5:14.1": "「若愚癡人犯戒，不精進，生惡不善法。 ",
  "ma5:14.2": "非梵行，稱梵行。 ",
  "ma5:14.3": "非沙門，稱沙門。 ",
  "ma5:15.1": "「從刹利，梵志，居士，工師，受其信施，按摩身體支節手足，彼愚癡人因是長夜不善，不義，受惡法報。 ",
  "ma5:15.2": "身壞，命終，趣至惡處，生地獄中。 ",
  "ma5:16.1": "「是故，汝等當觀自義，觀彼義，觀兩義。 ",
  "ma5:16.2": "當作是念： ",
  "ma5:16.3": "『我出家學不虚，不空，有果，有報。 ",
  "ma5:16.4": "有極安樂，生諸善處，而得長壽。 ",
  "ma5:16.5": "受人信施衣被，飮食，床褥，湯藥。 ",
  "ma5:16.6": "令諸施主得大福祐，得大果報，得大光明者。』 ",
  "ma5:16.7": "當作是學。」 ",
  "ma5:17.1": "世尊復告諸比丘曰： ",
  "ma5:17.2": "「於意云何。 ",
  "ma5:17.3": "若有力士以瑩磨利刀截斷其髀。 ",
  "ma5:17.4": "若從刹利，梵志，居士，工師受信施，禮拜，恭敬，將迎。 ",
  "ma5:17.5": "何者爲樂。」 ",
  "ma5:18.1": "時，諸比丘白曰： ",
  "ma5:18.2": "「世尊，若有力士以瑩磨利刀截斷其髀，甚苦。 ",
  "ma5:18.3": "世尊，若從刹利，梵志，居士，工師受信施禮拜，恭敬，將迎。 ",
  "ma5:18.4": "甚樂，世尊。」 ",
  "ma5:19.1": "世尊告曰： ",
  "ma5:19.2": "「我爲汝説，不令汝等學沙門失沙門道。 ",
  "ma5:19.3": "汝欲成無上梵行者寧令力士以瑩磨利刀截斷其髀。 ",
  "ma5:19.4": "彼雖因此受苦或死，然不以是身壞，命終，趣至惡處，生地獄中。 ",
  "ma5:20.1": "「若愚癡人犯戒，不精進，生惡不善法。 ",
  "ma5:20.2": "非梵行，稱梵行。 ",
  "ma5:20.3": "非沙門，稱沙門。 ",
  "ma5:21.1": "「從刹利，梵志，居士，工師，受信施禮拜，恭敬，將迎，彼愚癡人因是長夜不善，不義。 ",
  "ma5:21.2": "受惡法報，身壞，命終，趣至惡處，生地獄中。 ",
  "ma5:22.1": "「是故，汝等當觀自義，觀彼義，觀兩義。 ",
  "ma5:22.2": "當作是念： ",
  "ma5:22.3": "『我出家學不虚，不空，有果，有報。 ",
  "ma5:22.4": "有極安樂，生諸善處，而得長壽。 ",
  "ma5:22.5": "受人信施衣被，飮食，床褥，湯藥。 ",
  "ma5:22.6": "令諸施主得大福祐，得大果報，得大光明者。』 ",
  "ma5:22.7": "當作是學。」 ",
  "ma5:23.1": "世尊復告諸比丘曰： ",
  "ma5:23.2": "「於意云何。 ",
  "ma5:23.3": "若有力士以鐵銅鍱洞燃倶熾纒絡其身。 ",
  "ma5:23.4": "若從刹利，梵志，居士，工師受信施衣服。 ",
  "ma5:23.5": "何者爲樂。」 ",
  "ma5:24.1": "時，諸比丘白曰： ",
  "ma5:24.2": "「世尊，若有力士以鐵銅鍱洞燃倶熾纒絡其身，甚苦。 ",
  "ma5:24.3": "世尊，若從刹利，梵志，居士，工師受信施衣服。 ",
  "ma5:24.4": "甚樂，世尊。」 ",
  "ma5:25.1": "世尊告曰： ",
  "ma5:25.2": "「我爲汝説，不令汝等學沙門失沙門道。 ",
  "ma5:25.3": "汝欲成無上梵行者寧令力士以鐵銅鍱洞燃倶熾纒絡其身。 ",
  "ma5:25.4": "彼雖因此受苦或死，然不以是身壞，命終，趣至惡處，生地獄中。 ",
  "ma5:26.1": "「若愚癡人犯戒，不精進，生惡不善法。 ",
  "ma5:26.2": "非梵行，稱梵行。 ",
  "ma5:26.3": "非沙門，稱沙門。 ",
  "ma5:27.1": "「從刹利，梵志，居士，工師，受信施衣服，彼愚癡人因是長夜不善，不義，受惡法報。 ",
  "ma5:27.2": "身壞，命終，趣至惡處，生地獄中。 ",
  "ma5:28.1": "「是故，汝等當觀自義，觀彼義，觀兩義。 ",
  "ma5:28.2": "當作是念： ",
  "ma5:28.3": "『我出家學不虚，不空，有果，有報。 ",
  "ma5:28.4": "有極安樂，生諸善處，而得長壽。 ",
  "ma5:28.5": "受人信施衣被，飮食，床褥，湯藥。 ",
  "ma5:28.6": "令諸施主得大福祐，得大果報，得大光明者。』 ",
  "ma5:28.7": "當作是學。」 ",
  "ma5:29.1": "世尊復告諸比丘曰： ",
  "ma5:29.2": "「於意云何。 ",
  "ma5:29.3": "若有力士以熱鐵鉗鉗開其口，便以鐵丸洞燃倶熾著其口中。 ",
  "ma5:29.4": "彼熱鐵丸燒脣。 ",
  "ma5:29.5": "燒脣已，燒舌。 ",
  "ma5:29.6": "燒舌已，燒齗。 ",
  "ma5:29.7": "燒齗已，燒咽。 ",
  "ma5:29.8": "燒咽已，燒心。 ",
  "ma5:29.9": "燒心已，燒腸胃。 ",
  "ma5:29.10": "燒腸胃已，下過。 ",
  "ma5:29.11": "若從刹利，梵志，居士，工師，受信施食，無量衆味。 ",
  "ma5:29.12": "何者爲樂。」 ",
  "ma5:30.1": "時，諸比丘白曰： ",
  "ma5:30.2": "「世尊，若有力士以熱鐵鉗鉗開其口，便以鐵丸洞燃倶熾著其口中，彼熱鐵丸燒脣。 ",
  "ma5:30.3": "燒脣已，燒舌。 ",
  "ma5:30.4": "燒舌已，燒齗。 ",
  "ma5:30.5": "燒齗已，燒咽。 ",
  "ma5:30.6": "燒咽已，燒心。 ",
  "ma5:30.7": "燒心已，燒腸胃。 ",
  "ma5:30.8": "燒腸胃已，下過。 ",
  "ma5:30.9": "甚苦。 ",
  "ma5:30.10": "世尊，若從刹利，梵志，居士，工師，受信施食，無量衆味。 ",
  "ma5:30.11": "甚樂，世尊。」 ",
  "ma5:31.1": "世尊告曰： ",
  "ma5:31.2": "「我爲汝説，不令汝等學沙門失沙門道。 ",
  "ma5:31.3": "汝欲成無上梵行者寧令力士以熱鐵鉗鉗開其口，便以鐵丸洞燃倶熾著其口中。 ",
  "ma5:31.4": "彼熱鐵丸燒脣。 ",
  "ma5:31.5": "燒脣已，燒舌。 ",
  "ma5:31.6": "燒舌已，燒齗。 ",
  "ma5:31.7": "燒齗已，燒咽。 ",
  "ma5:31.8": "燒咽已，燒心。 ",
  "ma5:31.9": "燒心已，燒腸胃。 ",
  "ma5:31.10": "燒腸胃已，下過。 ",
  "ma5:31.11": "彼雖因此受苦或死，然不以是身壞，命終，趣至惡處，生地獄中。 ",
  "ma5:32.1": "「若愚癡人犯戒，不精進，生惡不善法。 ",
  "ma5:32.2": "非梵行，稱梵行。 ",
  "ma5:32.3": "非沙門，稱沙門。 ",
  "ma5:33.1": "「從刹利，梵志，居士，工師受信施食，無量衆味，彼愚癡人因是長夜不善，不義，受惡法報。 ",
  "ma5:33.2": "身壞，命終，趣至惡處，生地獄中。 ",
  "ma5:34.1": "「是故，汝等當觀自義，觀彼義，觀兩義。 ",
  "ma5:34.2": "當作是念： ",
  "ma5:34.3": "『我出家學不虚，不空，有果，有報。 ",
  "ma5:34.4": "有極安樂，生諸善處，而得長壽。 ",
  "ma5:34.5": "受人信施衣被，飮食，床褥，湯藥。 ",
  "ma5:34.6": "令諸施主得大福祐，得大果報，得大光明者。』 ",
  "ma5:34.7": "當作是學。」 ",
  "ma5:35.1": "世尊復告諸比丘曰： ",
  "ma5:35.2": "「於意云何。 ",
  "ma5:35.3": "若有力士以鐵銅床洞燃倶熾強逼使人坐臥其上。 ",
  "ma5:35.4": "若從刹利，梵志，居士，工師受其信施床榻，臥具。 ",
  "ma5:35.5": "何者爲樂。」 ",
  "ma5:36.1": "時，諸比丘白曰： ",
  "ma5:36.2": "「世尊，若有力士以鐵銅床洞燃倶熾強逼使人坐臥其上，甚苦。 ",
  "ma5:36.3": "世尊，若從刹利，梵志，居士，工師，受其信施床榻，臥具。 ",
  "ma5:36.4": "甚樂，世尊。」 ",
  "ma5:37.1": "世尊告曰： ",
  "ma5:37.2": "「我爲汝説，不令汝等學沙門失沙門道。 ",
  "ma5:37.3": "汝欲成無上梵行者寧令力士以鐵銅床洞燃倶熾強逼使人坐臥其上。 ",
  "ma5:37.4": "彼雖因此受苦或死，然不以是身壞，命終，趣至惡處，生地獄中。 ",
  "ma5:38.1": "「若愚癡人犯戒，不精進，生惡不善法。 ",
  "ma5:38.2": "非梵行，稱梵行。 ",
  "ma5:38.3": "非沙門，稱沙門。 ",
  "ma5:39.1": "「從刹利，梵志，居士，工師受其信施床榻，臥具，彼愚癡人因是長夜不善，不義，受惡法報。 ",
  "ma5:39.2": "身壞，命終，趣至惡處，生地獄中。 ",
  "ma5:40.1": "「是故，汝等當觀自義，觀彼義，觀兩義。 ",
  "ma5:40.2": "當作是念： ",
  "ma5:40.3": "『我出家學不虚，不空，有果，有報。 ",
  "ma5:40.4": "有極安樂，生諸善處，而得長壽。 ",
  "ma5:40.5": "受人信施衣被，飮食，床褥，湯藥。 ",
  "ma5:40.6": "令諸施主得大福祐，得大果報，得大光明者。』 ",
  "ma5:40.7": "當作是學。」 ",
  "ma5:41.1": "世尊復告諸比丘曰： ",
  "ma5:41.2": "「於意云何。 ",
  "ma5:41.3": "若有力士以大鐵銅釜洞燃倶熾撮擧人已，倒著釜中。 ",
  "ma5:41.4": "若從刹利，梵志，居士，工師受信施房舍，泥治堊灑，窓戸牢密，爐火熅暖。 ",
  "ma5:41.5": "何者爲樂。」 ",
  "ma5:42.1": "時，諸比丘白曰： ",
  "ma5:42.2": "「世尊，若有力士以大鐵銅釜洞燃倶熾撮擧人已，倒著釜中，甚苦。 ",
  "ma5:42.3": "世尊，若從刹利，梵志，居士，工師受信施房舍，泥治堊灑，窓戸牢密，爐火熅暖。 ",
  "ma5:42.4": "甚樂，世尊。」 ",
  "ma5:43.1": "世尊告曰： ",
  "ma5:43.2": "「我爲汝説，不令汝等學沙門失沙門道。 ",
  "ma5:43.3": "汝欲成無上梵行者寧令力士以大鐵銅釜洞燃倶熾撮擧人已，倒著釜中。 ",
  "ma5:43.4": "彼雖因此受苦或死，然不以是身壞，命終，趣至惡處，生地獄中。 ",
  "ma5:44.1": "「若愚癡人犯戒，不精進，生惡不善法。 ",
  "ma5:44.2": "非梵行，稱梵行。 ",
  "ma5:44.3": "非沙門，稱沙門。 ",
  "ma5:45.1": "「從刹利，梵志，居士，工師受信施房舍，泥治堊灑，窓戸牢密，爐火熅暖，彼愚癡人因是長夜不善，不義，受惡法報。 ",
  "ma5:45.2": "身壞，命終，趣至惡處，生地獄中。 ",
  "ma5:46.1": "「是故，汝等當觀自義，觀彼義，觀兩義。 ",
  "ma5:46.2": "當作是念： ",
  "ma5:46.3": "『我出家學不虚，不空，有果，有報。 ",
  "ma5:46.4": "有極安樂，生諸善處，而得長壽。 ",
  "ma5:46.5": "受人信施衣被，飮食，床褥，湯藥。 ",
  "ma5:46.6": "令諸施主得大福祐，得大果報，得大光明者。』 ",
  "ma5:46.7": "當作是學。 ",
  "ma5:47.1": "「説此法時，六十比丘漏盡，結解。 ",
  "ma5:47.2": "六十比丘捨戒，還家。 ",
  "ma5:47.3": "所以者何。 ",
  "ma5:47.4": "世尊教誡甚深，甚難，學道亦復甚深，甚難。」 ",
  "ma5:48.1": "佛説如是。 ",
  "ma5:48.2": "彼諸比丘聞佛所説，歡喜，奉行。 "
}