{
  "ma200:0.1": "中阿含經 200 ",
  "ma200:0.2": "阿梨吒經 ",
  "ma200:1.1": "我聞如是 ",
  "ma200:1.2": "一時佛遊舍衞國。在勝林給孤獨園。 ",
  "ma200:2.1": "爾時阿梨吒比丘。本伽陀婆梨。生如是惡見。 ",
  "ma200:2.2": "我知世尊如是説法。 ",
  "ma200:2.3": "行欲者無障礙。 ",
  "ma200:3.1": "諸比丘聞已。往至阿梨吒比丘所。問曰。 ",
  "ma200:3.2": "阿梨吒。汝實如是説。 ",
  "ma200:3.3": "我知世尊如是説法。 ",
  "ma200:3.4": "行欲者無障礙耶。 ",
  "ma200:4.1": "時阿梨吒答曰。 ",
  "ma200:4.2": "諸賢。我實知世尊如是説法。 ",
  "ma200:4.3": "行欲者無障礙。 ",
  "ma200:5.1": "諸比丘訶阿梨吒曰。 ",
  "ma200:5.2": "汝莫作是説。莫誣謗世尊。 ",
  "ma200:5.3": "誣謗世尊者不善。世尊亦不如是説。 ",
  "ma200:5.4": "阿梨吒。欲有障礙。 ",
  "ma200:5.5": "世尊無量方便説欲有障礙。 ",
  "ma200:5.6": "阿梨吒。汝可速捨此惡見也。 ",
  "ma200:6.1": "阿梨吒比丘爲諸比丘所訶已。如此惡見其強力執 ",
  "ma200:6.2": "而一向説。 ",
  "ma200:6.3": "此是眞實餘者虚妄。 ",
  "ma200:6.4": "如是再三。 ",
  "ma200:7.1": "衆多比丘不能令阿梨吒比丘捨此惡見。從坐起去。 ",
  "ma200:7.2": "往詣佛所稽首佛足。却坐一面 ",
  "ma200:7.3": "白曰。 ",
  "ma200:7.4": "世尊。阿梨吒比丘生如是惡見。 ",
  "ma200:7.5": "我知世尊如是説法。 ",
  "ma200:7.6": "行欲者無障礙。 ",
  "ma200:8.1": "世尊。我等聞已往詣阿梨吒比丘所。問曰。 ",
  "ma200:8.2": "阿梨吒。汝實如是説。 ",
  "ma200:8.3": "我知世尊如是説法。 ",
  "ma200:8.4": "行欲者無障礙耶。 ",
  "ma200:9.1": "阿梨吒比丘答我等曰。 ",
  "ma200:9.2": "諸賢。我實知世尊如是説法。 ",
  "ma200:9.3": "行欲者無障礙。 ",
  "ma200:10.1": "世尊。我等訶曰。 ",
  "ma200:10.2": "阿梨吒。汝莫作是説。莫誣謗世尊。 ",
  "ma200:10.3": "誣謗世尊者不善。世尊亦不如是説。 ",
  "ma200:10.4": "阿梨吒。欲有障礙。 ",
  "ma200:10.5": "世尊無量方便説欲有障礙。 ",
  "ma200:10.6": "阿梨吒。汝可速捨此惡見。 ",
  "ma200:11.1": "我等訶已。如此惡見其強力執 ",
  "ma200:11.2": "而一向説。 ",
  "ma200:11.3": "此是眞實餘者虚妄。 ",
  "ma200:11.4": "如是再三。 ",
  "ma200:11.5": "世尊。如我等不能令阿梨吒比丘捨此惡見。從坐起去。 ",
  "ma200:12.1": "世尊聞已告一比丘。 ",
  "ma200:12.2": "汝往阿梨吒比丘所。作如是語。 ",
  "ma200:12.3": "世尊呼汝。 ",
  "ma200:13.1": "於是一比丘受世尊教。 ",
  "ma200:13.2": "即從坐起稽首佛足遶三匝而去。 ",
  "ma200:13.3": "至阿梨吒比丘所。即語彼曰。 ",
  "ma200:13.4": "世尊呼汝。 ",
  "ma200:13.5": "阿梨吒比丘即詣佛所。稽首佛足却坐一面。 ",
  "ma200:14.1": "世尊問曰。 ",
  "ma200:14.2": "阿梨吒。實如是説。 ",
  "ma200:14.3": "我知世尊如是説法。 ",
  "ma200:14.4": "行欲者無障礙耶。 ",
  "ma200:15.1": "阿梨吒答曰。 ",
  "ma200:15.2": "世尊。我實知世尊如是説法。 ",
  "ma200:15.3": "行欲者無障礙。 ",
  "ma200:16.1": "世尊訶曰。 ",
  "ma200:16.2": "阿梨吒。汝云何知我如是説法。 ",
  "ma200:16.3": "汝從何口聞我如是説法。 ",
  "ma200:16.4": "汝愚癡人。 ",
  "ma200:16.5": "我不一向説。汝一向説耶。 ",
  "ma200:16.6": "汝愚癡人。 ",
  "ma200:16.7": "聞諸比丘共訶。 ",
  "ma200:16.8": "汝時應如法答。 ",
  "ma200:16.9": "我今當問諸比丘也。 ",
  "ma200:17.1": "於是世尊問諸比丘。 ",
  "ma200:17.2": "汝等亦如是知我如是説法 ",
  "ma200:17.3": "行欲者無障礙耶。 ",
  "ma200:18.1": "時諸比丘答曰 ",
  "ma200:18.2": "不也。 ",
  "ma200:19.1": "世尊問曰。 ",
  "ma200:19.2": "汝等云何知我説法。 ",
  "ma200:20.1": "諸比丘答曰。 ",
  "ma200:20.2": "我等知世尊如是説法。 ",
  "ma200:20.3": "欲有障礙。 ",
  "ma200:20.4": "世尊説欲有障礙也。 ",
  "ma200:20.5": "欲如骨鎖。 ",
  "ma200:20.6": "世尊説欲如骨鎖也。 ",
  "ma200:20.7": "欲如肉臠。 ",
  "ma200:20.8": "世尊説欲如肉臠也。 ",
  "ma200:20.9": "欲如把炬。 ",
  "ma200:20.10": "世尊説欲如把炬也。 ",
  "ma200:20.11": "欲如火坑。 ",
  "ma200:20.12": "世尊説欲如火坑也。 ",
  "ma200:20.13": "欲如毒蛇。 ",
  "ma200:20.14": "世尊説欲如毒蛇也。 ",
  "ma200:20.15": "欲如夢。 ",
  "ma200:20.16": "世尊説欲如夢也。 ",
  "ma200:20.17": "欲如假借。 ",
  "ma200:20.18": "世尊説欲如假借也。 ",
  "ma200:20.19": "欲如樹果。 ",
  "ma200:20.20": "世尊説欲如樹果也。 ",
  "ma200:20.21": "我等知世尊如是説法。 ",
  "ma200:21.1": "世尊歎曰。 ",
  "ma200:21.2": "善哉善哉。諸比丘。 ",
  "ma200:21.3": "汝等知我如是説法。 ",
  "ma200:21.4": "所以者何。 ",
  "ma200:21.5": "我亦如是説。 ",
  "ma200:21.6": "欲有障礙。 ",
  "ma200:21.7": "我説欲有障礙。 ",
  "ma200:21.8": "欲如骨鎖。 ",
  "ma200:21.9": "我説欲如骨鎖。 ",
  "ma200:21.10": "欲如肉臠。 ",
  "ma200:21.11": "我説欲如肉臠。 ",
  "ma200:21.12": "欲如把炬。 ",
  "ma200:21.13": "我説欲如把炬。 ",
  "ma200:21.14": "欲如火坑。 ",
  "ma200:21.15": "我説欲如火坑。 ",
  "ma200:21.16": "欲如毒蛇。 ",
  "ma200:21.17": "我説欲如毒蛇。 ",
  "ma200:21.18": "欲如夢。 ",
  "ma200:21.19": "我説欲如夢。 ",
  "ma200:21.20": "欲如假借。 ",
  "ma200:21.21": "我説欲如假借。 ",
  "ma200:21.22": "欲如樹果。 ",
  "ma200:21.23": "我説欲如樹果 ",
  "ma200:22.1": "世尊歎曰。 ",
  "ma200:22.2": "善哉善哉。 ",
  "ma200:22.3": "汝等知我如是説法。 ",
  "ma200:22.4": "然此阿梨吒愚癡之人。顛倒受解義及文也。 ",
  "ma200:22.5": "彼因自顛倒受解故。誣謗於我 ",
  "ma200:22.6": "爲自傷害。有犯有罪。 ",
  "ma200:22.7": "諸智梵行者所不憙也。 ",
  "ma200:22.8": "而得大罪。 ",
  "ma200:22.9": "汝愚癡人。知有此惡不善處也。 ",
  "ma200:23.1": "於是阿梨吒比丘爲世尊面訶責已。内懷憂慼 ",
  "ma200:23.2": "低頭默然。 ",
  "ma200:23.3": "失辯無言如有所伺。 ",
  "ma200:24.1": "於是世尊面訶責數阿梨吒比丘已。告諸比丘。 ",
  "ma200:24.2": "若我所説法盡具解義者。當如是受持。 ",
  "ma200:24.3": "若我所説法不盡具解義者。便當問我及諸智梵行者。 ",
  "ma200:24.4": "所以者何。 ",
  "ma200:24.5": "或有癡人顛倒受解義及文也。 ",
  "ma200:24.6": "彼因自顛倒受解故。如是如是知彼法。謂正經歌詠記説偈他因縁撰録本起此説生處廣解未曾有法及説義。 ",
  "ma200:24.7": "彼諍知此義。不受解脱知此義。 ",
  "ma200:24.8": "彼所爲知此法不得此義。但受極苦唐自疲勞。 ",
  "ma200:24.9": "所以者何。 ",
  "ma200:24.10": "彼以顛倒受解法故。 ",
  "ma200:25.1": "譬若如人欲得捉蛇便行求蛇 ",
  "ma200:25.2": "彼求蛇時行野林間 ",
  "ma200:25.3": "見極大蛇。便前以手捉其腰中 ",
  "ma200:25.4": "蛇迴擧頭。 ",
  "ma200:25.5": "或蜇手足及餘支節。 ",
  "ma200:26.1": "彼人所爲求取捉蛇不得此義。 ",
  "ma200:26.2": "但受極苦唐自疲勞。 ",
  "ma200:26.3": "所以者何。 ",
  "ma200:26.4": "以不善解取蛇法故。 ",
  "ma200:26.5": "如是或有癡人。顛倒受解義及文也。 ",
  "ma200:26.6": "彼因自顛倒受解故。如是如是知彼法。謂正經歌詠記説偈他因縁撰録本起此説生處廣解未曾有法及説義。 ",
  "ma200:26.7": "彼諍知此義。不受解脱知此義。 ",
  "ma200:26.8": "彼所爲知此法不得此義。但受極苦唐自疲勞。 ",
  "ma200:26.9": "所以者何。 ",
  "ma200:26.10": "彼以顛倒受解法故。 ",
  "ma200:27.1": "或有族姓子不顛倒善受解義及文。 ",
  "ma200:27.2": "彼因不顛倒善受解故。如是如是知彼法。謂正經歌詠記説偈他因縁撰録本起此説生處廣解未曾有法及説義。 ",
  "ma200:27.3": "彼不諍知此義。唯受解脱知此義。 ",
  "ma200:27.4": "彼所爲知此法得此義。不受極苦亦不疲勞。 ",
  "ma200:27.5": "所以者何。 ",
  "ma200:27.6": "以不顛倒受解法故。 ",
  "ma200:28.1": "譬若如人欲得捉蛇便行求蛇 ",
  "ma200:28.2": "彼求蛇時手執鐵杖。行野林間 ",
  "ma200:28.3": "見極大蛇。先以鐵杖押彼蛇頂手捉其頭。 ",
  "ma200:28.4": "彼蛇雖反尾迴或纒手足及餘支節。然不能蜇。 ",
  "ma200:29.1": "彼人所爲求取捉蛇而得此義。 ",
  "ma200:29.2": "不受極苦亦不疲勞。 ",
  "ma200:29.3": "所以者何。 ",
  "ma200:29.4": "彼以善解取蛇法故。 ",
  "ma200:29.5": "如是或有族姓子。不顛倒善受解義及文。 ",
  "ma200:29.6": "彼因不顛倒善受解故。如是如是知彼法。謂正經歌詠記説偈他因縁撰録本起此説生處廣解未曾有法及説義。 ",
  "ma200:29.7": "彼不諍知此義。唯受解脱知此義。 ",
  "ma200:29.8": "彼所爲知此法得此義。不受極苦亦不疲勞。 ",
  "ma200:29.9": "所以者何。 ",
  "ma200:29.10": "以不顛倒受解法故。 ",
  "ma200:30.1": "我爲汝等長夜説筏喩法。欲令棄捨不欲令受故。 ",
  "ma200:30.2": "云何我爲汝等長夜説筏喩法。欲令棄捨不欲令受。 ",
  "ma200:31.1": "猶如山水甚深極廣。長流駛疾多有所漂。 ",
  "ma200:31.2": "其中無舡亦無橋梁。 ",
  "ma200:31.3": "或有人來而於彼岸有事欲度。 ",
  "ma200:31.4": "彼求度時而作是念。 ",
  "ma200:31.5": "今此山水甚深極廣。 ",
  "ma200:31.6": "長流駛疾多有所漂。 ",
  "ma200:31.7": "其中無舡亦無橋梁而可度者。 ",
  "ma200:31.8": "我於彼岸有事欲度。 ",
  "ma200:31.9": "當以何方便令我安隱至彼岸耶。 ",
  "ma200:32.1": "復作是念。 ",
  "ma200:32.2": "我今寧可於此岸邊收聚草木縛作椑筏乘之而度。 ",
  "ma200:33.1": "彼便岸邊收聚草木縛作椑筏。乘之而度安隱至彼。 ",
  "ma200:33.2": "便作是念。 ",
  "ma200:33.3": "今我此筏多有所益。 ",
  "ma200:33.4": "乘此筏已。令我安隱從彼岸來度至此岸。 ",
  "ma200:33.5": "我今寧可以著右肩或頭戴去。 ",
  "ma200:34.1": "彼便以筏著右肩上或頭戴去。 ",
  "ma200:34.2": "於意云何。彼作如是竟。 ",
  "ma200:34.3": "能爲筏有所益耶。 ",
  "ma200:35.1": "時諸比丘答曰。 ",
  "ma200:35.2": "不也 ",
  "ma200:36.1": "世尊告曰。 ",
  "ma200:36.2": "彼人云何爲筏所作能有益耶。 ",
  "ma200:36.3": "彼人作是念。 ",
  "ma200:36.4": "今我此筏多有所益。 ",
  "ma200:36.5": "乘此筏已。令我安隱從彼岸來度至此岸。 ",
  "ma200:36.6": "我今寧可更以此筏還著水中或著岸邊而捨去耶。 ",
  "ma200:37.1": "彼人便以此筏還著水中。或著岸邊捨之而去。 ",
  "ma200:37.2": "於意云何。 ",
  "ma200:37.3": "彼作如是。爲筏所作能有益耶。 ",
  "ma200:38.1": "時諸比丘答曰。 ",
  "ma200:38.2": "益也。 ",
  "ma200:39.1": "世尊告曰。 ",
  "ma200:39.2": "如是我爲汝等長夜説筏喩法。欲令棄捨不欲令受。 ",
  "ma200:39.3": "若汝等知我長夜説筏喩法者。當以捨是法。況非法耶 ",
  "ma200:40.1": "復次有六見處。 ",
  "ma200:40.2": "云何爲六。 ",
  "ma200:40.3": "比丘者所有色。過去未來現在。或内或外。或精或麤。或妙或不妙。或近或遠。 ",
  "ma200:40.4": "彼一切非我有。我非彼有亦非是神。 ",
  "ma200:40.5": "如是慧觀知其如眞。 ",
  "ma200:41.1": "所有覺所有想所有此見 ",
  "ma200:41.2": "非我有。我非彼有。我當無我。當不有。 ",
  "ma200:41.3": "彼一切非我有。我非彼有。亦非是神。 ",
  "ma200:41.4": "如是慧觀知其如眞。 ",
  "ma200:42.1": "所有此見。 ",
  "ma200:42.2": "若見聞識知。所得所觀。意所思念。從此世至彼世。從彼世至此世。 ",
  "ma200:42.3": "彼一切非我有。我非彼有。亦非是神。 ",
  "ma200:42.4": "如是慧觀知其如眞。 ",
  "ma200:43.1": "所有此見。 ",
  "ma200:43.2": "此是神。此是世。此是我。 ",
  "ma200:43.3": "我當後世有。常不變易。 ",
  "ma200:43.4": "恒不磨滅法。 ",
  "ma200:43.5": "彼一切非我有。我非彼有。亦非是神。 ",
  "ma200:43.6": "如是慧觀知其如眞。 ",
  "ma200:44.1": "於是有一比丘。從坐而起偏袒著衣。叉手向佛 ",
  "ma200:44.2": "白曰。 ",
  "ma200:44.3": "世尊。頗有因内有恐怖耶。 ",
  "ma200:45.1": "世尊答曰。 ",
  "ma200:45.2": "有也。 ",
  "ma200:46.1": "比丘復問曰。 ",
  "ma200:46.2": "世尊。云何因内有恐怖耶。 ",
  "ma200:47.1": "世尊答曰。 ",
  "ma200:47.2": "比丘者如是見如是説。 ",
  "ma200:47.3": "彼或昔時無設有我不得。 ",
  "ma200:47.4": "彼如是見如是説。憂慼煩勞啼哭椎胸而發狂癡。 ",
  "ma200:47.5": "比丘。如是因内有恐怖也。 ",
  "ma200:48.1": "比丘歎世尊已。復問曰。 ",
  "ma200:48.2": "世尊。頗有因内無恐怖也。 ",
  "ma200:49.1": "世尊答曰。 ",
  "ma200:49.2": "有也。 ",
  "ma200:50.1": "比丘復問曰。 ",
  "ma200:50.2": "世尊。云何因内無恐怖也。 ",
  "ma200:51.1": "世尊答曰。 ",
  "ma200:51.2": "比丘者不如是見不如是説。 ",
  "ma200:51.3": "彼或昔時無設有我不得。 ",
  "ma200:51.4": "彼不如是見不如是説。不憂慼。不煩勞。不啼哭。不椎胸。不發狂癡。 ",
  "ma200:51.5": "比丘。如是因内無恐怖也。 ",
  "ma200:52.1": "比丘歎世尊已。復問曰。 ",
  "ma200:52.2": "世尊。頗有因外有恐怖也。 ",
  "ma200:53.1": "世尊答曰。 ",
  "ma200:53.2": "有也。 ",
  "ma200:54.1": "比丘復問曰。 ",
  "ma200:54.2": "世尊。云何因外有恐怖也。 ",
  "ma200:55.1": "世尊答曰。 ",
  "ma200:55.2": "比丘者如是見如是説。 ",
  "ma200:55.3": "此是神此是世此是我。 ",
  "ma200:55.4": "我當後世有。 ",
  "ma200:55.5": "彼如是見如是説。 ",
  "ma200:55.6": "或遇如來。或遇如來弟子。聰明智慧而善言語成就智慧。 ",
  "ma200:55.7": "彼或如來。或如來弟子。滅一切自身故説法。 ",
  "ma200:55.8": "捨離一切漏一切我我所作。 ",
  "ma200:55.9": "滅慢使故説法。 ",
  "ma200:56.1": "彼或如來。或如來弟子。滅一切自身故説法。捨離一切漏一切我我所作。滅慢使故説法時。憂慼煩勞啼哭椎胸而發狂癡。 ",
  "ma200:56.2": "如是説。 ",
  "ma200:56.3": "我斷壞不復有。 ",
  "ma200:56.4": "所以者何。 ",
  "ma200:56.5": "彼比丘所謂長夜不可愛不可樂不可意念。 ",
  "ma200:56.6": "比丘。多行彼便憂慼煩勞。啼哭椎胸而發狂癡。 ",
  "ma200:56.7": "比丘。如是因外有恐怖也。 ",
  "ma200:57.1": "比丘歎世尊已。復問曰。 ",
  "ma200:57.2": "世尊。頗有因外無恐怖耶。 ",
  "ma200:58.1": "世尊答曰。 ",
  "ma200:58.2": "有也。 ",
  "ma200:59.1": "比丘復問曰。 ",
  "ma200:59.2": "世尊。云何因外無恐怖耶。 ",
  "ma200:60.1": "世尊答曰。 ",
  "ma200:60.2": "比丘者不如是見不如是説。 ",
  "ma200:60.3": "此是神。此是世。此是我。 ",
  "ma200:60.4": "我當後世有。 ",
  "ma200:60.5": "彼不如是見不如是説。 ",
  "ma200:60.6": "或遇如來。或遇如來弟子。聰明智慧而善言語成就智慧。 ",
  "ma200:60.7": "彼或如來。或如來弟子。滅一切自身故説法。 ",
  "ma200:60.8": "捨離一切漏一切我我所作。 ",
  "ma200:60.9": "滅慢使故説法。 ",
  "ma200:61.1": "彼或如來。或如來弟子。滅一切自身故説法。捨離一切漏一切我我所作。滅慢使故説法。時不憂慼。不煩勞。不啼哭。不椎胸。不發狂癡。 ",
  "ma200:61.2": "不如是説。 ",
  "ma200:61.3": "我斷壞不復有。 ",
  "ma200:61.4": "所以者何。 ",
  "ma200:61.5": "彼比丘所謂長夜可愛可樂可意念。 ",
  "ma200:61.6": "比丘多行彼便不憂慼。不煩勞。不啼哭。不椎胸。不發狂癡。 ",
  "ma200:61.7": "比丘。如是因外無恐怖也。 ",
  "ma200:62.1": "爾時比丘歎世尊曰。 ",
  "ma200:62.2": "善哉善哉。 ",
  "ma200:62.3": "歎善哉已。聞佛所説善受持誦 ",
  "ma200:62.4": "則便默然。 ",
  "ma200:63.1": "於是世尊歎諸比丘曰。 ",
  "ma200:63.2": "善哉善哉。 ",
  "ma200:63.3": "比丘。受如是所可受。受已不生憂慼。不煩勞。不啼哭。不椎胸。不發狂癡。 ",
  "ma200:63.4": "汝等見所受所可受。不生憂慼。不煩勞。不啼哭。不椎胸。不發狂癡耶。 ",
  "ma200:64.1": "比丘答曰。 ",
  "ma200:64.2": "不也世尊。 ",
  "ma200:65.1": "世尊歎曰。 ",
  "ma200:65.2": "善哉善哉。 ",
  "ma200:65.3": "汝等依如是見所可依見已不生憂慼。不煩勞不啼哭。不椎胸。不發狂癡。 ",
  "ma200:65.4": "汝等見依。如是見所可依 ",
  "ma200:65.5": "見已不生憂慼。不煩勞不啼哭。不椎胸。不發狂癡耶。 ",
  "ma200:66.1": "比丘答曰。 ",
  "ma200:66.2": "不也世尊。 ",
  "ma200:67.1": "世尊歎曰。 ",
  "ma200:67.2": "善哉善哉。 ",
  "ma200:67.3": "汝等。受如是身 ",
  "ma200:67.4": "所有身常住不變易不磨滅法。 ",
  "ma200:67.5": "汝等。見受如是身所可受身已常住不變易不磨滅法耶。 ",
  "ma200:68.1": "比丘答曰。 ",
  "ma200:68.2": "不也世尊。 ",
  "ma200:69.1": "世尊歎曰。 ",
  "ma200:69.2": "善哉善哉。 ",
  "ma200:69.3": "所謂 ",
  "ma200:69.4": "因神故有我。 ",
  "ma200:69.5": "無神見無我。 ",
  "ma200:69.6": "是爲神 ",
  "ma200:69.7": "神所有不可得不可施設。 ",
  "ma200:69.8": "及心中有見處結著諸使。亦不可得不可施設。 ",
  "ma200:69.9": "比丘。非爲具足説見及見所相續。猶如阿梨吒比丘本爲伽陀婆利耶。 ",
  "ma200:70.1": "比丘答曰。 ",
  "ma200:70.2": "如是世尊。 ",
  "ma200:70.3": "爲具足説見及見所相續。猶如阿梨吒比丘本爲伽陀婆梨。 ",
  "ma200:71.1": "復次有六見處。 ",
  "ma200:71.2": "云何爲六。 ",
  "ma200:71.3": "比丘者所有色。過去未來現在。或内或外。或精或麤。或妙或不妙。或近或遠。 ",
  "ma200:71.4": "彼一切非我有。我非彼有。亦非是神。 ",
  "ma200:71.5": "如是慧觀知其如眞。 ",
  "ma200:72.1": "所有覺行有想。所有此見 ",
  "ma200:72.2": "非我有。我非彼有。 ",
  "ma200:72.3": "彼當無我當不有。 ",
  "ma200:72.4": "彼一切非我有。我非彼有。亦非是神。 ",
  "ma200:72.5": "如是慧觀知其如眞。 ",
  "ma200:73.1": "所有此見。 ",
  "ma200:73.2": "若見聞識知。所得所觀意所思念。從此世至彼世。從彼世至此世。 ",
  "ma200:73.3": "彼一切非我有。我非彼有。亦非是神 ",
  "ma200:73.4": "如是慧觀。知其如眞。 ",
  "ma200:74.1": "所有此見。 ",
  "ma200:74.2": "此是神此是世此是我。 ",
  "ma200:74.3": "我當後世有。常不變易 ",
  "ma200:74.4": "恒不磨滅法。 ",
  "ma200:74.5": "彼一切非我有。我非彼有。亦非是神。 ",
  "ma200:74.6": "如是慧觀知其如眞。 ",
  "ma200:75.1": "所有比丘。此六見處不見是神。亦不見神所有。 ",
  "ma200:75.2": "彼如是不見已便不受此世。 ",
  "ma200:75.3": "不受此世已便無恐怖。 ",
  "ma200:75.4": "因不恐怖已便得般涅槃。 ",
  "ma200:75.5": "生已盡梵行已立。所作已辦 ",
  "ma200:75.6": "不更受有 ",
  "ma200:75.7": "知如眞。 ",
  "ma200:76.1": "是謂比丘度塹過塹破墎無門聖智慧鏡。 ",
  "ma200:76.2": "云何比丘度塹耶。 ",
  "ma200:76.3": "無明塹已盡已知。 ",
  "ma200:76.4": "拔絶根本打破不復當生。 ",
  "ma200:76.5": "如是比丘得度塹也。 ",
  "ma200:77.1": "云何比丘過塹耶。 ",
  "ma200:77.2": "有愛已盡已知。 ",
  "ma200:77.3": "拔絶根本打破不復當生。 ",
  "ma200:77.4": "如是比丘得過塹也。 ",
  "ma200:78.1": "云何比丘破墎耶。 ",
  "ma200:78.2": "無窮生死已盡已知。 ",
  "ma200:78.3": "拔絶根本打破不復當生。 ",
  "ma200:78.4": "如是比丘得破墎也。 ",
  "ma200:79.1": "云何比丘無門耶。 ",
  "ma200:79.2": "五下分結已盡已知。 ",
  "ma200:79.3": "拔絶根本打破不復當生。 ",
  "ma200:79.4": "如是比丘得無門也。 ",
  "ma200:80.1": "云何比丘聖智慧鏡。 ",
  "ma200:80.2": "我慢已盡已知。 ",
  "ma200:80.3": "拔絶根本打破不復當生。 ",
  "ma200:80.4": "如是比丘聖智慧鏡。 ",
  "ma200:80.5": "是謂比丘度塹過塹破墎無門聖智慧鏡。 ",
  "ma200:81.1": "如是正解脱如來。有因提羅及天伊沙那。有梵及眷屬。彼求不能得如來所依識。如來是梵。如來是冷。如來不煩熱。如來是不異。 ",
  "ma200:81.2": "我如是説。 ",
  "ma200:81.3": "諸沙門梵志誣謗我 ",
  "ma200:81.4": "虚妄言不眞實。 ",
  "ma200:81.5": "沙門瞿曇御無所施設。 ",
  "ma200:81.6": "彼實有衆生施設斷滅壞。 ",
  "ma200:81.7": "若此中無我不説。 ",
  "ma200:81.8": "彼如來於現法中説無憂。 ",
  "ma200:81.9": "若有他人罵詈如來撾打如來。瞋恚責數者。如來因彼處。不瞋恚不憎嫉終無害心。 ",
  "ma200:82.1": "若人罵詈如來撾打瞋恚責數時。如來意云何。 ",
  "ma200:82.2": "如來作是念。 ",
  "ma200:82.3": "若我本所作本所造者。因彼致此言。 ",
  "ma200:82.4": "然罵詈如來撾打瞋恚責數者。如來作是意。 ",
  "ma200:83.1": "若有他人恭敬如來供養禮事尊重者。如來因此不以爲悦。不以爲歡喜。心不以爲樂。 ",
  "ma200:83.2": "若他人恭敬如來供養禮事尊重者。如來意云何。 ",
  "ma200:83.3": "如來作是念。 ",
  "ma200:83.4": "若我今所知所斷。因彼致此。 ",
  "ma200:83.5": "若有他人恭敬如來供養禮事尊重者。如來作是意。 ",
  "ma200:84.1": "於是世尊告諸比丘。 ",
  "ma200:84.2": "若有他人罵詈汝等撾打瞋恚責數者。若有恭敬供養禮事尊重者。汝等因此亦當莫瞋恚憎嫉。莫起害心。 ",
  "ma200:84.3": "亦莫歡悦歡喜。亦莫心樂。 ",
  "ma200:84.4": "所以者何。 ",
  "ma200:84.5": "我等無神無神所有。 ",
  "ma200:85.1": "猶如今此勝林門外燥草枯木。 ",
  "ma200:85.2": "或有他人持去火燒隨意所用。 ",
  "ma200:85.3": "於意云何。 ",
  "ma200:85.4": "彼燥草枯木頗作是念。 ",
  "ma200:85.5": "他人持我去火燒隨意所用耶。 ",
  "ma200:86.1": "諸比丘答曰。 ",
  "ma200:86.2": "不也世尊。 ",
  "ma200:87.1": "如是若有他人罵詈汝等撾打瞋恚責數者。若有恭敬供養禮事尊重者。汝因此亦當莫瞋恚憎嫉。 ",
  "ma200:87.2": "莫起害心。 ",
  "ma200:87.3": "亦莫歡悦歡喜。 ",
  "ma200:87.4": "亦莫心樂。 ",
  "ma200:87.5": "所以者何。 ",
  "ma200:87.6": "我等無神無神所有。 ",
  "ma200:88.1": "有我法善説。發露廣布無有空缺。流布宣傳乃至天人。 ",
  "ma200:88.2": "如是我法善説。發露廣布無有空缺。流布宣傳乃至天人。 ",
  "ma200:88.3": "若正智慧解脱命終者。彼不施設有無窮。 ",
  "ma200:89.1": "我法善説。發露廣布無有空缺。流布宣傳乃至天人。 ",
  "ma200:89.2": "如是我法善説。發露廣布無有空缺。流布宣傳乃至天人。 ",
  "ma200:89.3": "若有五下分結盡而命終者。生於彼間便般涅槃。 ",
  "ma200:89.4": "得不退法不還此世。 ",
  "ma200:90.1": "我法善説。發露廣布無有空缺。流布宣傳乃至天人。 ",
  "ma200:90.2": "如是我法善説發露廣布。無有空缺。流布宣傳。乃至天人。 ",
  "ma200:90.3": "彼三結已盡婬怒癡薄。得一往來天上人間 ",
  "ma200:90.4": "一往來已便得苦邊。 ",
  "ma200:91.1": "我法善説發露廣布無有空缺。流布宣傳乃至天人。 ",
  "ma200:91.2": "如是我法善説。發露廣布無有空缺。流布宣傳乃至天人 ",
  "ma200:91.3": "彼三結已盡得須陀洹。不墮惡法 ",
  "ma200:91.4": "定趣正覺。極七往來天上人間。 ",
  "ma200:91.5": "七往來已便得苦邊。 ",
  "ma200:92.1": "我法善説。發露廣布無有空缺。流布宣傳乃至天人。 ",
  "ma200:92.2": "如是我法善説發露廣布無有空缺。流布宣傳乃至天人。 ",
  "ma200:92.3": "若有信樂於我而命終者皆生善處如上有餘。 ",
  "ma200:93.1": "佛説如是。 ",
  "ma200:93.2": "彼諸比丘聞佛所説。歡喜奉行 "
}