{
  "sn47.20:0.1": "'Zbiór połączonych mów - 47 '",
  "sn47.20:0.2": "'2. Rozdział o Nālandzie '",
  "sn47.20:0.3": "'Mowa o najpiękniejszej kobiecie kraju '",
  "sn47.20:1.1": "'Oto com usłyszał\\u202f– '",
  "sn47.20:1.2": "'Pewnego razu, Błogosławiony przebywał w kraju Sumbha, w Sedaka, jednym z miast targowych ludu Sumbha. '",
  "sn47.20:1.3": "'Tam Błogosławiony zwrócił się do mnichów: '",
  "sn47.20:1.4": "'„Mnisi”. '",
  "sn47.20:1.5": "'„Bhadante”, mnisi ci posłyszeli Błogosławionego. '",
  "sn47.20:1.6": "'Oto co Błogosławiony powiedział: '",
  "sn47.20:2.1": "'„To tak, jakby, o mnisi, po tym, jak posłyszano: »Najpiękniejsza kobieta kraju, najpiękniejsza kobieta kraju«, zebrał się wielki tłum. '",
  "sn47.20:2.2": "'Wtedy to najpiękniejsza kobieta kraju zaprezentowałaby nadzwyczajny taniec, zaprezentowałaby nadzwyczajny śpiew. '",
  "sn47.20:2.3": "'Po tym, jak posłyszano: »Najpiękniejsza kobieta kraju tańczy i śpiewa«, zebrałby się jeszcze większy tłum. '",
  "sn47.20:2.4": "'Wtedy przyszedłby mężczyzna, któremu miłe życie, niemiła mu śmierć, miłe mu szczęście, unika krzywdy. '",
  "sn47.20:2.5": "'Ktoś by mu powiedział: '",
  "sn47.20:2.6": "'»Hejże, człeku, przenieś miskę wypełnioną olejem między wielkim zgromadzeniem a najpiękniejszą kobietą kraju. '",
  "sn47.20:2.7": "'Tuż za tobą podążał będzie mężczyzna z podniesionym mieczem. '",
  "sn47.20:2.8": "'Jeśli tylko odrobinę rozlejesz, wtedy zetnie ci głowę«. '",
  "sn47.20:2.9": "'Jak mniemacie, mnisi, '",
  "sn47.20:2.10": "'czyż mężczyzna ten przestanie nakierowywać umysł na miskę wypełnioną olejem i pozwoli się rozproszyć przez to, co na zewnątrz?”. '",
  "sn47.20:2.11": "'“Z pewnością nie, Bhante”. '",
  "sn47.20:3.1": "'„Przedstawiłem to porównanie, o mnisi, by coś wam uprzytomnić. '",
  "sn47.20:3.2": "'Znaczenie tego jest takie: '",
  "sn47.20:3.3": "'»miska wypełniona olejem« to metafora uważności zwróconej na ciało. '",
  "sn47.20:3.4": "'Dlatego też, mnisi, tak powinniście praktykować: '",
  "sn47.20:3.5": "'»uważność zwrócona na ciało będzie przez nas rozwijana, często praktykowana, uczynimy ją pojazdem i podstawą, utrzymamy ją, utrwalimy, właściwie się jej podejmiemy«. '",
  "sn47.20:3.6": "'W ten sposób, mnisi, powinniście praktykować. '",
  "sn47.20:3.7": "'Dziesiata. '"
}