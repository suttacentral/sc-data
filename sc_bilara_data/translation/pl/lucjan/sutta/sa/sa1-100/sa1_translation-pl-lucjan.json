{
  "sa1:0.1": "Saṁyuktāgama (Zbiór połączonych mów) ",
  "sa1:0.2": "1. O nietrwałości ",
  "sa1:1.1": "Tak słyszałem: ",
  "sa1:1.2": "Pewnego razu Buddha przebywał w parku Anāthapiṇḍiki [znajdującym się] w Gaju Jety [nieopodal miasta] Sāvatthi. ",
  "sa1:2.1": "Wówczas to Błogosławiony zwrócił się do mnichów: ",
  "sa1:2.2": "Winniście kontemplować, że forma cielesna jest nietrwała. ",
  "sa1:2.3": "Kto tak kontempluje, ten ma właściwy pogląd. ",
  "sa1:2.4": "Kto ma właściwy wgląd, u tego narasta rozczarowanie. ",
  "sa1:2.5": "U kogo narosło rozczarowanie, ten kładzie kres zachwytowi i pożądaniu. ",
  "sa1:2.6": "Kto kładzie kres zachwytowi i pożądaniu ten, powiadam, umysł wyzwala. ",
  "sa1:3.1": "W ten sam sposób kontemplujcie, że odczucia … rozpoznawanie … wytwory wolitywne… świadomość jest nietrwała. ",
  "sa1:3.2": "Kto tak kontempluje, ten ma właściwy pogląd. ",
  "sa1:3.3": "Kto ma właściwy wgląd, u tego narasta rozczarowanie. ",
  "sa1:3.4": "U kogo narosło rozczarowanie, ten kładzie kres zachwytowi i pożądaniu. ",
  "sa1:3.5": "Kto kładzie kres zachwytowi i pożądaniu ten, powiadam, umysł wyzwala. ",
  "sa1:4.1": "Zaprawdę, mnisi, kto tak umysł wyzwolił i pragnie obwieścić się, niechaj obwieszcza: ",
  "sa1:4.2": "Narodzin mych nastał kres, cnotliwe życie zostało ustalone, co do dokonania było, dokonanym stało się. ",
  "sa1:4.3": "O sobie wszak to wiem, że ponownego istnienia już nie odbędę. ",
  "sa1:5.1": "Wówczas mnisi, usłyszawszy pouczenia Buddhy, uradowali się i okazali uznanie. ",
  "sa1:6.1": "(Analogicznie do kontemplacji nietrwałości, w ten sam sposób także <em>dukkha</em>, pustka oraz brak istoty) "
}