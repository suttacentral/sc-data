{
  "sn4.24:0.1": "Budini govori tematski grupisani 4.24 ",
  "sn4.24:0.2": "3. Treće poglavlje ",
  "sn4.24:0.3": "Sedam godina praćenja ",
  "sn4.24:1.1": "Ovako sam čuo. ",
  "sn4.24:1.2": "Jednom je, neposredno posle probuđenja, Blaženi boravio kraj Uruvele, na obali reke Nerañđare, u podnožnju pastirovog banjanovog drveta. ",
  "sn4.24:1.3": "A do tada je Māra, Zli, sedam godina pratio u stopu Blaženog, vrebajući trenutak njegove slabosti, ali ga nije nalazio. ",
  "sn4.24:1.4": "Onda on dođe do Blaženog i obrati mu se ovim stihovima: ",
  "sn4.24:2.1": "„Da li meditiraš u šumi ophrvan tugom? ",
  "sn4.24:2.2": "Da li si izgubio bogatstvo ili za njim žudiš? ",
  "sn4.24:2.3": "Da li si kakav zločin u selu počinio? ",
  "sn4.24:2.4": "Zašto sa ljudima ne druguješ? ",
  "sn4.24:2.5": "Zašto prijateljstva ne sklapaš ni sa kim?” ",
  "sn4.24:3.1": "[Blaženi:] „Iskopavši svaki koren tuge, ",
  "sn4.24:3.2": "bez krivice meditiram, ne žaleći ni za čim. ",
  "sn4.24:3.3": "Presekavši svaku pohlepu i žudnju za postojanjem, ",
  "sn4.24:3.4": "meditiram bez mentalnih nečistoća, o Srodniče nemarnih!” ",
  "sn4.24:4.1": "[Māra:] „Stvari koje zovu ’moje’ ",
  "sn4.24:4.2": "i oni koji to izgovaraju, ",
  "sn4.24:4.3": "ako je tvoj um time zaokupljen, ",
  "sn4.24:4.4": "nećeš mi pobeći, asketo!” ",
  "sn4.24:5.1": "[Blaženi:] „To o čemu oni govore moje nije, ",
  "sn4.24:5.2": "niti sam jedan od tih koji tako govore; ",
  "sn4.24:5.3": "ali bi, Zli, trebalo da znaš ",
  "sn4.24:5.4": "da niti moj put videti nećeš.” ",
  "sn4.24:6.1": "[Mara:] „Ako si se probudio za put, ",
  "sn4.24:6.2": "siguran put ka Besmrtnom, ",
  "sn4.24:6.3": "odlazi i idi sam! ",
  "sn4.24:6.4": "Zašto poučavaš druge?” ",
  "sn4.24:7.1": "[Bulaženi:] „Za carstvo gde smrti nema pitaju ",
  "sn4.24:7.2": "oni što žele da pređu na drugu obalu. ",
  "sn4.24:7.3": "Kada me pitaju, ja im objavljujem ",
  "sn4.24:7.4": "istinu lišenu vezivanja.” ",
  "sn4.24:8.1": "[Mara:] „Baš kao što, poštovani, nedaleko od sela ili grada može biti jezerce, ",
  "sn4.24:8.2": "a u njemu rak. ",
  "sn4.24:8.3": "I tada dečaci ili devojčice izađu iz tog sela ili trgovišta, odu do jezerca, izvade raka iz vode i stave ga na suvo tlo. ",
  "sn4.24:8.4": "I kad god taj rak ispruži svoju štipaljku, ti dečaci ili devojčice bi je odsekli, slomili ili smrskali štapom ili kamenom. ",
  "sn4.24:8.5": "I tako taj rak, sa svim odsečenim, slomljenim i smrskanim štipaljkama, ne bi bio sposoban da se ponovo spusti u jezerce. ",
  "sn4.24:8.6": "Na isti način je, poštovani, sva moja dovijanja, manevri i pokušaje Blaženi odsekao, slomio i smrskao. ",
  "sn4.24:8.7": "I sada, poštovani, više nisam sposoban da ponovo priđem Blaženom, vrebajući trenutak njegove slabosti,” ",
  "sn4.24:8.8": "Onda Māra, Zli, u prisustvu Blaženog izgovori ove stihove: ",
  "sn4.24:9.1": "„Beše neki gavran što kružio je ",
  "sn4.24:9.2": "oko kamena što na komad loja ličio je: ",
  "sn4.24:9.3": "’Možda ću pronaći nešto jestivo ovde, ",
  "sn4.24:9.4": "možda bi moglo nešto ukusno biti.’ ",
  "sn4.24:10.1": "Ali ne našavši ništa ukusno tu, ",
  "sn4.24:10.2": "gavran odlete dalje od mesta tog. ",
  "sn4.24:10.3": "Baš kao gavran što kamen napade, ",
  "sn4.24:10.4": "napuštam Gotamu s razočarenjem.” "
}