{
  "sn4.5:0.1": "Budini govori tematski grupisani 4.5 ",
  "sn4.5:0.2": "1. Prvo poglavlje ",
  "sn4.5:0.3": "Mārina zamka (2) ",
  "sn4.5:1.1": "Jednom je Blaženi boravio kraj Vārāṇasīja, u Parku jelena, u Isipatani. ",
  "sn4.5:1.2": "I tu on ovako reče monasima: ",
  "sn4.5:1.3": "„Monasi.” ",
  "sn4.5:1.4": "„Da, poštovani gospodine”, odgovoriše oni. ",
  "sn4.5:1.5": "A Blaženi ovako nastavi: ",
  "sn4.5:2.1": "„Oslobođen sam, monasi, svake zamke, i nebeske i ljudske. ",
  "sn4.5:2.2": "I vi ste, takođe, oslobođeni svake zamke, i nebeske i ljudske. ",
  "sn4.5:2.3": "Idite, monasi, na različite strane i podučavajte, na korist i sreću mnogih, iz saosećanja prema ovome svetu, na korist i sreću božanskih i ljudskih bića. ",
  "sn4.5:2.4": "Ne idite ni dvojica zajedno ",
  "sn4.5:2.5": "i u skladu sa njegovim slovom i duhom, propovedajte ovo učenje divno na početku, divno  u sredini, divno na kraju. ",
  "sn4.5:2.6": "Postoje bića sa tek malo prašine u očima, koja propadaju jer nisu čula Dhammu. ",
  "sn4.5:2.7": "Ona će razumeti Dhammu. ",
  "sn4.5:2.8": "Ja ću takođe, monasi, otići do Senānigame, kraj Uruvele, kako bih izložio učenje. ",
  "sn4.5:2.9": "Na to Māra, Zli, priđe Blaženom i obrati mu se ovim stihovima: ",
  "sn4.5:3.1": "„Zarobljen si svim klopkama ",
  "sn4.5:3.2": "i nebeskim i ljudskim; ",
  "sn4.5:3.3": "zarobljen si velikom vezom: ",
  "sn4.5:3.4": "nećeš mi pobeći, asketo!” ",
  "sn4.5:4.1": "[Blaženi:] „Mene nijedna klopka ne zarobljava, ",
  "sn4.5:4.2": "ni nebeska ni ljudska; ",
  "sn4.5:4.3": "mene velika veza ne zarobljava: ",
  "sn4.5:4.4": "poražen si, ti dželatu!” ",
  "sn4.5:5.1": "Na to Māra… nesta u trenu. "
}