{
  "sn4.18:0.1": "Budini govori tematski grupisani 4.18 ",
  "sn4.18:0.2": "2. Drugo poglavlje ",
  "sn4.18:0.3": "Isprošena hrana ",
  "sn4.18:1.1": "Jednom je prilikom Blaženi boravio u zemlji Magadhi, blizu brahmanskog sela po imenu Pañćasāla. ",
  "sn4.18:1.2": "U to vreme se u selu proslavljao praznik mladosti i bila je gozba. ",
  "sn4.18:1.3": "Istoga jutra Blaženi se obukao, uze svoju prosjačku zdelu i gornji ogrtač, pa krenu put Pañćasāle da prosi hranu. ",
  "sn4.18:1.4": "A Māra, Zli, zaposeo je umove kućedomaćina u Pañćasāli (podstakavši u njima misao): ",
  "sn4.18:1.5": "„Neka asketa Gotama ne dobije hranu.” ",
  "sn4.18:2.1": "I Blaženi napusti Pañćasālu sa proslačkom zdelom isto onako čistom kao i kada je krenuo da prosi hranu. ",
  "sn4.18:2.2": "Na to Māra, Zli, priđe Blaženom i ovako mu reče: ",
  "sn4.18:2.3": "„E pa, asketo, jesi li isprosio neku hranu?” ",
  "sn4.18:2.4": "„Zli, jesi li se ti to postarao da ne dobijem nimalo hrane?” ",
  "sn4.18:2.5": "„Poštovani, neka Blaženi po drugi put ode u Pañćasālu, ",
  "sn4.18:2.6": "a ja ću se postarati da ovaj put dobije hranu.” ",
  "sn4.18:3.1": "„Rđavo si delo učinio, Māra, ",
  "sn4.18:3.2": "tako što si loše postupio prema Tathāgati. ",
  "sn4.18:3.3": "Da li zaista misliš, Zli: ",
  "sn4.18:3.4": "’Moje zlodelo neće doneti plod’? ",
  "sn4.18:4.1": "Ah kako srećni živimo, ",
  "sn4.18:4.2": "mi koji ništa nemamo, ",
  "sn4.18:4.3": "hraneći se blaženstvom boravimo, ",
  "sn4.18:4.4": "nalik bogovima blistavim. ",
  "sn4.18:5.1": "Na to Māra… nesta u trenu. "
}