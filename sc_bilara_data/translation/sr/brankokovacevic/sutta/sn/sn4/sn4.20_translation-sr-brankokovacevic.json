{
  "sn4.20:0.1": "Budini govori tematski grupisani 4.20 ",
  "sn4.20:0.2": "2. Drugo poglavlje ",
  "sn4.20:0.3": "Vladar ",
  "sn4.20:1.1": "Jednom je prilikom Blaženi boravio u zemlji Kosala, u maloj šumskoj kolibi u podnožju Himalaja. ",
  "sn4.20:1.2": "Onda se Blaženom, dok je boravio u osami, povučen, javi ova misao: ",
  "sn4.20:1.3": "„Je li moguće biti pravedan vladar, a da nikoga ne ubiješ ili navodiš druge da ubijaju, da ne pleniš ili navodiš druge da plene, da ne tuguješ ili navodiš druge da tuguju?” ",
  "sn4.20:2.1": "Na to Māra, Zli, prozrevši svojim umom misao u umu Blaženoga, dođe do njega, pa mu ovako reče: ",
  "sn4.20:2.2": "„Postani pravedan vladar, Blaženi! Postani pravedan vladalac, Srećni – a da nikoga ne ubiješ ili navodiš druge da ubijaju, da ne pleniš ili navodiš druge da plene, da ne tuguješ ili navodiš druge da tuguju!” ",
  "sn4.20:2.3": "„Ali šta ti to vidiš u meni, Zli, da mi tako govoriš?” ",
  "sn4.20:2.5": "„Poštovani, Blaženi je razvio četiri osnove snage, težio im, postavio im temelj, učvrstio ih. ",
  "sn4.20:2.6": "Ako bi hteo, mogao bi samo da poželi da se ovi Himalaji, kralj među planinama, pretvore u zlato i oni bi to postali.” ",
  "sn4.20:3.1": "(Blaženi:) „Čitava zlatna planina, ",
  "sn4.20:3.2": "bogatstvo nepregledno, ",
  "sn4.20:3.3": "čak i dve takve ne bi čoveku dovoljne bile: ",
  "sn4.20:3.4": "shvatajući to, živi ispravno. ",
  "sn4.20:4.1": "Kada vidiš patnju i odakle ona izvire, ",
  "sn4.20:4.2": "kako možeš biti sklon zadovoljstvima čula? ",
  "sn4.20:4.3": "Znajući da je sticanje samo novo vezivanje, ",
  "sn4.20:4.4": "marljivo vežbaj da bi ga uklonio.” ",
  "sn4.20:5.1": "Na to Māra, Zli, shvativši: „Blaženi me prepoznao, Srećni me prepoznao”, tužan i potišten nesta u trenu. "
}