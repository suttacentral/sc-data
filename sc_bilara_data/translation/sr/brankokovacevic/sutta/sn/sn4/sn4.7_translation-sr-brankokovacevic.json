{
  "sn4.7:0.1": "Budini govori tematski grupisani 4.7 ",
  "sn4.7:0.2": "1. Prvo poglavlje ",
  "sn4.7:0.3": "San ",
  "sn4.7:1.1": "Jednom je Blaženi boravio kraj Rāđagahe, u Bambusovom gaju, na mestu gde se hrane veverice. ",
  "sn4.7:1.2": "I kada je noć bila na izmaku, provevši veći deo noći praktikujući meditaciju u hodu, opere noge, uđe u svoju kolibu ",
  "sn4.7:1.3": "i legnu na desnu stranu u lavlji položaj, sa jednim stopalom povrh drugog, sabran i s jasnim razumevanjem, odredivši u sebi vreme ustajanja. ",
  "sn4.7:1.4": "Na to Māra, Zli, priđe Blaženom i obrati mu se ovim stihovima: ",
  "sn4.7:2.1": "„Hej, pa ti spavaš? A zašto spavaš? ",
  "sn4.7:2.2": "Na šta to liči, spavaš poput nekog jadnika! ",
  "sn4.7:2.3": "Pomislivši: ’Koliba je pazna’, u njoj zaspiš: ",
  "sn4.7:2.4": "Kako to, spavaš kad je sunce već odskočilo?” ",
  "sn4.7:3.1": "[Blaženi:] „U njemu ni želje, ni žeđi nema, ",
  "sn4.7:3.2": "tog lukavog lovca što u klopku mami; ",
  "sn4.7:3.3": "pošto je sve tekovine uništio, Probuđeni spava. ",
  "sn4.7:3.4": "Zašto bi se to tebe ticalo, Māra?” ",
  "sn4.7:4.1": "Na to Māra… nesta u trenu. "
}