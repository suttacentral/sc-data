{
  "sn4.1:0.1": "Budini govori tematski grupisani 4.1 ",
  "sn4.1:0.2": "1. Prvo poglavlje ",
  "sn4.1:0.3": "Asketske prakse ",
  "sn4.1:1.1": "Ovako sam čuo. ",
  "sn4.1:1.2": "Jednom je, neposredno posle probuđenja, Blaženi boravio kraj Uruvele, na obali reke Nerañđare, u podnožnju pastirovog banjanovog drveta. ",
  "sn4.1:1.3": "Onda se Blaženom, dok je boravio u osami, povučen, javi ova misao: ",
  "sn4.1:1.4": "„Zaista sam se oslobodio iscrpljujućeg asketizma! ",
  "sn4.1:1.5": "Zaista je dobro da sam se oslobodio beskorisnog, iscrpljujućeg asketizma! ",
  "sn4.1:1.6": "Zaista je dobro da sam, postojan i sabran, dostigao probuđenje!” ",
  "sn4.1:2.1": "Na to Māra, Zli, prozrevši svojim umom misao u umu Blaženoga, dođe do Blaženog i obrati mu se ovim stihovima: ",
  "sn4.1:3.1": "„Napustivši asketske prakse ",
  "sn4.1:3.2": "kojima ljudi sebe pročišćuju, ",
  "sn4.1:3.3": "tako nečist, ti misliš da si čist: ",
  "sn4.1:3.4": "skrenuo si sa puta pročišćenja.” ",
  "sn4.1:4.1": "Na to Blaženi, razumevši: „Ovo je Māra, Zli”, odgovori takođe u stihovima: ",
  "sn4.1:5.1": "„Razumeo sam beskorisnost svake askeze ",
  "sn4.1:5.2": "koja za cilj ima dostizanje besmrtnosti, ",
  "sn4.1:5.3": "to da su nam takve muke beskorisne ",
  "sn4.1:5.4": "kao i vesla i kormilo dok smo na suvom. ",
  "sn4.1:6.1": "Razvijao sam put probuđenja – ",
  "sn4.1:6.2": "vrlinu, koncentraciju i mudrost – ",
  "sn4.1:6.3": "i dostigao potpunu čistotu: ",
  "sn4.1:6.4": "poražen si, ti dželatu!” ",
  "sn4.1:7.1": "Na to Māra, Zli, shvativši: „Blaženi me prepoznao, Srećni me prepoznao”, tužan i potišten nesta u trenu. "
}