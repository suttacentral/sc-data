{
  "sn4.21:0.1": "Budini govori tematski grupisani 4.21 ",
  "sn4.21:0.2": "3. Treće poglavlje ",
  "sn4.21:0.3": "Grupa monaha ",
  "sn4.21:1.1": "Ovako sam čuo. ",
  "sn4.21:1.2": "Jednom je Blaženi boravio u zemlji Sakyana, kraj Silāvatija. ",
  "sn4.21:1.3": "U isto vreme je velika grupa monaha boravila nedaleko od Blaženog, marljivi, predani i odlučni. ",
  "sn4.21:1.4": "Onda se Māra, Zli, pretvori u brahmana sa velikom punđom, odeven u antilopinu kožu, star, nakrivljen kao krovna greda, pa teško dišući, sa štapom od udumbara drveta u ruci, priđe onim monasima i reče: ",
  "sn4.21:1.5": "„U beskućnike ste otišli još kao mladi, crne kose i obdareni blagoslovom mladosti, u najboljim godinama, za zadovoljstva čula se niste zanimali. ",
  "sn4.21:1.6": "Uživajte, poštovani, u zadovoljstvima čula. ",
  "sn4.21:1.7": "ne ostavljajte ono što je neposredno vidljivo, kako bi išli za onim što traži vreme.” ",
  "sn4.21:1.8": "„Brahmane, mi nismo napustili ono što je neposredno vidljivo, kako bismo išli za onim što traži vreme. ",
  "sn4.21:1.9": "Već smo upravo napustili ono što traži vreme, kako bismo išli ka onome što je neposredo vidljivo. ",
  "sn4.21:1.10": "Jer Blaženi reče da zadovoljstva čula troše vreme, bremenita su patnjom, bremenita očajanjem i opasnost u njima je sve veća, ",
  "sn4.21:1.11": "dok je Dhammu vidljiva ovde i sada, vanvremena, poziva da je lično istražimo, praktikujemo i postanemo mudri, razumevši je svako sam za sebe.” ",
  "sn4.21:1.12": "Kada ovo bi rečeno, Māra, Zli, zatrese glavom, zapaluca jezikom i podiže obrve, tako da mu se na čelu pojaviše tri bore. A onda otide, oslanjajući se na svoj štap. ",
  "sn4.21:2.1": "Onda ta grupa monaha dođe do Blaženog, pokloni mu se i sede sa strane. Dok su tako sedeli, ispričaše mu šta se dogodilo. ",
  "sn4.21:3.1": "„Monasi, nije to bio brahman. ",
  "sn4.21:3.2": "To je Māra, Zli, koji tamo dođe ne bi li vas zbunio.” ",
  "sn4.21:3.3": "Onda Blaženi, razumevši značenje svega toga, izgovori ove stihove: ",
  "sn4.21:4.1": "Kada vidiš patnju i odakle ona izvire, ",
  "sn4.21:4.2": "kako možeš biti sklon zadovoljstvima čula? ",
  "sn4.21:4.3": "Znajući da je sticanje samo novo vezivanje, ",
  "sn4.21:4.4": "marljivo vežbaj da bi ga uklonio.” "
}