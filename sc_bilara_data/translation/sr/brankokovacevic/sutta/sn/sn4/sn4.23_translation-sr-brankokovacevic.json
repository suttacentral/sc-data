{
  "sn4.23:0.1": "Budini govori tematski grupisani 4.23 ",
  "sn4.23:0.2": "3. Treće poglavlje ",
  "sn4.23:0.3": "Godhika ",
  "sn4.23:1.1": "Ovako sam čuo. ",
  "sn4.23:1.2": "Jednom je Blaženi boravio kraj Rāđagahe, u Bambusovom gaju, na mestu gde se hrane veverice. ",
  "sn4.23:1.3": "U isto vreme je poštovani Godhika živeo kraj Crne stene, na obroncima planine Isigili. ",
  "sn4.23:1.4": "I dok je poštovani Samiddhi boravio marljiv, predan i odlučan, privremeno je dosegao oslobođenje uma. ",
  "sn4.23:1.5": "Ali onda se ono isto tako i izgubilo. ",
  "sn4.23:1.6": "Po drugi put, dok je poštovani Godhika boravio marljiv, predan i odlučan, privremeno je dosegao oslobođenje uma. ",
  "sn4.23:1.7": "Ali onda se ono, po drugi put, isto tako i izgubilo. ",
  "sn4.23:1.8": "Po treći put… ",
  "sn4.23:1.10": "Po četvrti put… ",
  "sn4.23:1.12": "Po peti put… ",
  "sn4.23:1.14": "Po šesti put, dok je poštovani Samiddhi boravio marljiv, predan i odlučan, privremeno je dosegao oslobođenje uma. ",
  "sn4.23:1.15": "Ali onda se ono, po šesti put, isto tako i izgubilo. ",
  "sn4.23:1.16": "Po sedmi put, dok je poštovani Godhika boravio marljiv, predan i odlučan, privremeno je dosegao oslobođenje uma. ",
  "sn4.23:2.1": "Onda poštovani Godhika ovako pomisli: ",
  "sn4.23:2.2": "„Već sam šest puta izgubio privremeno oslobođenje uma. ",
  "sn4.23:2.3": "Kako bi bilo ako bih potegao nož na sebe?” ",
  "sn4.23:2.4": "Na to Māra, Zli, prozrevši svojim umom misao u umu poštovanog Godhike, dođe do Blaženog i obrati mu se ovim stihovima: ",
  "sn4.23:3.1": "„O veliki heroju, veliki u mudrosti, ",
  "sn4.23:3.2": "što blistaš od silne snage i slave! ",
  "sn4.23:3.3": "Do nogu ti se klanjam, Vidioče, ",
  "sn4.23:3.4": "koji nadiđe svako neprijateljstvo i strah. ",
  "sn4.23:4.1": "O veliki heroju, što smrt si odagnao, ",
  "sn4.23:4.2": "a tvoj učenik smrt priželjkuje. ",
  "sn4.23:4.3": "U mislima mu je da sam sebi život oduzme, ",
  "sn4.23:4.4": "spreči ga u naumu njegovom, o Blistavi! ",
  "sn4.23:5.1": "Kako je moguće da učenik tvoj, o Blaženi, ",
  "sn4.23:5.2": "onaj koji se učenjem ushićuje, ",
  "sn4.23:5.3": "posvećenik koji još nije stigao na cilj, ",
  "sn4.23:5.4": "sam sebi oduzme život, o Nadalek oslavni?” ",
  "sn4.23:6.1": "U isto to vreme poštovani Godhika sam sebi oduze život. ",
  "sn4.23:6.2": "Onda Blaženi, razumevši: „Ovo je Māra, Zli”, odgovori u stihovima: ",
  "sn4.23:7.1": "„Upravo tako postupaju mudri, ",
  "sn4.23:7.2": "jer oni za životom ne žude. ",
  "sn4.23:7.3": "iščupavši žudnju sve sa korenom, ",
  "sn4.23:7.4": "Godhika dostiže konačno oslobođenje.” ",
  "sn4.23:8.1": "Onda se Blaženi obrati monasima: ",
  "sn4.23:8.2": "„Hajdemo, monasi, do Crne stene, na obroncima planine Isigili, gde Godhika, sin dobre porodice, oduze sebi život.” ",
  "sn4.23:8.3": "„Da, poštovani gospodine,” odgovoriše oni. ",
  "sn4.23:9.1": "I Blaženi se, praćen grupom monaha, približi Crnoj steni, na obroncima planine Isigili. ",
  "sn4.23:9.2": "Još izdaleka vide Blaženi poštovanog Godhiku pruženog na ležaju i glave zabačene u stranu. ",
  "sn4.23:9.3": "Tom prilikom je oblak dima, tamni kovitlac, kretao se ka istoku, onda ka zapadu, pa ka severu, i potom ka jugu, nagore i nadole, na različite strane. ",
  "sn4.23:10.1": "Onda Blaženi reče monasima: ",
  "sn4.23:10.2": "„Monasi, vidite li onaj oblak dima, tamni kovitlac, što se kreće ka istoku, onda ka zapadu, pa ka severu, i potom ka jugu, nagore i nadole, na različite strane?” ",
  "sn4.23:10.3": "„Da, poštovani.” ",
  "sn4.23:10.4": "„To Māra, Zli, traga za svešću Godhike, sina dobre porodice i pita se: ",
  "sn4.23:10.5": "’Gde li se to svest Godike, sina dobre porodice, ponovo uspostavila?’ ",
  "sn4.23:10.6": "Ali svest Godhikina nije se nigde ponovo uspostavila. Godhika, sin dobre porodice, dostiže konačno oslobođenje.” ",
  "sn4.23:10.7": "Na to Māra, Zli, priđe Blaženom i obrati mu se ovim stihovima: ",
  "sn4.23:11.1": "„Iznad, ispod i popreko, ",
  "sn4.23:11.2": "na četiri strane sveta i između njih, ",
  "sn4.23:11.3": "tragao sam, ali ne nađoh ",
  "sn4.23:11.4": "kuda je to Godhika otišao.” ",
  "sn4.23:12.1": "(Blaženi:) „Taj mudrac, postojan i odvažan, ",
  "sn4.23:12.2": "zadubljenik što u zadubljenju uvek uživa, ",
  "sn4.23:12.3": "vežbajući dan i noć, ",
  "sn4.23:12.4": "bez žudnje za životom. ",
  "sn4.23:13.1": "Pobedivši armiju smrti, ",
  "sn4.23:13.2": "ne vraća se u novo rođenje; ",
  "sn4.23:13.3": "iščupavši žudnju sve sa korenom, ",
  "sn4.23:13.4": "Godhika dostiže konačno oslobođenje.” ",
  "sn4.23:14.1": "Kao što bi neko, savladan tugom, ",
  "sn4.23:14.2": "sviralu svoju za pojas zadenuo, ",
  "sn4.23:14.3": "tako i zloduh, žalosti pun, ",
  "sn4.23:14.4": "sa toga mesta u trenu nestade. "
}