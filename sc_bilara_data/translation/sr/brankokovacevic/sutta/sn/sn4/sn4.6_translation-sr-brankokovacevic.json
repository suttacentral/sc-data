{
  "sn4.6:0.1": "Budini govori tematski grupisani 4.6 ",
  "sn4.6:0.2": "1. Prvo poglavlje ",
  "sn4.6:0.3": "Zmija ",
  "sn4.6:1.1": "Ovako sam čuo. ",
  "sn4.6:1.2": "Jednom je Blaženi boravio kraj Rāđagahe, u Bambusovom gaju, na mestu gde se hrane veverice. ",
  "sn4.6:1.3": "I tako je jednom Blaženi sedeo u sred noći, u mrklom mraku, na otvorenom, dok je padala lagana kiša. ",
  "sn4.6:2.1": "Tada se Māra, Zli, u želji da u Blaženome izazove strah, uznemirenost i jezu, pojavi u obliku ogromne kraljevske kobre i stade pred Blaženog. ",
  "sn4.6:2.2": "Telo joj je bilo nalik ogromnom čamcu, ",
  "sn4.6:2.3": "načinjenom od samo jednog debla; ",
  "sn4.6:2.4": "proširenje na vratu beše poput velikog sita, ",
  "sn4.6:2.6": "oči nalik velikim bronzanim tanjirima iz Kosale; ",
  "sn4.6:2.8": "iz usta je palacao jezik, nalik munjama kada na nebu zagrmi; ",
  "sn4.6:2.10": "zvuk zmijinog daha beše kao kada se kovački meh puni i prazni. ",
  "sn4.6:3.1": "Onda mu Blaženi, razumevši: „Ovo je Māra, Zli”, odgovori u stihovima: ",
  "sn4.6:4.1": "„Onaj ko obitava u praznim kolibama, ",
  "sn4.6:4.2": "takav je mudrac, samoobuzdan. ",
  "sn4.6:4.3": "Tu treba da živi, napustivši sve: ",
  "sn4.6:4.4": "to priliči onome ko je takav. ",
  "sn4.6:5.1": "Iako mnoga stvorenja gamižu unaokolo, ",
  "sn4.6:5.2": "mnoštvo insekata, muva i zmija, ",
  "sn4.6:5.3": "veliki mudrac u svojoj praznoj kolibi, ",
  "sn4.6:5.4": "njima nimalo uznemiren biva. ",
  "sn4.6:6.1": "Iako se nebo može otvoriti, zemlja zadrhtati, ",
  "sn4.6:6.2": "i sva stvorenja strah preplaviti, ",
  "sn4.6:6.3": "poput strele što grudi probode, ",
  "sn4.6:6.4": "probuđeni svoje utočište u imetku ne traži.” ",
  "sn4.6:7.1": "Na to Māra, Zli, shvativši: „Blaženi me prepoznao, Srećni me prepoznao”, tužan i potišten nesta u trenu. "
}