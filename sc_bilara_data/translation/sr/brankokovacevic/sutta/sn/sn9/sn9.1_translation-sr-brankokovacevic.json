{
  "sn9.1:0.1": "Budini govori tematski grupisani 9.1 ",
  "sn9.1:0.2": "1. Šuma ",
  "sn9.1:0.3": "Osama ",
  "sn9.1:1.1": "Ovako sam čuo. ",
  "sn9.1:1.2": "Jednom je neki monah boravio u zemlji Kosala, u gustoj  šumi. ",
  "sn9.1:1.3": "I pošto je otišao da provede dan u šumskom gustišu, zaokupiše ga štetne misli, vezane za život kućedomaćina. ",
  "sn9.1:1.4": "Tada božanstvo koje je nastanjivalo tu gustu šumu, osetivši milosrđe prema tom monahu, želeći mu dobro, u želji da u njemu probudi osećaj neodložnosti, približi mu se i obrati sledećim stihovima: ",
  "sn9.1:2.1": "„Sve žudeći za osamom zašao si u ovu šumu, ",
  "sn9.1:2.2": "a ipak tvoj um stalno beži iz nje. ",
  "sn9.1:2.3": "Savladaj, čoveče, svoju želju za ljudima. ",
  "sn9.1:2.4": "Tada bićes srećan, oslobođem žudnje. ",
  "sn9.1:3.1": "Nezadovoljstvo odagnaj, sabran budi. ",
  "sn9.1:3.2": "Dozvoli da te podsetim na ono što je dobro – ",
  "sn9.1:3.3": "jer prah svetova donjih razvejati je teško. ",
  "sn9.1:3.4": "Ne dopusti da ti prašina čulnog vid zamuti sasvim. ",
  "sn9.1:4.1": "Poput ptice blatnjavih krila ",
  "sn9.1:4.2": "što strese prljavštinu sa sebe trzajem jednim, ",
  "sn9.1:4.3": "isto tako i monah, energičan i sabran, ",
  "sn9.1:4.4": "strese sa sebe prah što se na njega lepi.” ",
  "sn9.1:5.1": "Tada tog monaha, podstaknutog rečima božanstva, preplavi osećaj neodložnosti vežbanja. "
}