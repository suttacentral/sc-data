{
  "sn9.13:0.1": "Budini govori tematski grupisani 9.13 ",
  "sn9.13:0.2": "1. Šuma ",
  "sn9.13:0.3": "Nekontrolisan um ",
  "sn9.13:1.1": "Jednom je velika grupa monaha boravila u zemlji Kosala, u gustoj šumi. Razuzdani, bahati, ćudljivi, bučni, razgovarali su o svemu i svačemu, nepažljivi, bez jasnog razumevanja, rastreseni, nekontrolisanog uma. ",
  "sn9.13:1.2": "Tada božanstvo koje je nastanjivalo tu gustu šumu, osetivši milosrđe prema tim monasima, želeći im dobro, u želji da u njima probudi osećaj neodložnosti, približi im se i obrati sledećim stihovima: ",
  "sn9.13:2.1": "„U prošlosti življahu srećni, ",
  "sn9.13:2.2": "monasi, Gotamini učenici. ",
  "sn9.13:2.3": "Bez želja su išli u prošenej hrane, ",
  "sn9.13:2.4": "bez želja svoja boravišta odabirali. ",
  "sn9.13:2.5": "Razumevši prolaznost ovoga sveta, ",
  "sn9.13:2.6": "na kraj patnje oni stigoše. ",
  "sn9.13:3.1": "A sada k'o nekim kmetovima slični, ",
  "sn9.13:3.2": "teškima za izdržavanje učiniše sebe. ",
  "sn9.13:3.3": "Najedu se, pa opet legnu da spavaju, ",
  "sn9.13:3.4": "opijeni onim što jeste tuđe. ",
  "sn9.13:4.1": "Odajući poštovanje monaškoj zajednici, ",
  "sn9.13:4.2": "obraćam se samo nekima od vas ovde: ",
  "sn9.13:4.3": "oni su odbačeni, bez zaštitnika, ",
  "sn9.13:4.4": "i kao takvi mrtvacima slični. ",
  "sn9.13:5.1": "Ovo što rekoh jeste upućeno ",
  "sn9.13:5.2": "oni koji u nemaru žive. ",
  "sn9.13:5.3": "Jer onima koji marljivi žive ",
  "sn9.13:5.4": "ja ponizan odajem poštovanje.” ",
  "sn9.13:6.1": "Tada te monahe, podstaknute rečima božanstva, preplavi osećaj neodložnosti vežbanja. "
}