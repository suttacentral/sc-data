{
  "sn9.2:0.1": "Budini govori tematski grupisani 9.2 ",
  "sn9.2:0.2": "1. Šuma ",
  "sn9.2:0.3": "Ustajanje ",
  "sn9.2:1.1": "Jednom je neki monah boravio u zemlji Kosala, u gustoj  šumi. ",
  "sn9.2:1.2": "I kad je jednom otišao da provede dan u šumskom gustišu, on je zaspao. ",
  "sn9.2:1.3": "Tada božanstvo koje je nastanjivalo tu gustu šumu, osetivši milosrđe prema tom monahu, želeći mu dobro, u želji da u njemu probudi osećaj neodložnosti, približi mu se i obrati sledećim stihovima: ",
  "sn9.2:2.1": "„Ustaj monaše! Što ležiš? ",
  "sn9.2:2.2": "Kakvog dobra ima u spavanju? ",
  "sn9.2:2.3": "Kako može biti sna za bolesnog, ",
  "sn9.2:2.4": "za onog strelom probodenog, dok ga rana boli? ",
  "sn9.2:3.1": "Sa onom verom sa kojom si ",
  "sn9.2:3.2": "napustio dom i beskućnik postao, ",
  "sn9.2:3.3": "tu veru neguj, ",
  "sn9.2:3.4": "ne daj da san tobom ovlada!” ",
  "sn9.2:4.1": "(Monah:) „Prolazna i nestalna su čulna uživanja, ",
  "sn9.2:4.2": "kojima samo nerazuman čovek biva omamljen. ",
  "sn9.2:4.3": "Slobodnog od veza, nevezanog, ",
  "sn9.2:4.4": "zašto bi takvog monaha ona mučila? ",
  "sn9.2:5.1": "Kada uklanjanjem želje i strasti, ",
  "sn9.2:5.2": "kada prevazilaženjem neznanja, ",
  "sn9.2:5.3": "znanje u njemu sasvim pročišćeno jeste, ",
  "sn9.2:5.4": "zašto bi takvog monaha ona mučila? ",
  "sn9.2:6.1": "Ako neznanje razveje znanjem, ",
  "sn9.2:6.2": "i tako u sebi sve otrove ukloni, ",
  "sn9.2:6.3": "bez tuge, bez očajanja, ",
  "sn9.2:6.4": "zašto bi takvog monaha ona mučila? ",
  "sn9.2:7.1": "Onog ko je uložio energiju, posvećenog, ",
  "sn9.2:7.2": "uvek postojanog u naporu, ",
  "sn9.2:7.3": "onog ko teži za nibbānom, ",
  "sn9.2:7.4": "zašto bi takvog monaha ona mučila?” "
}