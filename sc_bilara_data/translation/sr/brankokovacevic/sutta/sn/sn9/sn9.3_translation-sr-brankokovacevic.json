{
  "sn9.3:0.1": "Budini govori tematski grupisani 9.3 ",
  "sn9.3:0.2": "1. Šuma ",
  "sn9.3:0.3": "Kassapagotta ",
  "sn9.3:1.1": "Jednom je poštovani Kassapagotta boravio u zemlji Kosala, u gustoj šumi. ",
  "sn9.3:1.2": "Tom prilikom poštovani Kassapagotta je, tokom svog dnevnog odmora, savetovao jednog lovca. ",
  "sn9.3:1.3": "Tada božanstvo koje je nastanjivalo tu gustu šumu, u želji da u poštovanom Kassapagotti probudi osećaj neodložnosti, približi mu se i obrati sledećim stihovima: ",
  "sn9.3:2.1": "„Kad tog lovca što po planinskim vrletima luta, ",
  "sn9.3:2.2": "bez imalo mudrosti, nerazboritog, ",
  "sn9.3:2.3": "savetuješ u nevreme, o monaše, ",
  "sn9.3:2.4": "meni ličiš na budalu. ",
  "sn9.3:3.1": "On sluša, ali ne razume; ",
  "sn9.3:3.2": "on gleda, ali ne vidi. ",
  "sn9.3:3.3": "Dok ti o Dhammi govoriš, ",
  "sn9.3:3.4": "ta luda smisao ne shvata. ",
  "sn9.3:4.1": "Čak i da deset svetiljki ",
  "sn9.3:4.2": "u svojoj ruci držiš, o Kassapa, ",
  "sn9.3:4.3": "on oblike videti neće, ",
  "sn9.3:4.4": "jer on očiju nema.” ",
  "sn9.3:5.1": "Tada poštovanog Kassapagottu, podstaknutog rečima božanstva, preplavi osećaj neodložnosti vežbanja. "
}