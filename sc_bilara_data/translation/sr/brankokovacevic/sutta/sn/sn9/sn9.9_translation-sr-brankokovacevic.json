{
  "sn9.9:0.1": "Budini govori tematski grupisani 9.9 ",
  "sn9.9:0.2": "1. Šuma ",
  "sn9.9:0.3": "Vađđi princ ",
  "sn9.9:1.1": "Jednom je neki monah, inače princ iz plemena Vađđi, boravio u zemlji Kosala, u gustoj šumi. ",
  "sn9.9:1.2": "A u to vreme je u Vesaliju bila organizovana celonoćna svetkovina. ",
  "sn9.9:1.3": "Onda taj monah, obuzet tugom kad je začuo glasnu muziku duvačkih i žičanih instrumenata, kao i zvuk gonga iz Vesalija, izgovori sledeće stihove: ",
  "sn9.9:2.1": "„Živim u divljini potpuno sam, ",
  "sn9.9:2.2": "poput debla odbačenog u šumi. ",
  "sn9.9:2.3": "U blistavoj noći kakva je ova, ",
  "sn9.9:2.4": "ko bi mogao biti jadniji od mene?” ",
  "sn9.9:3.1": "Tada božanstvo koje je nastanjivalo tu gustu šumu, osetivši milosrđe prema tom monahu, želeći mu dobro, u želji da u njemu probudi osećaj neodložnosti, približi mu se i obrati sledećim stihovima: ",
  "sn9.9:4.1": "„Živeći u divljini potpuno sam, ",
  "sn9.9:4.2": "poput debla odbačenog u šumi, ",
  "sn9.9:4.3": "mnogo je onih koji ti zavide: ",
  "sn9.9:4.4": "stanovnici pakla i oni koji ka nebesima streme.” ",
  "sn9.9:5.1": "Tada tog monaha, podstaknutog rečima božanstva, preplavi osećaj neodložnosti vežbanja. "
}