{
  "sn7.14:0.1": "Budini govori tematski grupisani 7.14 ",
  "sn7.14:0.2": "2. Nezaređeni sledbenici ",
  "sn7.14:0.3": "Bogataš ",
  "sn7.14:1.1": "Kraj Sāvatthīja. ",
  "sn7.14:1.2": "Onda neki bogati brahman dođe do Blaženog. Pošto je stigao, pozdravi se sa njim. ",
  "sn7.14:1.3": "Kada taj učtivi i prijateljski razgovor bi završen, sede on sa strane. Dok je tako sedeo, Blaženi mu reče: ",
  "sn7.14:1.4": "„Zašto si, brahmane, tako jadan i bedno obučen?” ",
  "sn7.14:1.5": "„Baš sada me, učitelju Gotamo, moja četiri sina, ",
  "sn7.14:1.6": "na nagovor svojih žena, izbaciše me iz kuće.” ",
  "sn7.14:1.7": "„U tom slučaju, brahmanu, zapamti ove stihovi i izrecituj ih kada se u seoskom domu skupi velika grupa ljudi i kada tvoji sinovi budu tamo takođe: ",
  "sn7.14:2.1": "’Oni čijem sam se rođenju radovao ",
  "sn7.14:2.2": "i kojima sam želeo napredak, ",
  "sn7.14:2.3": "na nagovor svojih žena me oteraše, ",
  "sn7.14:2.4": "kao što psi oteraju svinju. ",
  "sn7.14:3.1": "Pokvareni i podli, ",
  "sn7.14:3.2": "iako me zovu „Oče”: ",
  "sn7.14:3.3": "demoni u obličju sinova ",
  "sn7.14:3.4": "koji me napustiše u starosti. ",
  "sn7.14:4.1": "Ko što se matorom konju, od kojeg više koristi nema, ",
  "sn7.14:4.2": "uskrati hrana, ",
  "sn7.14:4.3": "tako i ostareli otac ovih ludih mladića ",
  "sn7.14:4.4": "moli druge da ga u svoj dom prime. ",
  "sn7.14:5.1": "Ovaj moj štap me služi bolje ",
  "sn7.14:5.2": "no moji neverni sinovi. ",
  "sn7.14:5.3": "Štiti me od divljih goveda ",
  "sn7.14:5.4": "i isto tako od besnih pasa. ",
  "sn7.14:6.1": "U mraku ide preda mnom, ",
  "sn7.14:6.2": "niz strmine pomaže mi da siđem. ",
  "sn7.14:6.3": "Zahvaljujući ovom štapu mom, ",
  "sn7.14:6.4": "i kad posrnem oslonac nalazim.” ",
  "sn7.14:7.1": "Tada bogati brahman, zapamtivši ove stihove u prisustvu Blaženog, izrecitova ih kada se u seoskom domu skupila velika grupa ljudi i kada su njegovi sinovi bili tamo takođe: ",
  "sn7.14:8.1": "’Oni čijem sam se rođenju radovao… ",
  "sn7.14:12.4": "i kad bih posrnuo oslonac bih nalazio.” ",
  "sn7.14:13.1": "Tada brahmanovi sinovi, odvedu ga kući, okupaše ga i svaki mu dade novu odeću. ",
  "sn7.14:13.2": "Onda bogati brahman, ponevši jedno novo odelo, dođe do Blaženog. Pošto je stigao, pozdravi se sa njim. ",
  "sn7.14:13.3": "Kada taj učtivi i prijateljski razgovor bi završen, sede on sa strane i reče: ",
  "sn7.14:13.4": "„Mi brahmani, učitelju Gotamo, očekujemo nadoknadu za svoje podučavanje. ",
  "sn7.14:13.5": "Može li učitelj Gotama prihvatiti ovo kao moju nadoknadu.” ",
  "sn7.14:13.6": "I Blaženi iz saosećanja prihvati poklon. ",
  "sn7.14:13.7": "Tada bogati brahman reče Blaženome: ",
  "sn7.14:13.8": "„Izvrsno, učitelju Gotama!…” ",
  "sn7.14:13.9": "Neka me Blaženi prihvati kao svog nezaređenog sledbenika koji, odsad pa do kraja života, pronađe svoje utočište!” "
}