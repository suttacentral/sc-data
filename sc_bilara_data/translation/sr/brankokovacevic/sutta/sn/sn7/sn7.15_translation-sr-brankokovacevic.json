{
  "sn7.15:0.1": "Budini govori tematski grupisani 7.15 ",
  "sn7.15:0.2": "2. Nezaređeni sledbenici ",
  "sn7.15:0.3": "Mānatthaddha ",
  "sn7.15:1.1": "Kraj Sāvatthīja. ",
  "sn7.15:1.2": "U to vreme je u Sāvatthiju boravio brahman po imenu Mānatthaddha („Oholi”). ",
  "sn7.15:1.3": "On nije ukazivao poštovanje ni majci, ni ocu, ni učitelju, ni starijem bratu. ",
  "sn7.15:1.4": "I tom prilikom je Blaženi sedeo okružen velikom grupom ljudi i podučavao Dhammu. ",
  "sn7.15:1.5": "Tada brahman Mānatthaddha pomisli: ",
  "sn7.15:1.6": "„Ovaj asketa Gotama podučava Dhammu, okružen velikom grupom ljudi. ",
  "sn7.15:1.7": "Kako bi bilo da mu priđem? ",
  "sn7.15:1.8": "Ako se isposnik Gotama obrati meni, i ja ću se obratiti njemu. ",
  "sn7.15:1.9": "Ako se on meni ne obrati, neću ni ja njemu.” ",
  "sn7.15:1.10": "I tako brahman Mānatthaddha ode do Blaženog. Pošto je prišao, stade sa strane ćuteći. ",
  "sn7.15:1.11": "Ali Blaženi mu se ne obrati. ",
  "sn7.15:1.12": "Tada brahman Mānatthaddha pomisli: ",
  "sn7.15:1.13": "„Ovaj isposnik Gotama ništa ne zna”, i htede da se vrati nazad. ",
  "sn7.15:1.14": "Na to Blaženi, prozrevši svojim umom misli u umu brahmana Mānatthaddhe, obrati mu se stihovima: ",
  "sn7.15:2.1": "„Oholost nije dobra, o brahmane, ",
  "sn7.15:2.2": "za onog ko ovde sopstveno dobro traži. ",
  "sn7.15:2.3": "Zbog čega si ovamo došao, ",
  "sn7.15:2.4": "to treba i da neguješ.” ",
  "sn7.15:3.1": "Tada brahman Mānatthaddha pomisli: ",
  "sn7.15:3.2": "„Isposnik Gotama mi čita misli!”, pa se tu sruši pred noge Blaženog, poče da mu ljubi stopala i da ih masira rukama, izgovarajući svoje ime: ",
  "sn7.15:3.3": "„Ja sam Mānatthaddha, gospodine Gotama, ja sam Mānatthaddha, gospodine Gotama!” ",
  "sn7.15:3.4": "Okupljeni ostadoše zapanjeni: ",
  "sn7.15:3.5": "„Zadivljujuće je to, čudesno je to! ",
  "sn7.15:3.6": "On nije ukazivao poštovanje ni majci, ni ocu, ni učitelju, ni starijem bratu. ",
  "sn7.15:3.7": "A sada je toliko ponizan pred isposnikom Gotamom.” ",
  "sn7.15:3.8": "Tada Blaženi reče brahmanu Mānatthaddhi: ",
  "sn7.15:3.9": "„Dosta je, brahmane, ustani i sedi na svoje mesto, ",
  "sn7.15:3.10": "pošto se tvoje srce smekšalo prema meni.” ",
  "sn7.15:3.11": "Na to se brahman Mānatthaddha vrati na svoje mesto i obrati se Blaženom stihovima: ",
  "sn7.15:4.1": "„Prema kome ne treba biti ohol? ",
  "sn7.15:4.2": "Prema kome treba imati poštovanja? ",
  "sn7.15:4.3": "Koga treba uvažavati? ",
  "sn7.15:4.4": "I koga je istinski poštovati?” ",
  "sn7.15:5.1": "(Blaženi:) „Prvo prema majci i ocu, ",
  "sn7.15:5.2": "kao i prema starijem bratu, ",
  "sn7.15:5.3": "i učitelju kao četvrtom, ",
  "sn7.15:5.4": "prema njima ne treba biti ohol. ",
  "sn7.15:5.5": "Prema njima treba imati poštovanja, ",
  "sn7.15:5.6": "njih treba uvažavati, ",
  "sn7.15:5.7": "njih je dobro poštovati. ",
  "sn7.15:6.1": "Arahante, ohlađene, ",
  "sn7.15:6.2": "što obaviše zadatak i bez mrlja su. ",
  "sn7.15:6.3": "Suzbij ponos i poniznosti pun, ",
  "sn7.15:6.4": "tim nenadmašnima se pokloni.” ",
  "sn7.15:7.1": "Kada ovo bi izgovoreno, brahman Mānatthaddha reče Blaženome: ",
  "sn7.15:7.2": "„Izvrsno, učitelju Gotama!… ",
  "sn7.15:7.3": "Neka me Blaženi prihvati kao svog nezaređenog sledbenika koji, odsad pa do kraja života, pronađe svoje utočište!” "
}