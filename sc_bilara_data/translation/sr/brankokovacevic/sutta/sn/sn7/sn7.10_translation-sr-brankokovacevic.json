{
  "sn7.10:0.1": "Budini govori tematski grupisani 7.10 ",
  "sn7.10:0.2": "1. Arahanti ",
  "sn7.10:0.3": "Mnogo kćeri ",
  "sn7.10:1.1": "Jednom je Blaženi boravio u zemlji Kosala, u nekoj šumi. ",
  "sn7.10:1.2": "A u to vreme je četrnaest volova nekog brahmana iz Bhāradvāđa klana bilo nestalo. ",
  "sn7.10:1.3": "Tražeći te volove, brahman iz Bhāradvāđa klana dođe do te šume i vide tamo Blaženog kako sedi ukrštenih nogu i uspravnog tela, ustalivši svesnost pred sobom. ",
  "sn7.10:1.4": "Priđe on bliže Blaženom i izgovori ove stihove: ",
  "sn7.10:2.1": "„Sigurno da ovaj asketa ",
  "sn7.10:2.2": "nema četrnaest volova, ",
  "sn7.10:2.3": "koje ja nisam video već šest dana: ",
  "sn7.10:2.4": "i zato, ovaj asketa je srećan. ",
  "sn7.10:3.1": "Sigurno da ovaj asketa ",
  "sn7.10:3.2": "nema njivu susama koji je uništen, ",
  "sn7.10:3.3": "samo pokoji list preostao: ",
  "sn7.10:3.4": "i zato, ovaj asketa je srećan. ",
  "sn7.10:4.1": "Sigurno da ovaj asketa ",
  "sn7.10:4.2": "nema pacove u praznom ambaru, ",
  "sn7.10:4.3": "što po njemu veselo trčkaraju: ",
  "sn7.10:4.4": "i zato, ovaj asketa je srećan. ",
  "sn7.10:5.1": "Sigurno da ovaj asketa ",
  "sn7.10:5.2": "nema pokrivač što sedam meseci ",
  "sn7.10:5.3": "prekriven stenicama je: ",
  "sn7.10:5.4": "i zato, ovaj asketa je srećan. ",
  "sn7.10:6.1": "Sigurno da ovaj asketa ",
  "sn7.10:6.2": "nema sedam kćeri udovica ",
  "sn7.10:6.3": "jedna sa jednim, druga sa dva sina: ",
  "sn7.10:6.4": "i zato, ovaj asketa je srećan. ",
  "sn7.10:7.1": "Sigurno da ovaj asketa ",
  "sn7.10:7.2": "nema ženu rošavog lica, ",
  "sn7.10:7.3": "koja ga udarcima budi: ",
  "sn7.10:7.4": "i zato, ovaj asketa je srećan. ",
  "sn7.10:8.1": "Sigurno da ovaj asketa ",
  "sn7.10:8.2": "nema zajmodavce što mu u zoru stižu ",
  "sn7.10:8.3": "i navaljuju: ’plati! plati!’: ",
  "sn7.10:8.4": "i zato, ovaj asketa je srećan.” ",
  "sn7.10:9.1": "(Blaženi:) „Brahmane, sigurno je da nemam ",
  "sn7.10:9.2": "četrnaest volova ",
  "sn7.10:9.3": "koje šest dana video nisam: ",
  "sn7.10:9.4": "i zato, brahmane, ja jesam srećan. ",
  "sn7.10:10.1": "Sigurno je da nemam ",
  "sn7.10:10.2": "njivu susama koji je uništen, ",
  "sn7.10:10.3": "samo pokoji list preostao: ",
  "sn7.10:10.4": "i zato, brahmane, ja jesam srećan. ",
  "sn7.10:11.1": "Sigurno je da nemam ",
  "sn7.10:11.2": "pacove u praznom ambaru, ",
  "sn7.10:11.3": "što po njemu veselo trčkaraju: ",
  "sn7.10:11.4": "i zato, brahmane, ja jesam srećan. ",
  "sn7.10:12.1": "Sigurno je da nemam ",
  "sn7.10:12.2": "pokrivač što sedam meseci ",
  "sn7.10:12.3": "prekriven stenicama je: ",
  "sn7.10:12.4": "i zato, brahmane, ja jesam srećan. ",
  "sn7.10:13.1": "Sigurno je da nemam ",
  "sn7.10:13.2": "sedam kćeri udovica ",
  "sn7.10:13.3": "jedna sa jednim, druga sa dva sina: ",
  "sn7.10:13.4": "i zato, brahmane, ja jesam srećan. ",
  "sn7.10:14.1": "Sigurno je da nemam ",
  "sn7.10:14.2": "ženu rošavog lica, ",
  "sn7.10:14.3": "koja me udarcima budi: ",
  "sn7.10:14.4": "i zato, brahmane, ja jesam srećan. ",
  "sn7.10:15.1": "Sigurno je da nemam ",
  "sn7.10:15.2": "zajmodavce što miu u zoru stižu ",
  "sn7.10:15.3": "i navaljuju: ’plati! plati!’: ",
  "sn7.10:15.4": "i zato, brahmane, ja jesam srećan. ",
  "sn7.10:16.1": "Kada je ovo bilo izgovoreno, brahman iz Bhāradvāđa klana ovako reče Blaženome: ",
  "sn7.10:16.2": "Izvrsno, učitelju Gotama! Izvrsno, učitelju Gotama! ",
  "sn7.10:16.3": "Baš kao kad bi neko ispravio ono što je stajalo naglavce, otkrio skriveno, pokazao put zalutalome ili upalio svetiljku u tami, tako da oni koji imaju oči mogu da vide, tako je i Blaženi, na više različitih načina, razjasnio Dhammu. ",
  "sn7.10:16.4": "Uzimam učitelja Gotamu za utočište, njegovo učenje i zajednicu monaha za utočište. ",
  "sn7.10:16.5": "Želeo bih da se pridružim beskućnicima pod vođstvom učitelja Gotame i primim puno zaređenje.” ",
  "sn7.10:17.1": "I tako u prisustvu Blaženoga, ovaj brahman iz Bhāradvāđa klana postade iskušenik, a potom primi i potpuno zaređenje. ",
  "sn7.10:17.2": "Živeći osamljen, povučen, marljiv, predan i odlučan, nedugo zatim je poštovani Bhāradvāđa još u ovom životu neposrednim znanjem uvideo, ostvario, dostigao i u njemu boravio, onaj neprevaziđeni vrhunac svetačkog života radi kojeg sinovi dobrih porodica napuštaju dom i odlaze u beskućnike. ",
  "sn7.10:17.3": "Neposredno je znao: „Ovo je poslednje rođenje, proživljen je svetački život, učinjeno što je trebalo učiniti. Nema više bilo kojeg oblika bivanja”. ",
  "sn7.10:17.4": "I poštovani Bhāradvāđa postade jedan od arahanata. "
}