{
  "sn7.11:0.1": "Budini govori tematski grupisani 7.11 ",
  "sn7.11:0.2": "2. Nezaređeni sledbenici ",
  "sn7.11:0.3": "Kasibhāradvāđa ",
  "sn7.11:1.1": "Ovako sam čuo. ",
  "sn7.11:1.2": "Jednom je prilikom Blaženi boravio u zemlji Magadhi, u oblasti Dakkhiṇāgiri, blizu brahmanskog sela po imenu Ekanāḷā. ",
  "sn7.11:1.3": "U to vreme, pošto je bila sezona setve, pet stotina plugova brahmana Kasibhāradvāđe oralo je na njivama. ",
  "sn7.11:1.4": "A Blaženi se ujutro obukao, uze svoju zdelu i gornji ogrtač, pa krenu put njive brahmana Kasibhāradvāđe na kojoj se radilo. ",
  "sn7.11:2.1": "Kad je stigao, beše vreme ručku i nadničarima je deljena hrana. ",
  "sn7.11:2.2": "Blaženi otide do mesta gde se delila hrana, te stade sa strane. ",
  "sn7.11:2.3": "A brahman Kasibhāradvāđa, videvši Blaženog da stoji i prosi hranu, ",
  "sn7.11:2.4": "pa kad se približio ovako mu reče: ",
  "sn7.11:2.5": "„O isposniče, ja orem i sejam, pa pošto sam orao i sejao, ja i jedem. ",
  "sn7.11:2.6": "I ti, isposniče, treba da oreš i seješ; pa kad budeš orao i sejao, i ti ćeš jesti.” ",
  "sn7.11:2.7": "„O brahmane, ja takođe orem i sejem; pa pošto sam orao i sejao, ja i jedem.” ",
  "sn7.11:2.8": "„Ne vidimo jaram, plug i raonik, ni bič, ni volove učitelja Gotame, ",
  "sn7.11:2.9": "„O brahmane, ja takođe orem i sejem; pa pošto sam orao i sejao, ja i jedem.” ",
  "sn7.11:2.10": "Zatim se brahman Kasibhāradvāđa ovim stihovima obrati Blaženom: ",
  "sn7.11:3.1": "„Tvrdiš da jesi ratar, ",
  "sn7.11:3.2": "pa opet oranja tvoga ne vidimo. ",
  "sn7.11:3.3": "Za oranje te tvoje pitamo, ",
  "sn7.11:3.4": "na koji način da to razumemo?” ",
  "sn7.11:4.1": "„Poverenje je moje seme; asketska stega kiša; ",
  "sn7.11:4.2": "mudrost jeste i moj jaram i moj plug. ",
  "sn7.11:4.3": "Skromnost je moja ruda, a um remen; ",
  "sn7.11:4.4": "svesnost mi je raonik i bič. ",
  "sn7.11:5.1": "Telesni postupci moji, kao i reči, ",
  "sn7.11:5.2": "dobro su nadgledani, umeren sam u jelu; ",
  "sn7.11:5.3": "od istine načinio sam uništitelja korova, ",
  "sn7.11:5.4": "a blagost je moje izbavljenje. ",
  "sn7.11:6.1": "Energičnost je moj upregnut vo, ",
  "sn7.11:6.2": "što nosi sve bliže slobodi od ropstva; ",
  "sn7.11:6.3": "taj bez osvrtanja ide ka mestu na kojem, ",
  "sn7.11:6.4": "kad neko stigne, ni za čim žala nema. ",
  "sn7.11:7.1": "Na taj je način poorana njiva ",
  "sn7.11:7.2": "što kao plod besmrtnost donosi. ",
  "sn7.11:7.3": "Kad neko takvo oranje završi, ",
  "sn7.11:7.4": "oslobođen bivaš od svake patnje.” ",
  "sn7.11:8.1": "„Neka učitelj Gotama pojede ovaj pirinač! ",
  "sn7.11:8.2": "I on je orač, ",
  "sn7.11:8.3": "jer plugom ore polje koje zaista donosi besmrtnost kao svoj plod.” ",
  "sn7.11:9.1": "(Blaženi:) „Što je dobijeno pevanjem stihova ja ne jedem; ",
  "sn7.11:9.2": "to, brahmane, ne čine oni što ispravno vide. ",
  "sn7.11:9.3": "Što je dobijeno pevanjem stihova Bude odbijaju; ",
  "sn7.11:9.4": "to je njihovo pravilo sve dokle Dhamma traje. ",
  "sn7.11:10.1": "Velikom mudracu, oslobođenom ",
  "sn7.11:10.2": "mentalnih nečistoća i mirne savesti, ",
  "sn7.11:10.3": "drugu hranu i piće treba poslužiti, ",
  "sn7.11:10.4": "on je polje zasluga za svakoga ko za njima traga.” ",
  "sn7.11:11.1": "Kad ovo bi rečeno, brahman Kasibhāradvāđa ovako reče Blaženom: ",
  "sn7.11:11.2": "„Izvrsno, učitelju Gotama! Izvrsno, učitelju Gotama! Baš kao kad bi neko ispravio ono što je stajalo naglavce, otkrio skriveno, pokazao put zalutalome ili upalio svetiljku u tami, tako da oni koji imaju oči mogu da vide, isto tako je učitelj Gotama, na više različitih načina, razjasnio Dhammu. Uzimam učitelja Gotamu za utočište, njegovo učenje i zajednicu monaha za utočište. ",
  "sn7.11:11.3": "Neka me učitelj Gotama prihvati kao svog nezaređenog sledbenika koji, odsad pa do kraja života, pronađe svoje utočište!” "
}