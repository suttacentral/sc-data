{
  "sn7.21:0.1": "Budini govori tematski grupisani 7.21 ",
  "sn7.21:0.2": "2. Nezaređeni sledbenici ",
  "sn7.21:0.3": "Saṅgārava ",
  "sn7.21:1.1": "Kraj Sāvatthīja. ",
  "sn7.21:1.2": "U to vreme je u Savatthiju živeo brahman po imenu Saṅgārava, koji je verovao u pročišćenje vodom, smatrao da se čistota postiže vodom i jutrom i večerom obavljao je ritualno kupanje. ",
  "sn7.21:1.3": "Jednoga jutra poštovani Ānanda se obukao, uze svoju prosjačku zdelu i gornji ogrtač, pa krenu put Sāvatthīja da prosi hranu. ",
  "sn7.21:1.4": "A kada je poštovani Ānanda isprosio hranu i vratio se iz prošenja, posle obroka, otide on do Blaženog, pokloni mu se, sede sa strane i ovako mu reče: ",
  "sn7.21:1.5": "„Poštovani, ovde u Savatthiju živi brahman po imenu Saṅgārava, koji veruje u pročišćenje vodom, smatra da se čistota postiže vodom i jutrom i večerom obavlja ritualno kupanje. ",
  "sn7.21:1.6": "Bilo bi dobro ako bi Blaženi iz saosećanja otišao do kuće brahmana Saṅgārave.” ",
  "sn7.21:1.7": "Blaženi ćutke prihvati ovaj poziv. ",
  "sn7.21:2.1": "Tako se Blaženi ujutro obukao, uze svoju prosjačku zdelu i gornji ogrtač, pa krenu put doma brahmana Saṅgārave. Kada je tamo stigao, sede na unapred pripremljeno mesto. ",
  "sn7.21:2.2": "Onda brahman Saṅgārava priđe Blaženom i pozdravi se sa njim. ",
  "sn7.21:2.3": "Kada taj učtivi i prijateljski razgovor bi završen, sede on sa strane. Dok je tako sedeo, Blaženi mu reče: ",
  "sn7.21:2.4": "„Je li istina, brahmane, da veruješ u pročišćenje vodom, smatraš da se čistota postiže vodom, te jutrom i večerom obavljaš ritualno kupanje?” ",
  "sn7.21:2.5": "„Istina je, učitelju Gotama.” ",
  "sn7.21:2.6": "„A kakvu to korist, brahmane, vidiš u svemu tome?” ",
  "sn7.21:2.7": "„Učitelju Gotamo, kakvo god loše delo da učinim danju, ja ga uveče kupanjem isperem; kakvo god loše delo da učinim noću, ja ga ujutro kupanjem isperem. ",
  "sn7.21:2.8": "U tome vidim korist od pročišćenja vodom.” ",
  "sn7.21:3.1": "(Blaženi:) „Dhamma je, brahmane, jezero sa obalama vrline, ",
  "sn7.21:3.2": "bistre vode koju dobro dobrima hvale; ",
  "sn7.21:3.3": "u njemu se okupaju oni potpunog znanja, ",
  "sn7.21:3.4": "i potpuno suvi na drugu obalu stupaju.” ",
  "sn7.21:4.1": "Kada je ovo bilo izgovoreno, brahman Saṅgārava ovako reče Blaženome: ",
  "sn7.21:4.2": "Izvrsno, učitelju Gotama! Izvrsno, učitelju Gotama… ",
  "sn7.21:4.3": "Neka me Blaženi prihvati kao svog nezaređenog sledbenika koji, odsad pa do kraja života, pronađe svoje utočište!” "
}