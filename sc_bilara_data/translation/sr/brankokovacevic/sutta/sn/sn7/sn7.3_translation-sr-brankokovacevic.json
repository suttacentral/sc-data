{
  "sn7.3:0.1": "Budini govori tematski grupisani 7.3 ",
  "sn7.3:0.2": "1. Arahanti ",
  "sn7.3:0.3": "Asurindaka ",
  "sn7.3:1.1": "Jednom je Blaženi boravio kraj Rāđagahe, u Bambusovom gaju, na mestu gde se hrane veverice. ",
  "sn7.3:1.2": "I doču brahman Asurindaka Bhāradvāđa: ",
  "sn7.3:1.3": "„Kažu da je brahman iz Bhāradvāđa klana napustio svoj dom i otišao u beskućnike pod vođstvom učitelja Gotame.” Besan i ogorčen zbog toga, otide on do Blaženog i stade da ga grdi i vređa veoma nepristojnim, grubim rečima. ",
  "sn7.3:1.4": "Kad to bi izrečeno, Blaženi ostade nem. ",
  "sn7.3:1.5": "I onda Asurindaka Bhāradvāđa ovako reče Blaženome: ",
  "sn7.3:1.6": "„Pobeđen si, asketo; pobeđen si, asketo.” ",
  "sn7.3:2.1": "„Budala misli da je pobeda njegova, ",
  "sn7.3:2.2": "kada ružnim rečima vređa drugoga; ",
  "sn7.3:2.3": "ali strpljivost je istinska pobeda ",
  "sn7.3:2.4": "za sve one koji razumeju. ",
  "sn7.3:3.1": "Kada neko na bes besom odgovara, ",
  "sn7.3:3.2": "za sebe samoga zlo čini; ",
  "sn7.3:3.3": "a ko je pred besnim bez besa u sebi, ",
  "sn7.3:3.4": "pobeđuje u bici koju je teško dobiti. ",
  "sn7.3:4.1": "On to čini na korist obojice, ",
  "sn7.3:4.2": "i svoju i onog drugoga; ",
  "sn7.3:4.3": "jer kad zna da u protivniku je bes, ",
  "sn7.3:4.4": "on svesnošću mir u sebi održava. ",
  "sn7.3:5.1": "Tako je lek za obojicu stvorio, ",
  "sn7.3:5.2": "i za sebe i za onog drugoga; ",
  "sn7.3:5.3": "a oni koji ga zbog toga vide kao budalu ",
  "sn7.3:5.4": "o Dhammi pojma nemaju.” ",
  "sn7.3:6.1": "Kad ovo bi izgovoreno, Asurindaka Bhāradvāđa ovako reče Blaženome: ",
  "sn7.3:6.2": "„Izvrsno, učitelju Gotama!…” ",
  "sn7.3:6.4": "I poštovani Bhāradvāđa postade jedan od arahanata. "
}