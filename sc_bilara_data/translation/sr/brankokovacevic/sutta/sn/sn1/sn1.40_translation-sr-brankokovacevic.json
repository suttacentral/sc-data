{
  "sn1.40:0.1": "Budini govori tematski grupisani 1.40 ",
  "sn1.40:0.2": "4. Satullapa božanstva ",
  "sn1.40:0.3": "Pađđunnina kći (2) ",
  "sn1.40:1.1": "Ovako sam čuo. ",
  "sn1.40:1.2": "Jednom je Blaženi boravio kraj Vesālija, u Velikom gaju, u dvorani sa šiljatim krovom. ",
  "sn1.40:1.3": "A kad je jednom noć bila na izmaku, Ćūḷa-Kokanadā, Pađđunnina [mlađa] kći izvanredne lepote, dođe do Blaženog, osvetlivši čitav Veliki gaj, te mu se s poštovanjem pokloni i stade sa strane. ",
  "sn1.40:1.4": "Stojeći sa strane, u prisustvu Blaženog ona izgovori ove stihove: ",
  "sn1.40:2.1": "„Došla je ovde Kokanadā, Pađđunnina kći, ",
  "sn1.40:2.2": "divna poput bleska munje. ",
  "sn1.40:2.3": "Klanjajući se Budi i Dhammi, ",
  "sn1.40:2.4": "ona izgovori stihove pune značenja. ",
  "sn1.40:3.1": "Iako je Dhamma takva da bih je mogla ",
  "sn1.40:3.2": "tumačiti na mnogo načina, ",
  "sn1.40:3.3": "ja ću njeno značenje ukratko izreći ",
  "sn1.40:3.4": "u meri u kojoj sam ga sama razumela. ",
  "sn1.40:4.1": "Nigde na svetu ne treba zlo činiti, ",
  "sn1.40:4.2": "govorom, mišlju, a ni telom. ",
  "sn1.40:4.3": "Zadovoljstva čula napustivši, svestan i s jasnim razumevanjem, ",
  "sn1.40:4.4": "ne treba činiti ono što bolno je i štetu donosi.” "
}