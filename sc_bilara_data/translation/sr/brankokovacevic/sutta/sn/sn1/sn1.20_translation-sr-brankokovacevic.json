{
  "sn1.20:0.1": "Budini govori tematski grupisani 1.20 ",
  "sn1.20:0.2": "Nandana ",
  "sn1.20:0.3": "Samiddhi ",
  "sn1.20:1.1": "Ovako sam čuo. ",
  "sn1.20:1.2": "Jednom je Blaženi boravio kraj Rāđagahe, u parku sa toplim izvorima. ",
  "sn1.20:1.3": "Onda poštovani Samiddhi ustade u zoru i otide do toplih izvora da se okupa. ",
  "sn1.20:1.4": "Kada se okupao i izašao iz vode, ostade on u donjem ogrtaču i poče da briše svoje telo. ",
  "sn1.20:1.5": "A kada je noć bila na izmaku, neko božanstvo izuzetne lepote, dođe do poštovanog Samiddhija i obasja svojim sjajem tople izvore. Kad je stiglo, zastade u vazduhu, pa se obrati poštovanom Samiddhiju ovim stihovima: ",
  "sn1.20:2.1": "„Nisi uživao, a u prošenje hrane si krenuo, monaše; ",
  "sn1.20:2.2": "ne prosiš hranu posle uživanja. ",
  "sn1.20:2.3": "Prvo uživaj, monaše, pa onda u prošnju kreni, ",
  "sn1.20:2.4": "ne dozvoli da ti vreme prolazi!” ",
  "sn1.20:3.1": "„Ja zaista ne znam koje je vreme, ",
  "sn1.20:3.2": "ono je skriveno i ne može se videti. ",
  "sn1.20:3.3": "Zato ja prosim hranu pre uživanja, ",
  "sn1.20:3.4": "ne dozvoljavam da mi vreme prolazi!” ",
  "sn1.20:4.1": "Onda se to božanstvo spusti na zemlju i ovako reče poštovanom Samiddhiju: ",
  "sn1.20:4.2": "„U beskućnike si otišao još kao mlad, crne kose i obdaren blagoslovom mladosti, u najboljim godinama, za uživanja se nisi zanimao. ",
  "sn1.20:4.3": "Uživaj, monaše, u zadovoljstvima čula; ",
  "sn1.20:4.4": "ne ostavljaj ono što je neposredno vidljivo, kako bi išao za onim što traži vreme.” ",
  "sn1.20:5.1": "„Prijatelju, ja nisam napustio ono što je neposredno vidljivo, kako bih išao za onim što traži vreme. ",
  "sn1.20:5.2": "Napustio sam upravo ono što traži vreme, kako bih išao ka onome što je neposredo vidljivo. ",
  "sn1.20:5.3": "Jer Blaženi reče da zadovoljstva čula troše vreme, bremenita su patnjom, bremenita očajanjem i opasnost u njima je sve veća, ",
  "sn1.20:5.4": "dok je Dhammu vidljiva ovde i sada, vanvremena, poziva da je lično istražimo, praktikujemo i postanemo mudri, razumevši je svako sam za sebe.” ",
  "sn1.20:6.1": "„Ali zašto je, monaše, Blaženi rekao da zadovoljstva čula troše vreme, da su bremenita patnjom, bremenita očajanjem i opasnost u njima je sve veća? ",
  "sn1.20:6.2": "Kako je to Dhamma vidljiva ovde i sada, vanvremena, poziva da je lično istražimo, praktikujemo i postanemo mudri, razumevši je svako sam za sebe?” ",
  "sn1.20:7.1": "„Ja sam, prijatelju, nov u ovome, odskora zaređen, skoro sam u ovom učenju i pravilima. ",
  "sn1.20:7.2": "Nisam u stanju da ti to detaljno objasnim. ",
  "sn1.20:7.3": "Ali tu je Blaženi, plemeniti i potpuno probuđeni, koji živi kraj Rāđagahe, u parku sa toplim izvorima. ",
  "sn1.20:7.4": "Idi do Blaženog i pitaj ga o tim stvarima. ",
  "sn1.20:7.5": "Ono što ti on odgovori, treba dobro da zapamtiš.” ",
  "sn1.20:8.1": "„Monaše, nama nije lako da priđemo Blaženom, pošto je okružen drugim božanstvima velike moći. ",
  "sn1.20:8.2": "Ako bi ti mogao da odeš do Blaženog i pitaš ga o tim stvarima, a mi ćemo poći za tobom kako bismo čuli učenje.” ",
  "sn1.20:17.4": "Potovani, ako su reči tog božanstva istina, onda bi ono trebalo da je u blizini.” ",
  "sn1.20:18.1": "Kada to ču, ono božanstvo ovako reče poštovanom Samiddhiju: ",
  "sn1.20:18.2": "„Pitaj, monaše! Pitaj, monaše! Jer ja sam stigao.” ",
  "sn1.20:19.1": "Na to se Blaženi obrati tom božanstvu ovim stihovima: ",
  "sn1.20:20.1": "„Opažajuči ono što se izraziti može, ",
  "sn1.20:20.2": "bića postaju ustaljena u tome. ",
  "sn1.20:20.3": "Ne razumevajući ga do kraja, ",
  "sn1.20:20.4": "bivaju sapeta jarmom koji im Smrt stavi. ",
  "sn1.20:21.1": "Ali ko razume do kraja to što se izraziti može, ",
  "sn1.20:21.2": "taj ne stvara ’onoga ko izražava’. ",
  "sn1.20:21.3": "Jer za njega zaista ne postoji ",
  "sn1.20:21.4": "to čime bi ga opisati mogao. ",
  "sn1.20:21.5": "Duše, ako razumeš ovo, kaži.” ",
  "sn1.20:22.1": "„Poštovani, ono što je Blaženi rekao ukratko, tome ja ne razumem detaljno značenje. ",
  "sn1.20:22.2": "Dobro bi bilo, poštovani, da mi objasnite na takav način da ono što je Blaženi rekao ukratko, tome razumem detaljno značenje.” ",
  "sn1.20:23.1": "„Ko god sebe vidi ’jednakim’, ’višim’ il’ ’nižim’, ",
  "sn1.20:23.2": "zbog toga će se možda u rasprave upuštati. ",
  "sn1.20:23.3": "Ali zato onaj ko je tim trima razlikama neokrznut, ",
  "sn1.20:23.4": "o ’jednakom’ ili o ’višem’ uopšte ne razmišlja. ",
  "sn1.20:23.5": "Duše, ako razumeš ovo, kaži.” ",
  "sn1.20:24.1": "„Poštovani, i u ovom slučaju ono što je Blaženi rekao ukratko, tome ja ne razumem detaljno značenje. ",
  "sn1.20:24.2": "Dobro bi bilo, poštovani, da mi objasnite na takav način da ono što je Blaženi rekao ukratko, tome razumem detaljno značenje.” ",
  "sn1.20:25.1": "„Napustio je prazne reči, obmanu odbacio, ",
  "sn1.20:25.2": "žeđ za imenom i oblikom upravo ovde je presekao. ",
  "sn1.20:25.3": "Iako božanstva i ljudi za njime tragaju ",
  "sn1.20:25.4": "u svetu ovom i drugom, na nebesima i svim boravištima, ",
  "sn1.20:25.5": "ne nalaze onoga u kome su svi čvorovi presečeni, ",
  "sn1.20:25.6": "onoga ko je neuznemiren, svake žudnje lišen. ",
  "sn1.20:26.1": "Duše, ako razumeš ovo, kaži.” ",
  "sn1.20:27.1": "„Poštovani, ono što je Blaženi rekao ukratko, tome ja razumem detaljno značenje ovako: ",
  "sn1.20:28.1": "Nigde na svetu ne treba zlo činiti, ",
  "sn1.20:28.2": "govorom, mišlju, a ni telom. ",
  "sn1.20:28.3": "Zadovoljstva čula napustivši, svestan i s jasnim razumevanjem, ",
  "sn1.20:28.4": "ne treba činiti ono što bolno je i štetu donosi.” "
}