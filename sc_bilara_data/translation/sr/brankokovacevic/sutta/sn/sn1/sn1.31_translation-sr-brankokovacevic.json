{
  "sn1.31:0.1": "Budini govori tematski grupisani 1.31 ",
  "sn1.31:0.2": "4. Satullapa božanstva ",
  "sn1.31:0.3": "Čestiti ",
  "sn1.31:1.1": "Ovako sam čuo. ",
  "sn1.31:1.2": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "sn1.31:1.3": "Kad je jednom noć bila na izmaku, grupa Satullapa božanstava izuzetne lepote, dođe do Blaženog i obasja svojim sjajem čitav Đetin gaj. Kad su stigli, pokloniše se Blaženom, pa stadoše sa strane. ",
  "sn1.31:1.4": "Stojeći tako, jedno božanstvo u prisustvu Blaženog izgovori ove stihove: ",
  "sn1.31:2.1": "„O, sa čestitima se druži, ",
  "sn1.31:2.2": "nastoj da se sa čestitima zbližiš; ",
  "sn1.31:2.3": "naučivši istinsku Dhammu čestitih, ",
  "sn1.31:2.4": "bolji postaješ, nikada gori.” ",
  "sn1.31:3.1": "Onda jedno božanstvo u prisustvu Blaženog izgovori ove stihove: ",
  "sn1.31:4.1": "„O, sa čestitima se druži, ",
  "sn1.31:4.2": "nastoj da se sa čestitima zbližiš; ",
  "sn1.31:4.3": "naučivši istinsku Dhammu čestitih, ",
  "sn1.31:4.4": "od toga se mudrost stiče, ne od drugoga.” ",
  "sn1.31:5.1": "Onda neko drugo božanstvo izgovori ove stihove: ",
  "sn1.31:6.1": "„O, sa čestitima se druži, ",
  "sn1.31:6.2": "nastoj da se sa čestitima zbližiš; ",
  "sn1.31:6.3": "naučivši istinsku Dhammu čestitih, ",
  "sn1.31:6.4": "tada, iako okružem jadom, ne jadikuješ.” ",
  "sn1.31:7.1": "Onda neko drugo božanstvo izgovori ove stihove: ",
  "sn1.31:8.1": "„O, sa čestitima se druži, ",
  "sn1.31:8.2": "nastoj da se sa čestitima zbližiš; ",
  "sn1.31:8.3": "naučivši istinsku Dhammu čestitih, ",
  "sn1.31:8.4": "među svim svojim srodnicima upravo ti blistaš.” ",
  "sn1.31:9.1": "Onda neko drugo božanstvo izgovori ove stihove: ",
  "sn1.31:10.1": "„O, sa čestitima se druži, ",
  "sn1.31:10.2": "nastoj da se sa čestitima zbližiš; ",
  "sn1.31:10.3": "naučivši istinsku Dhammu čestitih, ",
  "sn1.31:10.4": "bića na srećno odredište odlaze.” ",
  "sn1.31:11.1": "Onda neko drugo božanstvo izgovori ove stihove: ",
  "sn1.31:12.1": "„O, sa čestitima se druži, ",
  "sn1.31:12.2": "nastoj da se sa čestitima zbližiš; ",
  "sn1.31:12.3": "naučivši istinsku Dhammu čestitih, ",
  "sn1.31:12.4": "bića ugodnim životom žive.” ",
  "sn1.31:13.1": "Onda neko drugo božanstvo ovako reče Blaženome: ",
  "sn1.31:13.2": "„Blaženi, ko je od nas dobro govorio?” ",
  "sn1.31:14.1": "„Svi ste vi dobro govorili na svoj način. Ali poslušajte šta ću vam ja reći: ",
  "sn1.31:15.1": "„O, sa čestitima se druži, ",
  "sn1.31:15.2": "nastoj da se sa čestitima zbližiš; ",
  "sn1.31:15.3": "naučivši istinsku Dhammu čestitih, ",
  "sn1.31:15.4": "svake patnje oslobođen bivaš.” ",
  "sn1.31:16.1": "Tako reče Blaženi. ",
  "sn1.31:16.2": "Na to božanstva, obradovana onim što je Blaženi rekao, pokloniše mu se, pa se pazeći da im on ostane sa desne strane, hitro udaljiše. "
}