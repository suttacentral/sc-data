{
  "sn1.37:0.1": "Budini govori tematski grupisani 1.37 ",
  "sn1.37:0.2": "4. Satullapa božanstva ",
  "sn1.37:0.3": "Okupljanje ",
  "sn1.37:1.1": "Ovako sam čuo. ",
  "sn1.37:1.2": "Jednom je Blaženi boravio u zemlji Sakyana, kraj Kapilavatthua, u Velikoj šumi, zajedno sa velikom grupom monaha, od kojih su svi bili arahanti. ",
  "sn1.37:1.3": "A većina božanstava iz deset svetova okupila se tu da vide Blaženog i monašku zajednicu. ",
  "sn1.37:1.4": "Onda četvoro božanstava iz čistih boravišta pomisliše: ",
  "sn1.37:1.6": "A većina božanstava iz deset svetova okupila su se ovde da vide Blaženog i monašku zajednicu. ",
  "sn1.37:1.7": "Kako bi bilo kada bismo došli do Blaženog i svako izgovori stihove u njegovom prisustvu?” ",
  "sn1.37:2.1": "Na to, hitro kao kad bi snažan čovek ispružio savijenu ruku ili savio ispruženu ruku, božanstva nestadoše u Čistim boravištima i pojaviše se pred Blaženim. ",
  "sn1.37:2.2": "Kada su stigla, pokloniše se Blaženom, pa stadoše sa strane. ",
  "sn1.37:2.3": "Stojeći tako, jedno božanstvo u prisustvu Blaženog izgovori ove stihove: ",
  "sn1.37:3.1": "„Veliko je okupljanje u ovoj šumi, ",
  "sn1.37:3.2": "mnoštvo božanstava je ovde, ",
  "sn1.37:3.3": "koja su došla na ovo okupljanje u Dhammi, ",
  "sn1.37:3.4": "kako bi videli nepobedivu zajednicu.” ",
  "sn1.37:4.1": "Onda jedno drugo božanstvo u prisustvu Blaženog izgovori ove stihove: ",
  "sn1.37:5.1": "„Tu su svi monasi koncentrisani, ",
  "sn1.37:5.2": "svaki od njih uma potpuno pravoga; ",
  "sn1.37:5.3": "nalik kočijašu kada dohvati uzde, ",
  "sn1.37:5.4": "mudri dobro motre na svoja čula.” ",
  "sn1.37:6.1": "Onda jedno drugo božanstvo u prisustvu Blaženog izgovori ove stihove: ",
  "sn1.37:7.1": "„Presečena je greda, slomljena reza; ",
  "sn1.37:7.2": "izvalivši Indrin stub, nepometeni, ",
  "sn1.37:7.3": "oni žive bez ikakve mrlje, čisti, ",
  "sn1.37:7.4": "mladi zmajevi što ih ukroti Vidilac.” ",
  "sn1.37:8.1": "Onda jedno drugo božanstvo u prisustvu Blaženog izgovori ove stihove: ",
  "sn1.37:9.1": "„Ko god u Budi utočište pronađe, ",
  "sn1.37:9.2": "takvi u svetove patnje otići neće; ",
  "sn1.37:9.3": "napustiši svoje ljudsko telo, ",
  "sn1.37:9.4": "takvi do vrha napune nebeski svet.” "
}