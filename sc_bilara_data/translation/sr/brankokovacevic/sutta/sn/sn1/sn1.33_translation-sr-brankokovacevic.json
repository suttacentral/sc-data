{
  "sn1.33:0.1": "Budini govori tematski grupisani 1.33 ",
  "sn1.33:0.2": "4. Satullapa božanstva ",
  "sn1.33:0.3": "Dobro ",
  "sn1.33:1.1": "Kraj Sāvatthīja. ",
  "sn1.33:1.2": "Kad je jednom noć bila na izmaku, grupa Satullapa božanstava izuzetne lepote, dođe do Blaženog i obasja svojim sjajem čitav Đetin gaj. Kad su stigli, pokloniše se Blaženom, pa stadoše sa strane. ",
  "sn1.33:1.3": "Stojeći tako, jedno božanstvo u prisustvu Blaženog izgovori ove nadahnute reči: ",
  "sn1.33:2.1": "„Dobro je davanje, dragi gospodine! ",
  "sn1.33:2.2": "Zbog nepažnje i sebičnosti ",
  "sn1.33:2.3": "dar ne biva dat; ",
  "sn1.33:2.4": "ako želi da stekne zasluge, ",
  "sn1.33:2.5": "mudar treba da daruje.” ",
  "sn1.33:3.1": "Onda neko drugo božanstvo u prisustvu Blaženog izgovori ove nadahnute reči: ",
  "sn1.33:4.1": "„Dobro je davanje, dragi gospodine! ",
  "sn1.33:4.2": "Čak i kada se malo ima, dobro je davanje. ",
  "sn1.33:5.1": "Neki dele ono malo što imaju, ",
  "sn1.33:5.2": "drugi koji imaju mnogo ne žele da daju. ",
  "sn1.33:5.3": "Daru datom i kada se malo ima ",
  "sn1.33:5.4": "vrednost se uvećava hiljadu puta.” ",
  "sn1.33:6.1": "Onda neko drugo božanstvo u prisustvu Blaženog izgovori ove nadahnute reči: ",
  "sn1.33:7.1": "„Dobro je davanje, dragi gospodine! ",
  "sn1.33:7.2": "Čak i kada se malo ima, dobro je davanje; ",
  "sn1.33:7.3": "kada se to čini vođen poverenjem, davanje jeste dobro. ",
  "sn1.33:7.4": "Davanje slično je ratovanju, kažu, ",
  "sn1.33:7.5": "jer i malo dobrih pobeđuju mnoštvo. ",
  "sn1.33:7.6": "Ako neko s poverenjem i malo da, ",
  "sn1.33:7.7": "on time srećan postane u svetu narednom.” ",
  "sn1.33:8.1": "Onda neko drugo božanstvo u prisustvu Blaženog izgovori ove nadahnute reči: ",
  "sn1.33:9.1": "„Dobro je davanje, dragi gospodine! ",
  "sn1.33:9.2": "Čak i kada se malo ima, dobro je davanje; ",
  "sn1.33:9.3": "kada se to čini vođen poverenjem, davanje jeste dobro, ",
  "sn1.33:9.4": "kada se daje ono što je ispravno stečeno, davanje jeste dobro. ",
  "sn1.33:10.1": "Dajući dar koji je ispravno stečen, ",
  "sn1.33:10.2": "zarađen sopstvenim trudom i snagom, ",
  "sn1.33:10.3": "takav smrtnik kada pređe Yaminu reku Vetaraṇi, ",
  "sn1.33:10.4": "u nebeske svetove stiže.” ",
  "sn1.33:11.1": "Onda neko drugo božanstvo u prisustvu Blaženog izgovori ove nadahnute reči: ",
  "sn1.33:12.1": "„Dobro je davanje, dragi gospodine! ",
  "sn1.33:12.2": "Čak i kada se malo ima, dobro je davanje; ",
  "sn1.33:12.3": "kada se to čini vođen poverenjem, davanje jeste dobro, ",
  "sn1.33:12.4": "kada se daje ono što je ispravno stečeno, davanje jeste dobro, ",
  "sn1.33:12.5": "kada se daje pažljivo, davanje jeste dobro. ",
  "sn1.33:13.1": "Davanje s pažnjom Srećni hvali, ",
  "sn1.33:13.2": "davanje onima vrednim darova u ovome svetu; ",
  "sn1.33:13.3": "njima poklonjeno velike plodove donosi, ",
  "sn1.33:13.4": "kao i seme posejano u zemlju plodnu.” ",
  "sn1.33:14.1": "Onda neko drugo božanstvo u prisustvu Blaženog izgovori ove nadahnute reči: ",
  "sn1.33:15.1": "„Dobro je davanje, dragi gospodine! ",
  "sn1.33:15.2": "Čak i kada se malo ima, dobro je davanje; ",
  "sn1.33:15.3": "kada se to čini vođen poverenjem, davanje jeste dobro, ",
  "sn1.33:15.4": "kada se daje ono što je ispravno stečeno, davanje jeste dobro, ",
  "sn1.33:15.5": "kada se daje pažljivo, davanje jeste dobro, ",
  "sn1.33:15.6": "baš kao što je i obuzdanost prema bićima dobra. ",
  "sn1.33:16.1": "Onaj ko živi ne povređujući bilo koje biće, ",
  "sn1.33:16.2": "ne čini zlo zato što strahuje od prekora drugih; ",
  "sn1.33:16.3": "takvi ovde kukavicu hvale, a ne hrabroga, ",
  "sn1.33:16.4": "jer čestiti ne čine zlodela samo zato što se plaše.” ",
  "sn1.33:17.1": "Onda neko drugo božanstvo ovako reče Blaženome: ",
  "sn1.33:17.2": "„Blaženi, ko je od nas dobro govorio?” ",
  "sn1.33:18.1": "„Svi ste vi dobro govorili na svoj način. Ali poslušajte šta ću vam ja reći: ",
  "sn1.33:19.1": "Svakako da se davanje hvali na mnogo načina, ",
  "sn1.33:19.2": "ali put Dhamme nadilazi davanje; ",
  "sn1.33:19.3": "jer njme su u prošlosti i čak od davnina ",
  "sn1.33:19.4": "dobri i razboriti stizali do nibbāne.” "
}