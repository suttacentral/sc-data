{
  "sn1.36:0.1": "Budini govori tematski grupisani 1.36 ",
  "sn1.36:0.2": "4. Satullapa božanstva ",
  "sn1.36:0.3": "Poverenje ",
  "sn1.36:1.1": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "sn1.36:1.2": "Kad je jednom noć bila na izmaku, grupa Satullapa božanstava izuzetne lepote, dođe do Blaženog i obasja svojim sjajem čitav Đetin gaj. Kad su stigli, pokloniše se Blaženom, pa stadoše sa strane. ",
  "sn1.36:1.3": "Stojeći tako, jedno božanstvo u prisustvu Blaženog izgovori ove stihove: ",
  "sn1.36:2.1": "„Poverenje je čovekov saputnik; ",
  "sn1.36:2.2": "ako nepoverenje u njemu na potraje, ",
  "sn1.36:2.3": "Dobar glas i čuvenje njemu slede; ",
  "sn1.36:2.4": "kad telo napusti, u nebeski svet odlazi.” ",
  "sn1.36:3.1": "Onda neko drugo božanstvo u prisustvu Blaženog izgovori ove stihove: ",
  "sn1.36:4.1": "Odbaciti bes treba, obmanutosti okrenuti leđa, ",
  "sn1.36:4.2": "i svaki okov prevazići treba. ",
  "sn1.36:4.3": "One koji se za ime i oblik ne vezuju, ",
  "sn1.36:4.4": "one koji svoj posed nemaju, vezanost ne muči.” ",
  "sn1.36:5.1": "Nepažnji se prepuštaju ",
  "sn1.36:5.2": "lude i ljudi neznalice, ",
  "sn1.36:5.3": "a mudrac pažljivost ",
  "sn1.36:5.4": "k’o najveće blago čuva. ",
  "sn1.36:6.1": "Ne prepuštaj se nepažnji, ",
  "sn1.36:6.2": "ne zbližuje se sa ushićenjem čula; ",
  "sn1.36:6.3": "ko je pažljiv u zadubljenju, ",
  "sn1.36:6.4": "najvišu sreću stiče.” "
}