{
  "sn2.10:0.1": "Budini govori tematski grupisani 2.10 ",
  "sn2.10:0.2": "1. Prvo poglavlje ",
  "sn2.10:0.3": "Suriya ",
  "sn2.10:1.1": "Kraj Sāvatthīja. ",
  "sn2.10:1.2": "Tom prilikom je mlado božanstvo Suriyu zarobio Rāhu, gospodar asura. ",
  "sn2.10:1.3": "I prisetivši se Blaženog, mlado božanstvo Suriya izgovori ove stihove: ",
  "sn2.10:2.1": "„Poštovanje iskazujem tebi, Budo! ",
  "sn2.10:2.2": "Tebi koji si u svemu oslobođen! ",
  "sn2.10:2.3": "Ja sam dopao ropstva sada ",
  "sn2.10:2.4": "i zato, molim te, budi moje utočište.” ",
  "sn2.10:3.1": "Onda, imajući na umu mlado božanstvo Suriyu, Blaženi se stihovima obrati Rāhuu, gospodaru asura: ",
  "sn2.10:4.1": "„Tathāgatu, arahanta, ",
  "sn2.10:4.2": "Suriya uze sa svoje utočište. ",
  "sn2.10:4.3": "Oslobodi Suriyu, o Rāhu, ",
  "sn2.10:4.4": "jer Bude saosećanje za ovaj svet imaju. ",
  "sn2.10:5.1": "Dok se nebeskim svodom krećeš, o Rāhu, ",
  "sn2.10:5.2": "nemoj progutati blistavoga, onog što tamu razgoni, ",
  "sn2.10:5.3": "loptu plamenu u mrklome mraku. ",
  "sn2.10:5.4": "Rāhu, oslobodi dete moje Suriyu.” ",
  "sn2.10:6.1": "Na to Rāhu, gospodar asura, oslobodi mlado božanstvo Suriyu i žurno ode do Vepaćitte, gospodara asura. Kada je stigao, uznemiren i kose nakostrešene od straha, stade on sa strane. ",
  "sn2.10:6.2": "Dok je tako stajao, Vepaćitti, gospodar asura, obrati mu se u stihovima: ",
  "sn2.10:7.1": "„Zašto mi dođe tako u žurbi? ",
  "sn2.10:7.2": "Zašto si Suriyu oslobodio? ",
  "sn2.10:7.3": "Pojavivši se ovde tako bled, ",
  "sn2.10:7.4": "zašto sad stojiš tako sav prestravljen?” ",
  "sn2.10:8.1": "„Glava bi mi se raspukla na sedam delova, ",
  "sn2.10:8.2": "dokle god živim mira našao ne bih, ",
  "sn2.10:8.3": "da posle stihova koje Buda izgovorio je ",
  "sn2.10:8.4": "nisam oslobodio Suriyu.” "
}