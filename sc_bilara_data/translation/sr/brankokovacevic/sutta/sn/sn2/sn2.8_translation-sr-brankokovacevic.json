{
  "sn2.8:0.1": "Budini govori tematski grupisani 2.8 ",
  "sn2.8:0.2": "1. Prvo poglavlje ",
  "sn2.8:0.3": "Tāyana ",
  "sn2.8:1.1": "Kraj Sāvatthīja. ",
  "sn2.8:1.2": "Kad je jednom noć bila na izmaku, mlado božanstvo Tāyana, nekada davno veliki učitelj, izuzetne lepote, dođe do Blaženog i obasja svojim sjajem čitav Đetin gaj. Kad je stiglo, pokloni se Blaženom, pa stade sa strane. ",
  "sn2.8:1.3": "Stojeći sa strane, mlado božanstvo Tāyana u prisustvu Blaženog izgovori ove stihove: ",
  "sn2.8:2.1": "„Uloži napor, preseci bujicu! ",
  "sn2.8:2.2": "Čulne želje odbaci, o brahmanu. ",
  "sn2.8:2.3": "Bez napuštanja zadovoljstava čula, ",
  "sn2.8:2.4": "mudrac de postiže jedinstvo. ",
  "sn2.8:3.1": "Ono što učiniti treba, ",
  "sn2.8:3.2": "uradi, bez oklevanja. ",
  "sn2.8:3.3": "Svakim kolebanjem ",
  "sn2.8:3.4": "monah samo novu buru strasti diže. ",
  "sn2.8:4.1": "Loše delo je bolje ostaviti neučinjenim, ",
  "sn2.8:4.2": "jer za njim muka sledi. ",
  "sn2.8:4.3": "Mnogo je bolje učiniti dobro delo, ",
  "sn2.8:4.4": "jer tada muke nema. ",
  "sn2.8:5.1": "Baš kao što oštra kusa trava, ",
  "sn2.8:5.2": "uhvaćena pogrešno, poseče ruku, ",
  "sn2.8:5.3": "tako i monaški život, shvaćen pogrešno, ",
  "sn2.8:5.4": "u čistilište odvodi. ",
  "sn2.8:6.1": "Nesmotrena dela, ",
  "sn2.8:6.2": "lako kršenje zaveta, ",
  "sn2.8:6.3": "sumnjiv monaški život – ",
  "sn2.8:6.4": "sve to velik plod ne donosi.” ",
  "sn2.8:7.1": "Tako reče mlado božanstvo Tāyana. ",
  "sn2.8:7.2": "A onda se pokloni Blaženom, pa pazeći da mu ovaj ostane sa desne strane, nestade sa tog mesta. ",
  "sn2.8:8.1": "Onda pred zoru, Blaženi ovako reče okupljenim monasima: ",
  "sn2.8:8.2": "Monasi, kad je prošla noć bila na izmaku, mlado božanstvo po imenu Tāyano, nekada davno veliki učitelj, izuzetne lepote, dođe do mene i obasja svojim sjajem čitav Đetin gaj. Kad je stiglo, poklonilo mi se, pa stade sa strane. ",
  "sn2.8:8.3": "Stojeći tako sa strane, to božanstvo izgovori ove stihove: ",
  "sn2.8:9.1": "„Uloži napor, preseci bujicu!… ",
  "sn2.8:13.4": "sve to velik plod ne donosi.” ",
  "sn2.8:14.1": "Tako reče mlado božanstvo Tāyana, pa mi se pokloni i pazeći da mu ostanem sa desne strane, sa ovog mesta se udalji. ",
  "sn2.8:14.2": "Monasi, naučite te stihove, ",
  "sn2.8:14.3": "dobro zapamtite, monasi, te stihove, ",
  "sn2.8:14.4": "često se prisećajte, monasi, tih stihova. ",
  "sn2.8:14.5": "Korisni su stihovi koje je izgovorio Tāyana, oni pripadaju samim temeljima svetačkog života.” "
}