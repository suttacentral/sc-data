{
  "sn2.23:0.1": "Budini govori tematski grupisani 2.23 ",
  "sn2.23:0.2": "3. Sledbenici drugih učitelja ",
  "sn2.23:0.3": "Seri ",
  "sn2.23:1.1": "Stojeći sa strane, mlado božanstvo Seri se Blaženom obrati ovim stihovima: ",
  "sn2.23:2.1": "„Uvek se raduju hrani ",
  "sn2.23:2.2": "i božanska i ljudska bića. ",
  "sn2.23:2.3": "Pa kakva to vrsta duha može biti, ",
  "sn2.23:2.4": "koji se hrani ne raduje? ",
  "sn2.23:3.1": "Oni koji daju iz uverenja, ",
  "sn2.23:3.2": "srca ispunjenog pouzdanjem, ",
  "sn2.23:3.3": "ta hrana i njima dobrobit donosi, ",
  "sn2.23:3.4": "u svetu ovom, a i sledećem. ",
  "sn2.23:4.1": "Zato, uklonivši sebičnost, ",
  "sn2.23:4.2": "pobednik nad tom nečistoćom neka daruje. ",
  "sn2.23:4.3": "Dobra dela su bićima blagorodna ",
  "sn2.23:4.4": "kada se u drugom svetu rode. ",
  "sn2.23:5.1": "Zadivljujuće je to, poštovani, čudesno je to! ",
  "sn2.23:5.2": "Kako je Blaženi to dobro izgovorio: ",
  "sn2.23:6.1": "Oni koji daju iz uverenja… ",
  "sn2.23:6.4": "",
  "sn2.23:7.4": "kada se u drugom svetu rode.” ",
  "sn2.23:8.1": "Nekada davno, poštovani, ja sam bio kralj po imenu Seri, davalac, darovatelj, onaj koji hvali davanje. ",
  "sn2.23:8.2": "Na sve četiri gradske kapije delio sam darove asketama, brahmanima, siromasima, lutalicama, ubogima i prosjacima. ",
  "sn2.23:8.3": "A onda su, poštovani, žene iz harema došle k meni i ovako rekoše: ",
  "sn2.23:8.4": "’Vaše visočanstvo daruje, a mi ne darujemo. ",
  "sn2.23:8.5": "Bilo bi dobro ako bismo, uz saglasnost vašeg visočanstva, i mi davale i tako činile dobra dela.’ ",
  "sn2.23:8.6": "Onda pomislih: ",
  "sn2.23:8.7": "’Ja sam davalac, darovatelj, onaj koji hvali davanje. ",
  "sn2.23:8.8": "Kad neko kaže da bi želeo da dariva, šta bih mu mogao odgovoriti na to?’ ",
  "sn2.23:8.9": "I zato sam prvu gradsku kapiju dao ženama iz harema. ",
  "sn2.23:8.10": "Tamo su one darivale, a moje poklone vratiše meni. ",
  "sn2.23:9.1": "Zatim su k meni došli plemići i ovako rekoše: ",
  "sn2.23:9.2": "’Vaše visočanstvo daruje, a mi ne darujemo. ",
  "sn2.23:9.3": "Bilo bi dobro ako bismo, uz saglasnost vašeg visočanstva, i mi davali i tako činili dobra dela.’ ",
  "sn2.23:9.4": "Onda pomislih: ",
  "sn2.23:9.5": "’Ja sam davalac, darovatelj, onaj koji hvali davanje. ",
  "sn2.23:9.6": "Kad neko kaže da bi želeo da dariva, šta bih mu mogao odgovoriti na to?’ ",
  "sn2.23:9.7": "I zato sam drugu gradsku kapiju dao plemićima. ",
  "sn2.23:9.8": "Tamo su oni darivali, a moje poklone vratiše meni. ",
  "sn2.23:10.1": "A onda su vojnici došli k meni… ",
  "sn2.23:10.7": "I zato sam treću gradsku kapiju dao vojnicima. ",
  "sn2.23:10.8": "Tamo su oni darivali, a moje poklone vratiše meni. ",
  "sn2.23:11.1": "Zatim su k meni došli brahmani i kućedomaćini… ",
  "sn2.23:11.7": "I zato sam četvrtu gradsku kapiju dao brahmanima i kućedomaćinima. ",
  "sn2.23:11.8": "Tamo su oni darivali, a moje poklone vratiše meni. ",
  "sn2.23:12.1": "Zatim su k meni došli moji ljudi i ovako rekoše: ",
  "sn2.23:12.2": "’Vaše visočanstvo sada nigde ne daruje.’ ",
  "sn2.23:12.3": "Kada ovo bi izrečeno, ovako im rekoh: ",
  "sn2.23:12.4": "’U tom slučaju, kažem vam, polovinu prihoda iz udaljenih provincija donesite u unutrašnju palatu, a drugu polovinu odmah podelite asketama, brahmanima, siromasima, lutalicama, ubogima i prosjacima.’ ",
  "sn2.23:12.5": "I tako, poštovani, nisam dosegao bilo kakvu granicu zaslugama koja stvarah tako dugo, dobrim delima koja činih tako dugo, ",
  "sn2.23:12.6": "da bih mogao reći: „Toliko je zasluga” ili „Toliko je plodova zasluga” ili „Toliko dugo ću boraviti u nebeskom svetu”. ",
  "sn2.23:12.7": "Zadivljujuće je to, poštovani, čudesno je to! ",
  "sn2.23:12.8": "Kako je Blaženi to dobro izgovorio: ",
  "sn2.23:13.1": "Oni koji daju iz uverenja, ",
  "sn2.23:13.2": "srca ispunjenog pouzdanjem, ",
  "sn2.23:13.3": "ta hrana i njima dobrobit donosi, ",
  "sn2.23:13.4": "u svetu ovom, a i sledećem. ",
  "sn2.23:14.1": "Zato, uklonivši sebičnost, ",
  "sn2.23:14.2": "pobednik nad tom nečistoćom neka daruje. ",
  "sn2.23:14.3": "Dobra dela su bićima blagorodna ",
  "sn2.23:14.4": "kada se u drugom svetu rode.” "
}