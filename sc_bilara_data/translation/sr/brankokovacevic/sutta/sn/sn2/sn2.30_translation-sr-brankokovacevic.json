{
  "sn2.30:0.1": "Budini govori tematski grupisani 2.30 ",
  "sn2.30:0.2": "3. Sledbenici drugih učitelja ",
  "sn2.30:0.3": "Učenici drugih učitelja ",
  "sn2.30:1.1": "Ovako sam čuo. ",
  "sn2.30:1.2": "Jednom je Blaženi boravio kraj Rāđagahe, u Bambusovom gaju, na mestu gde se hrane veverice. ",
  "sn2.30:1.3": "Kad je jednom noć bila na izmaku, mlada božanstava izuzetne lepote, učenici drugih učitelja – Asama i Sahali, Niṅka i Ākoṭaka, Vetambari i Māṇavagāmiya – dođoše do Blaženog i svojim sjajem obasjaše čitav Đetin gaj. Kad su stigli, pokloniše se Blaženom, pa stadoše sa strane. ",
  "sn2.30:1.4": "Stojeći sa strane, mlado božanstvo Asama u prisustvu Blaženog izgovori ove stihove, a u vezi sa Pūraṇa Kassapom: ",
  "sn2.30:2.1": "„U ranjavanju i ubijanju ovde, ",
  "sn2.30:2.2": "u prebijanju i pretnjama, ",
  "sn2.30:2.3": "Kassapa nije prepoznao zlo, ",
  "sn2.30:2.4": "niti video bilo kakve zasluge za sebe. ",
  "sn2.30:2.5": "Zaista je podučavao ono što je vredno poverenja: ",
  "sn2.30:2.6": "taj učitelj zaslužuje da ga poštujemo.” ",
  "sn2.30:3.1": "Onda mlado božanstvo Sahaliu prisustvu Blaženog izgovori ove stihove, a u vezi sa Makkhali Gosālom: ",
  "sn2.30:4.1": "„Uz pomoć mučenja tela i savesnosti, ",
  "sn2.30:4.2": "potpuno samoobuzdavanje je dosegao. ",
  "sn2.30:4.3": "Prepirke sa drugima je sasvim napustio, ",
  "sn2.30:4.4": "odustavši od laganja, samo je istinu govorio.” ",
  "sn2.30:5.1": "Onda mlado božanstvo Niṅka u prisustvu Blaženog izgovori ove stihove, a u vezi sa Nigaṇṭha Nāṭaputtom: ",
  "sn2.30:6.1": "„Savestan, obziran monah, ",
  "sn2.30:6.2": "četvorostrukom uzdržanošću obuzdan, ",
  "sn2.30:6.3": "objašnjava ono što je vidljivo i čujno: ",
  "sn2.30:6.4": "on svakako ne može biti na pogrešnom putu.” ",
  "sn2.30:7.1": "Onda mlado božanstvo Ākoṭaka u prisustvu Blaženog izgovori ove stihove, a u vezi sa različitim učiteljima: ",
  "sn2.30:8.1": "„Pakudhaka Kariyāna i Nigaṇṭha, ",
  "sn2.30:8.2": "zajedno sa Makkhalijem i Pūraṇom, ",
  "sn2.30:8.3": "učitelji mnogih, dosegoše status askete: ",
  "sn2.30:8.4": "oni sigurno nisu daleko bili od izvrsnih ljudi.” ",
  "sn2.30:9.1": "Onda mlado božanstvo Vetambari, kao odgovor Ākoṭaki, izgovori ove stihove: ",
  "sn2.30:10.1": "„Iako olinjali šakal zavija svuda unaokolo, ",
  "sn2.30:10.2": "nikada ne može biti ravan lavu. ",
  "sn2.30:10.3": "Zato, iako je učitelj nekima, ",
  "sn2.30:10.4": "to je goli asketa, sumnjivih postupaka.” ",
  "sn2.30:11.1": "Onda Māra, Zli, zaposednu mlado božanstvo Vetambarija i u prisustvu Blaženog izgovori ove stihove: ",
  "sn2.30:12.1": "„Oni koji muče svoje teli i savesni su, ",
  "sn2.30:12.2": "oni koju svoju osamljenost štite ",
  "sn2.30:12.3": "i oni koji su usmereni samo na oblike, ",
  "sn2.30:12.4": "oduševljeni svetom božanstava: ",
  "sn2.30:12.5": "Zaista takvi smrtnici poučavaju ispravno ",
  "sn2.30:12.6": "u pogledu sveta drugog.” ",
  "sn2.30:13.1": "Onda mu Blaženi, razumevši: „Ovo je Māra, Zli”, odgovori u stihovima: ",
  "sn2.30:14.1": "„Koje god oblike da postoje u svetu ovom ili onom, ",
  "sn2.30:14.2": "kao i one blistave lepote na nebu, ",
  "sn2.30:14.3": "svaki od njih zaista ti hvališ, Namuci, ",
  "sn2.30:14.4": "nalik mamcu bačenom da se ulovi riba.” ",
  "sn2.30:15.1": "Onda mlado božanstvo Māṇavagāmiya u prisustvu Blaženog izgovori ove stihove, a u vezi sa različitim učiteljima: ",
  "sn2.30:16.1": "„Vipula, među brdima oko Rāđagahe, ",
  "sn2.30:16.2": "najboljom među planinama se zove. ",
  "sn2.30:16.3": "Seta je najbolja među onima snegom pokrivenim, ",
  "sn2.30:16.4": "a sunce među nebeskim putnicima. ",
  "sn2.30:17.1": "Okean je najbolji među vodama, ",
  "sn2.30:17.2": "mesec među onim što sija noću. ",
  "sn2.30:17.3": "Ali u ovome svetu, zajedno sa njegovim božanstvima, ",
  "sn2.30:17.4": "za Budu važi da jeste najbolji.” "
}