{
  "sn2.29:0.1": "Budini govori tematski grupisani 2.29 ",
  "sn2.29:0.2": "3. Sledbenici drugih učitelja ",
  "sn2.29:0.3": "Susima ",
  "sn2.29:1.1": "Kraj Sāvatthīja. ",
  "sn2.29:1.2": "Onda poštovani Ānanda dođe do Blaženog, pokloni mu se i sede sa strane. Dok je tako sedeo, Blaženi mu reče: ",
  "sn2.29:1.3": "„Jesi li i ti, Ānanda, cenio Sāriputtu?” ",
  "sn2.29:2.1": "„A ko, poštovani, ako nije budalast, zlonameran, pometen i lud, ne bi cenio poštovanog Sariputu? ",
  "sn2.29:2.2": "Mudar je, gospodine, poštovani Sariputa. ",
  "sn2.29:2.3": "Velika je njegova mudrost. ",
  "sn2.29:2.4": "Široka je njegova mudrost. ",
  "sn2.29:2.5": "Radosna je njegova mudrost. ",
  "sn2.29:2.6": "Hitra je njegova mudrost. ",
  "sn2.29:2.7": "Britka je njegova mudrost. ",
  "sn2.29:2.8": "Prodorna je njegova mudrost. ",
  "sn2.29:2.9": "A sam poštovani Sāriputa jeste sa malo želja. ",
  "sn2.29:2.10": "Uvek zadovoljan je poštovani Sāriputta, ",
  "sn2.29:2.11": "živi u osami, ",
  "sn2.29:2.12": "povučen iz gomile, ",
  "sn2.29:2.13": "energičan. ",
  "sn2.29:2.14": "Poštovani Sāriputta je onaj koji daje savete, ",
  "sn2.29:2.15": "onaj koji prihvata savete, ",
  "sn2.29:2.16": "prekoreva koga treba, ",
  "sn2.29:2.17": "prezire sve što je loše. ",
  "sn2.29:2.18": "Pa ko, poštovani, ako nije budalast, zlonameran, pometen i lud, ne bi cenio poštovanog Sariputu?” ",
  "sn2.29:3.1": "Upravo tako, Ānanda! Upravo tako! ",
  "sn2.29:3.2": "Ko, ako nije budalast, zlonameran, pometen i lud, ne bi cenio poštovanog Sariputu? ",
  "sn2.29:3.3": "Mudar je poštovani Sariputa… ",
  "sn2.29:3.18": "prezire sve što je loše. ",
  "sn2.29:3.19": "Ko ga ne bi cenio? ",
  "sn2.29:4.1": "Onda, dok se govorilo o vrlinama poštovanog Sāripute, mlado božanstvo Susima, okruženo velikom grupom mladih božanstava, priđe Blaženom. Kad je stiglo, pokloni se Blaženom, pa stade sa strane. Stojeći tako sa strane, to božanstvo reče Blaženom: ",
  "sn2.29:5.1": "„Istina je, Blaženi! Istina je, Srećni! ",
  "sn2.29:5.2": "Ko, poštovani, ako nije budalast, zlonameran, pometen i lud, ne bi cenio poštovanog Sariputu? ",
  "sn2.29:5.3": "Mudar je poštovani Sariputa… ",
  "sn2.29:5.4": "prezire sve što je loše. ",
  "sn2.29:6.1": "I kojoj god, gospodine, grupi mladih božanstava da priđem, često čujem iste reči: ",
  "sn2.29:6.2": "Mudar je poštovani Sariputa… ",
  "sn2.29:6.3": "prezire sve što je loše. ",
  "sn2.29:6.4": "Pa ko, poštovani, ako nije budalast, zlonameran, pometen i lud, ne bi cenio poštovanog Sariputu?” ",
  "sn2.29:7.1": "I dok su se izgovarale ove pohvale poštovanom Sāriputti, ona mlada božanstva oko Susime, oduševljena, egzaltirana, prepuna ushićenja i radosti, sijala su različitim sjajnim bojama. ",
  "sn2.29:8.1": "Baš kao što bi divan dragi kamen beril, boje najčistijeg mora, sa osam stranica, dobro obrađen, čist i proziran, kada se stavi na finu tkaninu, sija, zrači i blista, ",
  "sn2.29:8.2": "isto tako, dok se govorilo o vrlinama poštovanog Sāripute, mlada božanstva oko Susime… sijala su različitim sjajnim bojama. ",
  "sn2.29:9.1": "Baš kao što ukras od najčistijeg zlata, koji je vešt majstor znalački iskovao, ležeći na crvenom brokatu, sija, zrači i blista, ",
  "sn2.29:9.2": "isto tako, dok se govorilo o vrlinama poštovanog Sāripute, mlada božanstva oko Susime… sijala su različitim sjajnim bojama. ",
  "sn2.29:10.1": "Baš kao što na kraju noći, jutarnja zvezda sija, zraći i blista, ",
  "sn2.29:10.2": "isto tako, dok se govorilo o vrlinama poštovanog Sāripute, mlada božanstva oko Susime… sijala su različitim sjajnim bojama. ",
  "sn2.29:11.1": "I baš kao što je teško gledati u sunce što se diže na jasnom i vedrom nebu, poslednjeg meseca sezone monsuna, ",
  "sn2.29:11.2": "isto tako, dok se govorilo o vrlinama poštovanog Sāripute, mlada božanstva oko Susime… sijala su različitim sjajnim bojama. ",
  "sn2.29:12.1": "Onda mlado božanstvo Susima u prisustvu Blaženog izgovori ove stihove, a u vezi sa poštovanim Sāriputtom: ",
  "sn2.29:13.1": "„Nadaleko poznat kao mudar, ",
  "sn2.29:13.2": "Sāriputa je bez srdžbe u sebi, ",
  "sn2.29:13.3": "sa malo želja, blag, obuzdan, ",
  "sn2.29:13.4": "prorok kojeg krase pohvale učiteljeve.” ",
  "sn2.29:14.1": "Onda Blaženi ovim stihovima odgovori mladom božanstvu Susimi, a u vezi sa poštovanim Sāriputtom: ",
  "sn2.29:15.1": "„Nadaleko poznat kao mudar, ",
  "sn2.29:15.2": "Sāriputa je bez srdžbe u sebi, ",
  "sn2.29:15.3": "sa malo želja, blag, obuzdan, ",
  "sn2.29:15.4": "mirno čeka da otkuca njegov čas, zaista obuzdan.” "
}