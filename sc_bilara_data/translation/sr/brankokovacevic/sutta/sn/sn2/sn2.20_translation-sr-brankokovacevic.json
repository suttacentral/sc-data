{
  "sn2.20:0.1": "Budini govori tematski grupisani 2.20 ",
  "sn2.20:0.2": "2. Anāthapiṇḍika ",
  "sn2.20:0.3": "Anāthapiṇḍika ",
  "sn2.20:1.1": "Stojeći sa strane, mlado božanstvo Anāthapiṇḍika u prisustvu Blaženog izgovori ove stihove: ",
  "sn2.20:2.1": "„Ovo je zaista taj Đetin gaj, ",
  "sn2.20:2.2": "pribežište zajednice mudraca, ",
  "sn2.20:2.3": "u njemu kralj Dhamme boravi, ",
  "sn2.20:2.4": "to je mesto koje u meni budi radost. ",
  "sn2.20:3.1": "Dela, znanje, pravednost, ",
  "sn2.20:3.2": "vrlina i najbolje življenje: ",
  "sn2.20:3.3": "time smrtnik pročišćen biva, ",
  "sn2.20:3.4": "a ne poreklom ili imetkom. ",
  "sn2.20:4.1": "Zato, čovek koji je mudar ",
  "sn2.20:4.2": "i stara se o sopstvenoj dobrobiti. ",
  "sn2.20:4.3": "treba pažljivo da istražuje Dhammu: ",
  "sn2.20:4.4": "time u njoj pročišćen biva. ",
  "sn2.20:5.1": "Sāriputta istinski je mudrošću obdaren, ",
  "sn2.20:5.2": "uz to vrlinom i unutrašnjim mirom, ",
  "sn2.20:5.3": "čak i monah koji je do druge obale stigao, ",
  "sn2.20:5.4": "samo jednak mu može biti.” ",
  "sn2.20:6.1": "Tako reče mlado božanstvo Anāthapiṇḍika. ",
  "sn2.20:6.2": "A onda se pokloni Blaženom, pa pazeći da mu ovaj ostane sa desne strane, nestade sa tog mesta. ",
  "sn2.20:7.1": "Onda pred zoru, Blaženi ovako reče okupljenim monasima: ",
  "sn2.20:7.2": "„Monasi, kad je prošla noć bila na izmaku, jedno mlado božanstvo… dođe do mene… pa stade sa strane. ",
  "sn2.20:7.3": "Stojeći tako sa strane, to mlado božanstvo izgovori ove stihove: ",
  "sn2.20:8.1": "„Ovo je zaista taj Đetin gaj… ",
  "sn2.20:11.4": "samo jednak mu može biti.” ",
  "sn2.20:12.1": "Tako reče to mlado božanstvo. ",
  "sn2.20:12.2": "A onda mi se pokloni, pa pazeći da mu ovaj ostane sa desne strane, nestade sa tog mesta.” ",
  "sn2.20:13.1": "Na to poštovani Ānanda reče Blaženome: ",
  "sn2.20:13.2": "„Poštovani, to mora da je bilo mlado božanstvo Anāthapiṇḍika. ",
  "sn2.20:13.3": "Jer kućedomaćin Anāthapiṇḍika imao je veliko poverenje u poštovanog Sāriputtu.” ",
  "sn2.20:13.4": "„Tako je, Ānanda, tako je! Dobro si to zaključio. ",
  "sn2.20:13.5": "Jer to mlado božanstvo, Ānanda, zaista je bio Anāthapiṇḍika.” "
}