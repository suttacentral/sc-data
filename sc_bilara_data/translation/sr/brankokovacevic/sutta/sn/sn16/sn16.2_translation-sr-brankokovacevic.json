{
  "sn16.2:0.1": "Budini govori tematski grupisani 16.2 ",
  "sn16.2:0.2": "1. Kassapa ",
  "sn16.2:0.3": "Bez straha od činjenja loših dela ",
  "sn16.2:1.1": "Ovako sam čuo. ",
  "sn16.2:1.2": "Jednom su poštovani Mahākassapa i poštovani Sāriputta boravili kraj Bārāṇasija, u Isipatani, u Parku jelena. ",
  "sn16.2:1.3": "Onda poštovani Sāriputta, izašavši iz osame jednog kasnog popodneva, otide do poštovanog Mahākassape i pozdravi se sa njim. ",
  "sn16.2:1.4": "Kada taj učtivi i prijateljski razgovor bi završen, sede on sa strane i ovako reče poštovanom Mahākassapi: ",
  "sn16.2:1.5": "„Kaže se, prijatelju Kassapa: ’Onaj ko nije gorljiv i nema straha od činjenja loših dela nesposoban je za potpuno probuđenje, nesposoban za nibbānu, nesposoban za dostizanje najviše sigurnosti od ropstva; ",
  "sn16.2:1.6": "a onaj ko jeste gorljiv i ima strah od činjenja loših dela sposoban je za potpuno probuđenje, sposoban za nibbānu, sposoban za dostizanje najviše sigurnosti od ropstva.’ ",
  "sn16.2:2.1": "U kom smislu, prijatelju, neko nije gorljiv i bez straha od činjenja loših dela, te je nesposoban za potpuno probuđenje, nesposoban za nibbānu, nesposoban za dostizanje najviše sigurnosti od ropstva? ",
  "sn16.2:2.2": "I u kom smislu neko jeste gorljiv i ima strah od činjenja loših dela, te je sposoban za potpuno probuđenje, sposoban za nibbānu, sposoban za dostizanje najviše sigurnosti od ropstva?” ",
  "sn16.2:2.3": "„Tako, prijatelju, monah misli: ’Ako bi se u meni pojavila još nenastala loša, štetna stanja, to bi donelo štetu’ – i ne ulaže napor. ’Ako ne bih napustio već nastala loša, štetna stanja, to bi donelo štetu’ – i ne ulaže napor. ’Ako se u meni ne bi pojavila još nenastala korisna stanja, to bi donelo štetu’ – i ne ulaže napor. ’Ako bi u meni nestala već nastala korisna stanja, to bi donelo štetu’ – i ne ulaže napor. ",
  "sn16.2:2.4": "Tako, prijatelju, neko nije gorljiv. ",
  "sn16.2:3.1": "A kako to neko nema straha od činjenja loših dela? ",
  "sn16.2:3.2": "Tako, prijatelju, monah misli: ’Ako bi se u meni pojavila još nenastala loša, štetna stanja, to bi donelo štetu’ – i ne oseća strah. ’Ako ne bih napustio već nastala loša, štetna stanja, to bi donelo štetu’ – i ne oseća strah. ’Ako se u meni ne bi pojavila još nenastala korisna stanja, to bi donelo štetu’ – i ne oseća strah. ’Ako bi u meni nestala već nastala korisna stanja, to bi donelo štetu’ – i ne oseća strah. ",
  "sn16.2:3.3": "Tako, prijatelju, neko nema straha od činjenja loših dela. ",
  "sn16.2:3.4": "Tako je, prijatelju, onaj ko nije gorljiv i nema straha od činjenja loših dela nesposoban za potpuno probuđenje, nesposoban za nibbānu, nesposoban za dostizanje najviše sigurnosti od ropstva. ",
  "sn16.2:4.1": "A kako to, prijatelju, neko jeste gorljiv? ",
  "sn16.2:4.2": "„Tako, prijatelju, monah misli: ’Ako bi se u meni pojavila još nenastala loša, štetna stanja, to bi donelo štetu’ – i ulaže napor. ’Ako ne bih napustio već nastala loša, štetna stanja, to bi donelo štetu’ – i ulaže napor. ’Ako se u meni ne bi pojavila još nenastala korisna stanja, to bi donelo štetu’ – i ulaže napor. ’Ako bi u meni nestala već nastala korisna stanja, to bi donelo štetu’ – i ulaže napor. ",
  "sn16.2:4.3": "Tako, prijatelju, neko jeste gorljiv. ",
  "sn16.2:5.1": "A kako to neko ima strah od činjenja loših dela? ",
  "sn16.2:5.2": "Tako, prijatelju, monah misli: ’Ako bi se u meni pojavila još nenastala loša, štetna stanja, to bi donelo štetu’ – i oseća strah. ’Ako ne bih napustio već nastala loša, štetna stanja, to bi donelo štetu’ – i oseća strah. ’Ako se u meni ne bi pojavila još nenastala korisna stanja, to bi donelo štetu’ – i oseća strah. ’Ako bi u meni nestala već nastala korisna stanja, to bi donelo štetu’ – i oseća strah. ",
  "sn16.2:5.3": "Tako, prijatelju, neko ima strah od činjenja loših dela. ",
  "sn16.2:5.4": "Na taj način, prijatelju, onaj ko je gorljiv i ima strah od činjenja loših dela jeste sposoban za potpuno probuđenje, sposoban za nibbānu, sposoban za dostizanje najviše sigurnosti od ropstva.” "
}