{
  "sn10.3:0.1": "Budini govori tematski grupisani 10.3 ",
  "sn10.3:0.2": "1. Indaka ",
  "sn10.3:0.3": "Sūćiloma ",
  "sn10.3:1.1": "Jednom je Blaženi boravio u okolini Gaye, kraj Ṭaṅkita doline, na mestu gde je živeo duh Sūćiloma. ",
  "sn10.3:1.2": "I tako su jednom zlodusi Khara i Sūćiloma prolazili nedaleko od Blaženog. ",
  "sn10.3:1.3": "Na to zloduh Khara reče Sūćilomi: ",
  "sn10.3:1.4": "„Ovo je neki asketa.” ",
  "sn10.3:1.5": "„Mislim da nije asketa, samo se tako pretvara. ",
  "sn10.3:1.6": "Sad ću da proverim je li stvarno asketa ili se samo pretvara.” ",
  "sn10.3:2.1": "Onda zloduh Sūćiloma otide do Blaženog i nasloni se na njega. ",
  "sn10.3:2.2": "Na to se Blaženi pomeri unazad. ",
  "sn10.3:2.3": "A Sūćiloma upita Blaženog: ",
  "sn10.3:2.4": "„Ti se to mene plašiš, asketo!?” ",
  "sn10.3:2.5": "„Ne plašim te se, prijatelju, ",
  "sn10.3:2.6": "ali tvoj je dodir loš.” ",
  "sn10.3:2.7": "„Postaviću ti pitanje, asketo. ",
  "sn10.3:2.8": "Ako ne možeš da mi odgovoriš, pomutiću ti razum ili iščupati srce ili te zgrabiti za noge i zavitlati na drugu obalu Ganga.” ",
  "sn10.3:2.9": "„Prijatelju, ne vidim bilo koga u ovome svetu, sa njegovim božanstvima, Mārom i Brahmom, u ovom pokolenju sa njegovim asketama i brahmanima, plemenitim i običnim ljudima, ko bi mi mogao pomutiti um ili rastrgnuti srce ili me zgrabiti za noge i zavitlati na drugu obalu Ganga. ",
  "sn10.3:2.10": "No svejedno, prijatelju, pitaj me to što želiš.” ",
  "sn10.3:3.1": "„Na kojem to mestu žudnja i mržnja izviru? ",
  "sn10.3:3.2": "Gde se odbojnost, privlačnost i strah rađaju? ",
  "sn10.3:3.3": "Odakle nastavši, misli se umom poigravaju ",
  "sn10.3:3.4": "kao nestašni dečaci zarobljenim gavranom?” ",
  "sn10.3:4.1": "[Blaženi:] „Žudnja i mržnja izviru odavde, ",
  "sn10.3:4.2": "ovde se odbojnost, privlačnost i strah rađaju. ",
  "sn10.3:4.3": "Odatle nastavši, misli se umom poigravaju ",
  "sn10.3:4.4": "kao nestašni dečaci zarobljenim gavranom. ",
  "sn10.3:5.1": "Rođene su sviđanjem, iznikle u nama samima, ",
  "sn10.3:5.2": "nalik granama što izbiju iz stabla banjanovog. ",
  "sn10.3:5.3": "Mnogostruke, hrane se zadovoljstvima čula, ",
  "sn10.3:5.4": "māluvā puzavici nalik što obraste čitavu šumu. ",
  "sn10.3:6.1": "Oni koji razumeju gde je ovaj izvor, ",
  "sn10.3:6.2": "rado ga odbacuju – dobro me čuj, o yakkha! ",
  "sn10.3:6.3": "Takvi prelaze bujicu koju je tako teško preći, ",
  "sn10.3:6.4": "do tada neprelaznu, i više se ne preporađaju.” "
}