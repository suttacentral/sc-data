{
  "sn10.8:0.1": "Budini govori tematski grupisani 10.8 ",
  "sn10.8:0.2": "1. Indaka ",
  "sn10.8:0.3": "Sudatta ",
  "sn10.8:1.1": "Jednom je Blaženi boravio kraj Rāđagahe, u Senovitom gaju. ",
  "sn10.8:1.2": "U isto vreme je kućedomaćin Anāthapindika stigao u Rāđagahu nekim poslom. ",
  "sn10.8:1.3": "Tu on doču: ",
  "sn10.8:1.4": "„Probuđeni se, kažu, pojavio u svetu” ",
  "sn10.8:1.5": "i požele da smesta ode i vidi Blaženog. Tada mu se javi misao: ",
  "sn10.8:1.6": "„Danas nije pravi dan da odem i vidim Blaženog. ",
  "sn10.8:1.7": "Sutra ću otići da vidim Blaženog, u pravo vreme.” S mislima okrenutim ka Probuđenome, on leže da otpočine. ",
  "sn10.8:1.8": "Tri puta tokom noći ustajao je misleći da je zora. ",
  "sn10.8:1.9": "Na kraju ode on do gradske kapije, kraj mesta za spaljivanje. ",
  "sn10.8:1.10": "Nadljudska bića otvoriše mu kapiju. ",
  "sn10.8:1.11": "Kad je domaćin Anāthapindika napustio grad, svestlost nestade i opet zavlada tama. Strah, užas i jeza zavladaše njime i on htede da se vrati. ",
  "sn10.8:1.12": "Tada se nevidljivi zloduh Sivaka oglasi: ",
  "sn10.8:2.1": "„Stotinu slonova, stotinu konja, ",
  "sn10.8:2.2": "stotinu kola koje vuku mazge, ",
  "sn10.8:2.3": "sto hiljada sluškinja, ",
  "sn10.8:2.4": "okićene draguljima i minđušama ",
  "sn10.8:2.5": "nije vredno ni jedne šesnaestine ",
  "sn10.8:2.6": "jednog tvog koraka. ",
  "sn10.8:3.1": "Samo napred, domaćine! ",
  "sn10.8:3.2": "Samo napred, domaćine! ",
  "sn10.8:3.3": "Korak napred bolji je za tebe, ",
  "sn10.8:3.4": "nego onaj natrag!” ",
  "sn10.8:4.1": "Tada tama nestade za Anāthapindiku i javi se svetlost. Strah, užas i jeza koje je osećao se primiriše. ",
  "sn10.8:4.2": "Po drugi put… ",
  "sn10.8:7.2": "Po treći put svestlost nestade i opet zavlada tama. Strah, užas i jeza zavladaše njime i on htede da se vrati. ",
  "sn10.8:7.3": "Tada se po treći put nevidljivi zloduh Sivaka oglasi: ",
  "sn10.8:8.1": "„Stotinu slonova, stotinu konja… ",
  "sn10.8:8.3": "jednog tvog koraka. ",
  "sn10.8:9.1": "Samo napred, domaćine! ",
  "sn10.8:9.2": "Samo napred, domaćine! ",
  "sn10.8:9.3": "Korak napred bolji je za tebe, ",
  "sn10.8:9.4": "nego onaj natrag!” ",
  "sn10.8:10.1": "Tada tama nestade za Anāthapindiku i javi se svetlost. Strah, užas i jeza koje je osećao se primiriše. ",
  "sn10.8:10.2": "Tako Anāthapindika stiže do Senovitog gaja. ",
  "sn10.8:11.1": "A u to vreme Blaženi je – pošto je ustao, jer je noć prošla – praktikovao meditaciju u hodu. ",
  "sn10.8:11.2": "Još izdaleka spazi on kućedomaćina Anāthapindiku kako dolazi. ",
  "sn10.8:11.3": "Ugledavši ga, on prekide meditaciju i sede na već ranije pripremljeno sedište. ",
  "sn10.8:11.4": "Sedeći tako, kad Anāthapindika stiže, on mu reče: ",
  "sn10.8:11.5": "„Dođi, Sudatta.” ",
  "sn10.8:11.6": "Tada Anāthapindika pomisli: „Blaženi me oslovljava pravim imenom!” i pade pred noge Blaženog, govoreći: ",
  "sn10.8:11.7": "„Poštovani, nadam se da je Blaženi spokojno spavao.” ",
  "sn10.8:12.1": "[Blaženi:] „Uvek, uvek, spava on spokojno: ",
  "sn10.8:12.2": "brahman potpuno oslobođen, ",
  "sn10.8:12.3": "koji se ne povodi za zadovoljstvima čula, ",
  "sn10.8:12.4": "koji ne poseduje bilo šta, sasvim ohlađen. ",
  "sn10.8:13.1": "Presekavši sve veze ",
  "sn10.8:13.2": "i prevladavši strah u srcu, smiren, ",
  "sn10.8:13.3": "utihnuli boravi srećan, ",
  "sn10.8:13.4": "dostigavši mir svesnosti.” "
}