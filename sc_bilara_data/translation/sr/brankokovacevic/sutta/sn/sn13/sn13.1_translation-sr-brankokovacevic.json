{
  "sn13.1:0.1": "Budini govori tematski grupisani 13.1 ",
  "sn13.1:0.2": "1. Pronicanje ",
  "sn13.1:0.3": "Nokat na prstu ",
  "sn13.1:1.1": "Ovako sam čuo. ",
  "sn13.1:1.2": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "sn13.1:1.3": "Onda Blaženi stavi malo zemlje na nokat prsta i reče monasima: ",
  "sn13.1:1.4": "„Šta mislite, monasi? ",
  "sn13.1:1.5": "Šta je veće: ovo malo zemlje na noktu mog prsta ili ova nepregledna zemlja?” ",
  "sn13.1:2.1": "„Poštovani, ova nepregledna zemlja je mnogo veća. ",
  "sn13.1:2.2": "To malo zemlje na noktu Blaženog je skoro ništa. ",
  "sn13.1:2.3": "Kada se uporedi sa nepreglednom zemljom, to malo zemlje na noktu Blaženog nije ni stoti, ni hiljaditi, ni stohiljaditi deo.” ",
  "sn13.1:2.4": "„Isto tako, za plemenitog učenika koji poseduje uvid i koji je pronikao u Istinu, mnogo je više patnje koju je iskorenio i uklonio; ",
  "sn13.1:2.5": "a tek je sasvim malo preostalo. ",
  "sn13.1:2.6": "To nije ni stoti, ni hiljaditi, ni stohiljaditi deo u poređenju sa onim prvobitnim okeanom patnje koju je iskorenio i uklonio, jer mu je preostalo još najviše sedam života. ",
  "sn13.1:2.7": "Tako je velika blagodet to pronicanje u Dhammu; ",
  "sn13.1:2.8": "tako je velika blagodet steći oko Dhamme.” "
}