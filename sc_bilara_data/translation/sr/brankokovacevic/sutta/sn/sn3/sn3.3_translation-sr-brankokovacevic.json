{
  "sn3.3:0.1": "Budini govori tematski grupisani 3.3 ",
  "sn3.3:0.2": "1. Prvo poglavlje ",
  "sn3.3:0.3": "Starost i smrt ",
  "sn3.3:1.1": "Kraj Sāvatthīja. ",
  "sn3.3:1.2": "Dok je sedeo sa strane, Pasenadi, kralj Kosale, ovako reče Blaženome: ",
  "sn3.3:1.3": "„Poštovani, da li onaj ko se rodi može da očekuje bilo šta drugo osim starosti i smrti?” ",
  "sn3.3:1.4": "„Veliki kralju, onaj ko se rodi ne može da očekuje bilo šta drugo osim starosti i smrti. ",
  "sn3.3:1.5": "Čak i ovi moćni plemići — bogati, sa velikim imanjem, sa mnogo zlata i srebra, sa obiljem blaga i imetka, sa obiljem stoke i letine — zato što su se rodili, ne mogu da očekuju bilo šta drugo osim starosti i smrti. ",
  "sn3.3:1.6": "Čak i ovi moćni brahmani… ",
  "sn3.3:1.7": "moćni kućedomaćini – bogati… sa obiljem stoke i letine — zato što su se rodili, ne mogu da očekuju bilo šta drugo osim starosti i smrti. ",
  "sn3.3:1.8": "Čak i ovi monasi, koji su arahanti, u kojima su nečistoće uklonjene, koji su proživeli svetački život, učinili što treba učiniti, odložili teret, dostigli svoj cilj, sasvim razorili okove postojanja i sebe potpuno oslobodili putem savršenog znanja, čak i njihovo je telo nešto što je podložno propadanju, podložno odlaganju.” ",
  "sn3.3:1.9": "Tako reče Blaženi… ",
  "sn3.3:2.1": "„I blistava kraljevska kočija propadne, ",
  "sn3.3:2.2": "ovo telo ostari takođe. ",
  "sn3.3:2.3": "Ali Učenje ispravnih neprolazno je, ",
  "sn3.3:2.4": "tako dobri govore dobrima.” "
}