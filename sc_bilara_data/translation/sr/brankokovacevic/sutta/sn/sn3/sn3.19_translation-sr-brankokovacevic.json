{
  "sn3.19:0.1": "Budini govori tematski grupisani 3.19 ",
  "sn3.19:0.2": "2. Drugo poglavlje ",
  "sn3.19:0.3": "Bez naslednika (1) ",
  "sn3.19:1.1": "Kraj Sāvatthīja. ",
  "sn3.19:1.2": "Onda Pasenadi, kralj Kosale, usred dana dođe do Blaženog i kad je stigao, pozdravi ga s poštovanjem, pa sede sa strane. Dok je tako sedeo, Blaženi mu ovako reče: ",
  "sn3.19:1.3": "„E pa, veliki kralju, otkuda ti usred dana?” ",
  "sn3.19:2.1": "„Danas je, gospodine, domaćin koji je često davao novac u zajam umro u Sāvatthiju. ",
  "sn3.19:2.2": "Dolazim pošto sam preneo njegovo bogatstvo u palatu, jer naslednika nema. ",
  "sn3.19:2.3": "osam miliona u zlatu, a da ne pominjem srebro. ",
  "sn3.19:2.4": "I mada je imao novca i za pozajmicu, hranio se sasvim skromno: ",
  "sn3.19:2.5": "običan pirinač i malo kiseliša. ",
  "sn3.19:2.6": "Ni u odeći se nije razbacivao: ",
  "sn3.19:2.7": "nosio je tri dužine lanenog platna. ",
  "sn3.19:2.8": "A i prevoz mu beše skroman: ",
  "sn3.19:2.9": "putovao je običnom zapregom sa krovom od lišća.” ",
  "sn3.19:3.1": "„Tako je to, veliki kralju! Tako je to! ",
  "sn3.19:3.2": "Kada čovek koji nije do kraja usavršen stekne veliko bogatstvo, on ga ne koristi za sopstveno uživanje i zadovoljstvo, ni za uživanje i zadovoljstvo svojih roditelja, ni za uživanje i zadovoljstvo svoje žene i dece, ni za uživanje i zadovoljstvo svojih robova, slugu i pomoćnika, ni za uživanje i zadovoljstvo svojih prijatelja. On ne običava da sveštenicima i asketama donosi ponude i tako sebi obezbedi sreću, put na nebo. ",
  "sn3.19:3.3": "Kada se njegova imovina ne koristi kako treba, kraljevi ili lopovi je uzmu, vatra je sagori, voda je odnese ili je gramzivi naslednici raznesu. ",
  "sn3.19:3.4": "Tako njegovo bogatstvo, neupotrebljeno kako treba, biva protraćeno i ne donese nikakvu korist. ",
  "sn3.19:4.1": "Baš kao i jezero na kojem se okupljaju neljudska bića, sa bistrom vodom, hladnom vodom, svežom vodom, čistom, sa mnogim gazovima, prekrasno. ",
  "sn3.19:4.2": "Nijedan čovek ne usuđuje se da iz njega uzima vodu, da pije ili se u njemu kupa, niti da vodu koristi za svoje potrebe. ",
  "sn3.19:4.3": "I tako ta voda, neupotrebljena kako treba, biva protraćena i ne donese nikakvu korist. ",
  "sn3.19:4.4": "Na isti način, kada čovek koji nije do kraja usavršen stekne veliko bogatstvo, on ga ne koristi za sopstveno uživanje i zadovoljstvo, ni za uživanje i zadovoljstvo svojih roditelja, ni za uživanje i zadovoljstvo svoje žene i dece, ni za uživanje i zadovoljstvo svojih robova, slugu i pomoćnika, ni za uživanje i zadovoljstvo svojih prijatelja. On ne običava da sveštenicima i asketama donosi ponude i tako sebi obezbedi sreću, put na nebo. ",
  "sn3.19:4.5": "Kada se njegova imovina ne koristi kako treba, kraljevi ili lopovi je uzmu, vatra je sagori, voda je odnese ili je gramzivi naslednici raznesu. ",
  "sn3.19:4.6": "Tako njegovo bogatstvo, neupotrebljeno kako treba, biva protraćeno i ne donese nikakvu korist. ",
  "sn3.19:5.1": "Ali kada čovek koji je do kraja usavršen stekne veliko bogatstvo, on ga koristi za sopstveno uživanje i zadovoljstvo, za uživanje i zadovoljstvo svojih roditelja, za uživanje i zadovoljstvo svoje žene i dece, za uživanje i zadovoljstvo svojih robova, slugu i pomoćnika, za uživanje i zadovoljstvo svojih prijatelja. On običava da sveštenicima i asketama donosi ponude i tako sebi obezbedi sreću, put na nebo. ",
  "sn3.19:5.2": "I pošto se njegova imovina koristi kako treba, kraljevi ili lopovi je ne uzmu, vatra je ne sagori, voda je ne odnese, niti je gramzivi naslednici raznesu. ",
  "sn3.19:5.3": "Tako njegovo bogatstvo, upotrebljeno kako treba, ne biva protraćeno, već donese korist. ",
  "sn3.19:6.1": "Baš kao i jezero blizu grada ili sela, sa bistrom vodom, hladnom vodom, svežom vodom, čistom, sa mnogim gazovima, prekrasno. ",
  "sn3.19:6.2": "Ljudi će iz njega uzimati vodu, piti je ili se u njemu kupati i vodu koristiti za svoje potrebe. ",
  "sn3.19:6.3": "I tako ta voda, upotrebljena kako treba, ne biva protraćeno i donese korist. ",
  "sn3.19:6.4": "Na isti način, kada čovek koji je do kraja usavršen stekne veliko bogatstvo… ",
  "sn3.19:6.6": "upotrebi ga kako treba, ono ne biva protraćeno, već donese korist. ",
  "sn3.19:7.1": "Poput hladne vode na ukletom mestu ",
  "sn3.19:7.2": "što ispari, a da je niko nikada ne okusi, ",
  "sn3.19:7.3": "takvo je i bogatstvo što ga stekne bezvredan čovek ",
  "sn3.19:7.4": "koji niti sam u njemu uživa, a niti drugima daje. ",
  "sn3.19:8.1": "Ali probuđem i znanjem bremenit, kad imetak stekne, ",
  "sn3.19:8.2": "u njemu uživa i dužnosti ispunjava. ",
  "sn3.19:8.3": "Takav, prvi medu ljudima, othranivši svoju porodicu, ",
  "sn3.19:8.4": "neukaljan, u nebeski svet odlazi.” "
}