{
  "sn3.21:0.1": "Budini govori tematski grupisani 3.21 ",
  "sn3.21:0.2": "3. Treće poglavlje ",
  "sn3.21:0.3": "Ljudi ",
  "sn3.21:1.1": "Kraj Sāvatthīja. ",
  "sn3.21:1.2": "Onda Pasenadi, kralj Kosale, dođe do Blaženog i kad je stigao, pozdravi ga s poštovanjem, pa sede sa strane. Dok je tako sedeo, Blaženi mu ovako reče: ",
  "sn3.21:1.3": "„Veliki kralju, na ovome svetu postoje četiri vrste ljudi. ",
  "sn3.21:1.4": "Koje četiri? ",
  "sn3.21:1.5": "Oni koji iz tame idu u tamu, ",
  "sn3.21:1.6": "oni koji iz tame idu u svetlost, ",
  "sn3.21:1.7": "oni koji iz svetlosti idu u tamu ",
  "sn3.21:1.8": "i oni koji iz svetlosti idu u svetlost. ",
  "sn3.21:2.1": "A kakav je to čovek, veliki kralju, koji iz tame ide u tamu? ",
  "sn3.21:2.2": "Ima slučajeva kada se neko rodi u niskoj porodici — porodici ćandala, sakupljača bambusa, lovaca, kolara ili smetlara — siromašnoj porodici gde je malo hrane i pića, koja jedva preživljava, a hranu i odeću nabavlja jako teško; ",
  "sn3.21:2.3": "a on sam je ružan, neugledan, deformisan, hronično bolestan — poluslep, krivih ruku, hrom ili paralizovan. Ne može da sebi obzbedi hranu. piće, odeću i kočiju; cvetne vence, mirise i mirisna ulja; ležajeve, kuću i svetiljke. ",
  "sn3.21:2.4": "I tako, odlučuje da čini nedela telom, govorom i umom. ",
  "sn3.21:2.5": "Otuda, posle sloma tela, posle smrti, takav se preporodi u svetu lišavanja, na lošem odredištu, u nižim svetovima, čak u čistilištu. ",
  "sn3.21:3.1": "Zamisli, veliki kralju, čoveka koji ide iz mraka u mrak, iz pomrčine u pomrčinu ili iz kaljuge u kaljugu: ",
  "sn3.21:3.2": "ta osoba je, kažem, ista takva. ",
  "sn3.21:3.3": "Ko je na takvom putu, veliki kralju, taj ide iz tame u tamu. ",
  "sn3.21:4.1": "A kakva je to osoba, veliki kralju, koja iz tame ide u svetlost? ",
  "sn3.21:4.2": "Ima slučajeva kada se neko rodi u niskoj porodici — porodici ćandala, sakupljača bambusa, lovaca, kolara ili smetlara — siromašnoj porodici gde je malo hrane i pića, koja jedva preživljava, a hranu i odeću nabavlja jako teško; ",
  "sn3.21:4.3": "a on sam je ružan, neugledan, deformisan, hronično bolestan — poluslep, krivih ruku, hrom ili paralizovan. Ne može da sebi obzbedi hranu. piće, odeću i kočiju; cvetne vence, mirise i mirisna ulja; ležajeve, kuću i svetiljke. ",
  "sn3.21:4.4": "I tako, odlučuje da čini dobra dela telom, govorom i umom. ",
  "sn3.21:4.5": "A potom, posle sloma tela, posle smrti, preporađa se na dobrom odredištu, u nebeskom svetu. ",
  "sn3.21:5.1": "Zamisli, veliki kralju, čoveka koji se sa zemlje popne na kočiju, sa kočije uzjaše na konja, sa konja se popne na slona, sa slona se uspne na visoku zgradu: ",
  "sn3.21:5.2": "ta osoba je, kažem, ista takva. ",
  "sn3.21:5.3": "Ko je na takvom putu, veliki kralju, taj ide iz tame u svetlost. ",
  "sn3.21:6.1": "A kakva je to osoba, veliki kralju, koja iz svetlosti ide u tamu? ",
  "sn3.21:6.2": "Ima slučajeva kada se neko rodi u visokoj porodici — imućnoj porodici ratnika ili u imućnoj porodici kućedomaćina — onoj koja je bogata, velikog imetka i poseda, sa mnogo zlata i srebra, sa mnogo blaga i stvari, sa mnogo bogatstva i prihoda; ",
  "sn3.21:6.3": "a on sam je lepo građen, naočit, skladan, izuzetno lep i dopadljiv. On može sebi da stekne hranu. piće, odeću i kočiju; cvetne vence, mirise i mirisna ulja; ležajeve, kuću i svetiljke. ",
  "sn3.21:6.4": "I onda, odlučuje da čini nedela telom, govorom i umom. ",
  "sn3.21:6.5": "Otuda, posle sloma tela, posle smrti, takav se preporodi u svetu lišavanja, na lošem odredištu, u nižim svetovima, čak u čistilištu. ",
  "sn3.21:7.1": "Zamisli, veliki kralju, čoveka koji se sa viskoke zgrade spusti na slona, sa slona na konja, sa konja na kočiju, sa kočije siđe na zemlju, sa zemlje siđe u mrak podzemlja: ",
  "sn3.21:7.2": "ta osoba je, kažem, ista takva. ",
  "sn3.21:7.3": "Ko je na takvom putu, veliki kralju, taj ide iz svetlosti u tamu. ",
  "sn3.21:8.1": "A kakva je to osoba, veliki kralju, koja iz svetlosti ide u svetlost? ",
  "sn3.21:8.2": "Ima slučajeva kada se neko rodi u visokoj porodici — imućnoj porodici ratnika ili u imućnoj porodici kućedomaćina — onoj koja je bogata, velikog imetka i poseda, sa mnogo zlata i srebra, sa mnogo blaga i stvari, sa mnogo bogatstva i prihoda; ",
  "sn3.21:8.3": "a on sam je lepo građen, naočit, skladan, izuzetno lep i dopadljiv. On može sebi da stekne hranu. piće, odeću i kočiju; cvetne vence, mirise i mirisna ulja; ležajeve, kuću i svetiljke. ",
  "sn3.21:8.4": "I tako, odlučuje da čini dobra dela telom, govorom i umom. ",
  "sn3.21:8.5": "A potom, posle sloma tela, posle smrti, preporađa se na dobrom odredištu, u nebeskom svetu. ",
  "sn3.21:9.1": "Zamisli, veliki kralju, čoveka koji bi prešao iz kočije u kočiju, ili sa konja na konja, ili sa slona na slona, ili sa visoke zgrade na visoku zgradu: ",
  "sn3.21:9.2": "ta osoba je, kažem, ista takva. ",
  "sn3.21:9.3": "Ko je na takvom putu, veliki kralju, taj ide iz svetlosti u svetlost. ",
  "sn3.21:9.4": "To su, veliki kralju, četiri vrste ljudi na ovome svetu.” ",
  "sn3.21:9.5": "Tako reče Blaženi… ",
  "sn3.21:10.1": "„O kralju, neki čovek je siromašan, ",
  "sn3.21:10.2": "manjka mu vere i škrt je, ",
  "sn3.21:10.3": "cicijaši, sa lošim namerama, ",
  "sn3.21:10.4": "pogrešnih stavova, ne poštuje druge. ",
  "sn3.21:11.1": "On besramno psuje i grdi ",
  "sn3.21:11.2": "askete i brahmane ",
  "sn3.21:11.3": "i druge duhovnike. ",
  "sn3.21:11.4": "On je nihilista i podrugljivac, ",
  "sn3.21:12.1": "što druge sprečava da daju ",
  "sn3.21:12.2": "hranu prosjacima. ",
  "sn3.21:12.3": "O kralju, vladaru nad ljudima, ",
  "sn3.21:12.4": "kada takav čovek umre, ",
  "sn3.21:12.5": "on odlazi u užasno čistilište, ",
  "sn3.21:12.6": "on bez izuzetka ide iz tame u tamu. ",
  "sn3.21:13.1": "O kralju, neki čovek je siromašan, ",
  "sn3.21:13.2": "ali s poverenjem u sebi i bez gramzivosti. ",
  "sn3.21:13.3": "Daruje, plemenitih je namera, ",
  "sn3.21:13.4": "čovek nepometenog uma. ",
  "sn3.21:14.1": "On ne psuje i ne grdi ",
  "sn3.21:14.2": "askete i brahmane, ",
  "sn3.21:14.3": "već ustane i pozdravlja ih, ",
  "sn3.21:14.4": "vežba se u ispravnom vladanju. ",
  "sn3.21:15.1": "Ne sprečava druge da daju ",
  "sn3.21:15.2": "hranu prosjacima. ",
  "sn3.21:15.3": "O kralju, vladaru nad ljudima, ",
  "sn3.21:15.4": "kada takav čovek umre, ",
  "sn3.21:15.5": "odlazi u nebesko boravište, ",
  "sn3.21:15.6": "putujući iz tame u svetlost. ",
  "sn3.21:16.1": "Ako je čovek bogat, o kralju, ",
  "sn3.21:16.2": "a manjka mu vere i škrt je, ",
  "sn3.21:16.3": "cicijaši, sa lošim namerama, ",
  "sn3.21:16.4": "pogrešnih stavova, ne poštuje druge, ",
  "sn3.21:17.1": "ako besramno psuje i grdi ",
  "sn3.21:17.2": "askete i brahmane ",
  "sn3.21:17.3": "i druge duhovnike, ",
  "sn3.21:17.4": "nihilista je i podrugljivac, ",
  "sn3.21:18.1": "što druge sprečava da daju ",
  "sn3.21:18.2": "hranu prosjacima, ",
  "sn3.21:18.3": "o kralju, vladaru nad ljudima, ",
  "sn3.21:18.4": "kada takav čovek umre, ",
  "sn3.21:18.5": "on odlazi u užasno čistilište, ",
  "sn3.21:18.6": "on iz svetlosti ide u tamu. ",
  "sn3.21:19.1": "Ako je čovek bogat, o kralju, ",
  "sn3.21:19.2": "ali s poverenjem u sebi i bez gramzivosti. ",
  "sn3.21:19.3": "Daruje, plemenitih je namera, ",
  "sn3.21:19.4": "čovek nepometenog uma. ",
  "sn3.21:20.1": "On ne psuje i ne grdi ",
  "sn3.21:20.2": "askete i brahmane ",
  "sn3.21:20.3": "već ustane i pozdravlja ih, ",
  "sn3.21:20.4": "vežba se u ispravnom vladanju. ",
  "sn3.21:21.1": "Ne sprečava druge da daju ",
  "sn3.21:21.2": "hranu prosjacima. ",
  "sn3.21:21.3": "O kralju, vladaru nad ljudima, ",
  "sn3.21:21.4": "kada takav čovek umre, ",
  "sn3.21:21.5": "odlazi u nebesko boravište, ",
  "sn3.21:21.6": "on iz svetlosti ide u svetlost. "
}