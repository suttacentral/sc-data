{
  "sn3.14:0.1": "Budini govori tematski grupisani 3.14 ",
  "sn3.14:0.2": "2. Drugo poglavlje ",
  "sn3.14:0.3": "Bitka (1) ",
  "sn3.14:1.1": "Kraj Sāvatthīja. ",
  "sn3.14:1.2": "I onda Ađātasattu, kralj Magade, sin kraljice Videhe, okupivši ogromnu vojsku, krenu na Kasi, protiv Pasenadija, kralja Kosale. ",
  "sn3.14:1.3": "A kralj Pasenadi doču za ovo ",
  "sn3.14:1.5": "i okupivši ogromnu vojsku, krenu u kontranapad protiv kralja Ađātasattua. ",
  "sn3.14:1.6": "I vodili su kralj Ađātasattu i kralj Pasenadi bitku, ",
  "sn3.14:1.7": "u kojoj kralj Ađātasattu pobedi kralja Pasenadija. ",
  "sn3.14:1.8": "Poražen, ovaj se sa vojskom povuče u svoj glavni grad Sāvatthi. ",
  "sn3.14:2.1": "Onda se jednoga jutra grupa monaha obukla, uzeše svaki svoju prosjačku zdelu i gornji ogrtač, pa krenuše put Sāvatthīja da prose hranu. ",
  "sn3.14:2.2": "A kad su isprosili hranu u Sāvatthīju i vratili se, posle obroka, odoše do Blaženog. Pošto su mu se poklonili, sedoše sa strane i ispričaše mu šta se dogodilo. ",
  "sn3.14:4.1": "„Monasi, kralj Ađātasattu ima rđave prijatelje, rđave drugove, rđave pratioce, ",
  "sn3.14:4.2": "dok kralj Pasenadi ima dobro prijatelje, dobre drugove, dobre pratioce. ",
  "sn3.14:4.3": "Pa ipak, kralj Pasenadi će večeras leći ophrvan bolom, poražen.” ",
  "sn3.14:4.4": "Tako reče Blaženi… ",
  "sn3.14:5.1": "Pobeda rađa mržnju, ",
  "sn3.14:5.2": "u mukama ostaje poraženi; ",
  "sn3.14:5.3": "utihnuli boravi srećan, ",
  "sn3.14:5.4": "napustivši i pobedu i poraz.” "
}