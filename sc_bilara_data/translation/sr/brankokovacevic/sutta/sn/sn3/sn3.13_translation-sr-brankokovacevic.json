{
  "sn3.13:0.1": "Budini govori tematski grupisani 3.13 ",
  "sn3.13:0.2": "2. Drugo poglavlje ",
  "sn3.13:0.3": "Porcija hrane ",
  "sn3.13:1.1": "Kraj Sāvatthīja. ",
  "sn3.13:1.2": "Jednom je prilikom Pasenadi, kralj Kosale, redovno jeo veliku zdelu pirinča i karija. ",
  "sn3.13:1.3": "I onda, još uvek presit, dahćući i uzdišući, otide on do Blaženog, pozdravi ga s poštovanjem, pa sede sa strane. ",
  "sn3.13:2.1": "Na to Blaženi, razumevši značenje svega toga, izgovori ove stihove: ",
  "sn3.13:3.1": "„Kada je čovek uvek sabran, ",
  "sn3.13:3.2": "motri na umerenost u hrani koju jede, ",
  "sn3.13:3.3": "njegove boljke tada se umanjuju: ",
  "sn3.13:3.4": "sporije stari, štiti svoj život.” ",
  "sn3.13:4.1": "A u to vreme je mladi brahman Sudassana stajao iz kralja Pasenadija. ",
  "sn3.13:4.2": "Tako mu se kralj obrati: ",
  "sn3.13:4.3": "„Hajde, dragi Sudassana, nauči ove stihove od Blaženog i recituj mi ih kad god jedem. ",
  "sn3.13:4.4": "Ja ću ti za to svaki put poklanjati stotinu kahāpana”. ",
  "sn3.13:4.5": "„Da, visočanstvo”, odgovori mladi brahman Sudassana. I pošto je naučio stihove od Blaženog, kad god bi kralj Pasenadi obedovao, mladi brahman Sudassana bi recitovao: ",
  "sn3.13:5.1": "„Kada je čovek uvek sabran, ",
  "sn3.13:5.2": "motri na umerenost u hrani koju jede, ",
  "sn3.13:5.3": "njegove boljke tada se umanjuju: ",
  "sn3.13:5.4": "sporije stari, štiti svoj život.” ",
  "sn3.13:6.1": "Tako je kralj Pasenadi postepeno smanjio veličinu svojih obroka na tek jedan tanjir kuvanog pirinča. ",
  "sn3.13:6.2": "Kasnije, kada mu je telo postalo vitko, kralj Pasenadi se jednom lupi rukom po butini i tom prilikom izreče ove nadahnute stihove: ",
  "sn3.13:6.3": "„Blaženi pokaza saosećanje prema meni u pogledu obe vrste dobrog: ",
  "sn3.13:6.4": "dobrog koje se odnosi na sadašnji život i onog koje se odnosi na budući život”. "
}