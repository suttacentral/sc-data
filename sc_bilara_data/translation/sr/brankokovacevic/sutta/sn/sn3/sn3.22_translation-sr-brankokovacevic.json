{
  "sn3.22:0.1": "Budini govori tematski grupisani 3.22 ",
  "sn3.22:0.2": "3. Treće poglavlje ",
  "sn3.22:0.3": "Baka ",
  "sn3.22:1.1": "Kraj Sāvatthīja. ",
  "sn3.22:1.2": "Pasenadi, kralj Kosale, sedeo je sa strane. a Blaženi mu ovako reče: ",
  "sn3.22:1.3": "„E pa, veliki kralju, otkuda ti usred dana?” ",
  "sn3.22:2.1": "„Poštovani, moja baka je umrla. Bila je vremešna, stara, sa mnogo leta na plećima, u poodmaklim godinama, u poslednjoj životnoj dobi, sto dvadeset godina posle rođenja. ",
  "sn3.22:2.2": "A bila mi je vrlo draga i prirasla za srce. ",
  "sn3.22:2.3": "Kada bih, poštovani gospodine, mogao da dam kraljevskog slona i da je spasem od smrti, ja bih ga rado dao ",
  "sn3.22:2.4": "da one ne umre. ",
  "sn3.22:2.5": "Kada bih mogao da dam kraljevskog konja i da je spasem od smrti, ja bih ga rado dao ",
  "sn3.22:2.6": "da one ne umre. ",
  "sn3.22:2.7": "Kada bih mogao da dam kraljevsko selo i da je spasem od smrti, ja bih ga rado dao ",
  "sn3.22:2.8": "da one ne umre. ",
  "sn3.22:2.9": "Kada bih mogao da dam čitavu zemlju da je spasem od smrti, ja bih je rado dao ",
  "sn3.22:2.10": "da one ne umre.” ",
  "sn3.22:2.11": "„Sva bića, veliki kralju, osuđena su na smrt, okončavaju smrću i ne mogu umaći smrti.” ",
  "sn3.22:2.12": "„Zadivljujuće je to, poštovani, čudesno je to! ",
  "sn3.22:2.13": "Kako je Blaženi to dobro izgovorio: ",
  "sn3.22:2.14": "‘Sva bića, veliki kraju, osuđena su na smrt, okončavaju smrću i ne mogu umaći smrti’.” ",
  "sn3.22:3.1": "„Tako je, veliki kralju! Tako je!” ",
  "sn3.22:3.2": "Sva bića osuđena su na smrt, okončavaju smrću i ne mogu izbeći smrt. ",
  "sn3.22:3.3": "Baš kao što sve grnčareve posude, bilo da su nepečene ili pečene, jesu osuđene na razbijanje, okončavaju razbijanjem i ne mogu izbeći razbijanje, ",
  "sn3.22:3.4": "isto tako su sva bića osuđena na smrt, okončavaju smrću i ne mogu izbeći smrt. ",
  "sn3.22:3.5": "Tako reče Blaženi… ",
  "sn3.22:4.1": "„Sva bića će umreti, ",
  "sn3.22:4.2": "život se zaista smrću okončava. ",
  "sn3.22:4.3": "Putovaće u skladu sa svojim delima, ",
  "sn3.22:4.4": "uživajući plodove i zasluga i nedela: ",
  "sn3.22:4.5": "zločinci odlaze u čistilište, ",
  "sn3.22:4.6": "dobročinitelji u srećni svet. ",
  "sn3.22:5.1": "Zato, čini ono što valja, ",
  "sn3.22:5.2": "sakupljajući dobročinstva za život budući. ",
  "sn3.22:5.3": "Dobra dela su bićima blagorodna ",
  "sn3.22:5.4": "kada se u drugom svetu rode.” "
}