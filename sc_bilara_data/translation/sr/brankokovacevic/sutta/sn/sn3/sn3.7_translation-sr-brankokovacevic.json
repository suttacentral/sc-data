{
  "sn3.7:0.1": "Budini govori tematski grupisani 3.7 ",
  "sn3.7:0.2": "1. Prvo poglavlje ",
  "sn3.7:0.3": "Dvorana za suđenja ",
  "sn3.7:1.1": "Kraj Sāvatthīja. ",
  "sn3.7:1.2": "Dok je sedeo sa strane, Pasenadi, kralj Kosale, ovako reče Blaženome: ",
  "sn3.7:1.3": "„Poštovani, upravo sada, dok sam sedeo u dvorani za suđenja, video sam da čak i imućni plemići, imućni brahmani i imućni domaćini – bogati, sa velikim imanjem, sa mnogo zlata i srebra, sa obiljem blaga i imetka, sa obiljem stoke i letine – govore laži gonjeni željom za čulnim zadovoljstvima, opčinjeni čulnim zdovoljstvima, jednostavno zarad čulnih zadovoljstava. ",
  "sn3.7:1.4": "Onda pomislih: ",
  "sn3.7:1.5": "’Dosta mi je bilo suđenje! Neka se drugi sada time bave!” ",
  "sn3.7:2.1": "„Tako je, veliki kralju! Tako je!” ",
  "sn3.7:2.2": "Čak i imućni plemići, imućni brahmani i imućni domaćini – bogati, sa velikim imanjem, sa mnogo zlata i srebra, sa obiljem blaga i imetka, sa obiljem stoke i letine – govore laži gonjeni željom za čulnim zadovoljstvima, opčinjeni čulnim zdovoljstvima, jednostavno zarad čulnih zadovoljstava. ",
  "sn3.7:2.3": "To će im zadugo doneti štetu i patnju.” ",
  "sn3.7:2.4": "Tako reče Blaženi… ",
  "sn3.7:3.1": "„Raspaljeni materijalnim posedom, ",
  "sn3.7:3.2": "pohlepni, omamljeni čulnim zadovoljstvima, ",
  "sn3.7:3.3": "ne postaju svesni činjenice da su otišli predaleko – ",
  "sn3.7:3.4": "poput ribe uhvaćene u mrežu. ",
  "sn3.7:3.5": "Kasnije, gorčina ih čeka, ",
  "sn3.7:3.6": "nesreća im je konačan usud.” "
}