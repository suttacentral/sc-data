{
  "sn3.10:0.1": "Budini govori tematski grupisani 3.10 ",
  "sn3.10:0.2": "1. Prvo poglavlje ",
  "sn3.10:0.3": "Vezanost ",
  "sn3.10:1.1": "Jednom je prilikom Pasenadi, kralj Kosale, mnogo ljudi svezao – neke konopcima, druge kladama, a treće lancima. ",
  "sn3.10:2.1": "Onda se jednoga jutra grupa monaha obukla, uzeše svaki svoju prosjačku zdelu i gornji ogrtač, pa krenuše put Sāvatthīja da prose hranu. ",
  "sn3.10:2.2": "A kad su isprosili hranu u Sāvatthīju i vratili se, posle obroka, odoše do Blaženog. Pošto su mu se poklonili, sedoše sa strane i ovako rekoše Blaženom: ",
  "sn3.10:2.3": "„Poštovani, Pasenadi, kralj Kosale, mnogo je ljudi svezao – neke konopcima, druge kladama, a treće lancima.” ",
  "sn3.10:3.1": "Onda Blaženi, razumevši značenje svega toga, izgovori ove stihove: ",
  "sn3.10:4.1": "„Nije jaka ona spona, govore mudri, ",
  "sn3.10:4.2": "načinjena od kudelje, drveta ili metala. ",
  "sn3.10:4.3": "Opčinjenost draguljima i ukrasima, ",
  "sn3.10:4.4": "žudnja za sinovima i ženama mnogo je snažnija, ",
  "sn3.10:5.1": "Ta spona je zaista jaka, kažu mudri. ",
  "sn3.10:5.2": "Čini se labavom, ali te sa puta odvodi i teško je se osloboditi. ",
  "sn3.10:5.3": "Koji taj okov raskinu, bez želja idu poput asketa, ",
  "sn3.10:5.4": "sve čulne želje daleko su za njima ostale.” "
}