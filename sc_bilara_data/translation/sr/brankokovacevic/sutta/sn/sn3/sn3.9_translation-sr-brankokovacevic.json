{
  "sn3.9:0.1": "Budini govori tematski grupisani 3.9 ",
  "sn3.9:0.2": "1. Prvo poglavlje ",
  "sn3.9:0.3": "Prinošenje žrtve ",
  "sn3.9:1.1": "Kraj Sāvatthīja. ",
  "sn3.9:1.2": "Jednom je prilikom pripremljen veliki obred prinošenja žrtve u ime Pasenadija, kralj Kosale. Pet stotina bikova, pet stotina junadi, pet stotina junica, pet stotina koza i pet stotina jarčeva je odvedeno do stuba za žrtvovanje. ",
  "sn3.9:1.3": "A njegovi sluge, nadničari i radnici, pod pretnom kažnjavanja i šibanja, vredno su pripremali sve što je potrebno, dok su im se suze oblivale lice. ",
  "sn3.9:2.1": "Onda se jednoga jutra grupa monaha obukla, uzeše svaki svoju prosjačku zdelu i gornji ogrtač, pa krenuše put Sāvatthīja da prose hranu. ",
  "sn3.9:2.2": "A kad su isprosili hranu u Sāvatthīju i vratili se, posle obroka, odoše do Blaženog. Pošto su mu se poklonili, sedoše sa strane i ovako rekoše Blaženom: ",
  "sn3.9:2.3": "„Poštovani, veliki obred prinošenja žrtve priprema Pasenadi, kralj Kosale. Pet stotina bikova, pet stotina junadi, pet stotina junica, pet stotina koza i pet stotina jarčeva je odvedeno do stuba za žrtvovanje. ",
  "sn3.9:2.4": "A njegovi sluge, nadničari i radnici, pod pretnom kažnjavanja i šibanja, vredno su pripremali sve što je potrebno, dok su im se suze oblivale lice. ",
  "sn3.9:3.1": "Onda Blaženi, razumevši značenje svega toga, izgovori ove stihove: ",
  "sn3.9:4.1": "„Konjska žrtva, ljudska žrtva, ",
  "sn3.9:4.2": "sammāpāsa, vāćapeyya i niraggaḷa: ",
  "sn3.9:4.3": "sve te velike žrtve, bremenite nasiljem, ",
  "sn3.9:4.4": "veliki plod ne donose. ",
  "sn3.9:5.1": "Veliki mudraci ispravnog ponašanja ",
  "sn3.9:5.2": "ne prisustvuju takvim žrtvama ",
  "sn3.9:5.3": "gde koze, ovde i stoka ",
  "sn3.9:5.4": "različite vrste zaklana biva. ",
  "sn3.9:6.1": "Ali kada žrtve lišene nasilja ",
  "sn3.9:6.2": "porodice prinose iz jedne u drugu generaciju, ",
  "sn3.9:6.3": "gde koze, ovce i stoka ",
  "sn3.9:6.4": "različite vrste ne biva zaklana, ",
  "sn3.9:6.5": "veliki mduraci ispravnog ponašanja ",
  "sn3.9:6.6": "prisustvuju takvim žrtvama. ",
  "sn3.9:7.1": "Mudar čovek nju treba da prinese, ",
  "sn3.9:7.2": "ta žrtva veliki plod donosi. ",
  "sn3.9:7.3": "Jer za onoga ko takve žrtve prinosi ",
  "sn3.9:7.4": "zaista uvek je bolje, a ne gore. ",
  "sn3.9:7.5": "Takva žrtva istinski je golema, ",
  "sn3.9:7.6": "njoj se raduju čak i božanstva.” "
}