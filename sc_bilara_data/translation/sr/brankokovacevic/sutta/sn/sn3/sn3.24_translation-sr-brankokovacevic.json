{
  "sn3.24:0.1": "Budini govori tematski grupisani 2.24 ",
  "sn3.24:0.2": "3. Treće poglavlje ",
  "sn3.24:0.3": "Strelci ",
  "sn3.24:1.1": "Kraj Sāvatthīja. ",
  "sn3.24:1.2": "Dok je sedeo sa strane, Pasenadi, kralj Kosale, ovako reče Blaženome: ",
  "sn3.24:1.3": "„Gde, poštovani, poklon treba da bude dat?” ",
  "sn3.24:1.4": "„Gde god um oseća poverenje, veliki kralju.” ",
  "sn3.24:1.5": "„Ali, poštovani, gde dat poklon donosi naveći plod?” ",
  "sn3.24:1.6": "„[Pitanje:] „Gde poklon treba da bude dat?”, jeste jedna stvar, veliki kralju, dok je ono: „Gde dat poklon donosi naveći plod?”, nešto sasvim drugo. ",
  "sn3.24:1.7": "Ono što je dato čestitom čoveku, umesto nekom pokvarenjaku, donosi najveći plod. ",
  "sn3.24:1.8": "Ali dopusti da te prvo nešto pitam. Odgovori kako misliš da treba. ",
  "sn3.24:1.9": "Šta misliš, veliki kralju? ",
  "sn3.24:1.10": "Ima slučajeva kada je rat na pragu, predstoji bitka. ",
  "sn3.24:1.11": "I okupe se plemićki sinovi – neuvežbani, neiskusni, nedisciplinovani, strašljivi, kukavice, spremni da uteknu pred opasnošću. ",
  "sn3.24:1.12": "Hoćeš li ih povesti sa sobom? Jesu li ti takvi od ikakve koristi?” ",
  "sn3.24:1.13": "„Ne, poštovani, neću ih povesti sa sobom. Takvi mi nisu ni od kakve koristi.” ",
  "sn3.24:1.14": "„Zatim se okupe brahmanski sinovi… ",
  "sn3.24:1.15": "trgovački sinovi… ",
  "sn3.24:1.16": "radnički sinovi – neuvežbani, neiskusni, nedisciplinovani, strašljivi, kukavice, spremni da uteknu pred opasnošću…” ",
  "sn3.24:1.17": "„Takvi mi nisu ni od kakve koristi.” ",
  "sn3.24:2.1": "„A šta misliš, veliki kralju? ",
  "sn3.24:2.2": "Ima slučajeva kada je rat na pragu, predstoji bitka. ",
  "sn3.24:2.3": "I okupe se plemićki sinovi – uvežbani, iskusni, disciplinovani, hrabri, neustrašivi, spremni da se suoče sa opasnošću. ",
  "sn3.24:2.4": "Hoćeš li ih povesti sa sobom? Jesu li ti takvi od ikakve koristi?” ",
  "sn3.24:2.5": "„Da, gospodine, povešću ih sa sobom. Takvi su mi od i te kakve koristi.” ",
  "sn3.24:2.6": "„Zatim se okupe brahmanski sinovi… ",
  "sn3.24:2.7": "trgovački sinovi… ",
  "sn3.24:2.8": "I okupe se radnički sinovi – uvežbani, iskusni, disciplinovani, hrabri, neustrašivi, spremni da se suoče sa opasnošću. ",
  "sn3.24:2.9": "Hoćeš li ih povesti sa sobom? Jesu li ti takvi od ikakve koristi?” ",
  "sn3.24:2.10": "„Da, gospodine, povešću ih sa sobom. Takvi su mi od i te kakve koristi.” ",
  "sn3.24:3.1": "„Isto tako, veliki kralju, kada neko napusti dom i ode u beskućnike – bez obzira iz kojeg plemena – i napustio je pet stvari, a razvio drugih pet – ono što je njemu dato donosi veliki plod. ",
  "sn3.24:3.2": "A kojih pet stvari je napustio? ",
  "sn3.24:3.3": "Napustio je želju za zadovoljstvima čula, zlovolju, tromost i pospanost, uznemirenost i kajanje, napustio je sumnju. ",
  "sn3.24:3.4": "Tih pet stvari je on napustio. ",
  "sn3.24:3.5": "A kojih pet stvari je razvio? ",
  "sn3.24:3.6": "Razvio je vrlinu do samog kraja, razvio je koncentraciju… mudrost… oslobođenje… znanje i viđenje oslobođenja do samog kraja. ",
  "sn3.24:3.7": "Tih pet stvari je razvio. ",
  "sn3.24:3.8": "Ono što je dato nekome ko je napustio tih pet stvari, a razvio drugih pet, donosi najveći plod.” ",
  "sn3.24:3.9": "Tako reče Blaženi. ",
  "sn3.24:4.1": "„Kao što će kralj spremajući se za rat ",
  "sn3.24:4.2": "unajmiti mladiće obučene u gađanju lukom, ",
  "sn3.24:4.3": "neustražive i snažne, a ne one ",
  "sn3.24:4.4": "što su još od rođenja kukavice; ",
  "sn3.24:5.1": "isto tako treba odavati počast onome ko je ",
  "sn3.24:5.2": "ustaljen u strpljenju i blagosti, ",
  "sn3.24:5.3": "ko je savršenog ponašanja, mudar, ",
  "sn3.24:5.4": "čak i ako je, po rođenju, niskog porekla. ",
  "sn3.24:6.1": "Nek darodavci podižu prijatna boravišta za askete ",
  "sn3.24:6.2": "i pozivaju znalce da tu borave. ",
  "sn3.24:6.3": "Neka im izvore prave u suvim šumama ",
  "sn3.24:6.4": "i staze za hodanje tamo gde je potrebno. ",
  "sn3.24:7.1": "Neka sa jasnom, mirnom svesnošću, ",
  "sn3.24:7.2": "daruju hranom i pićem, ",
  "sn3.24:7.3": "odećom i smeštajem ",
  "sn3.24:7.4": "one koji koračaju pravim putem. ",
  "sn3.24:8.1": "Baš kao što ogroman, ",
  "sn3.24:8.2": "munjama okićen, grmeći oblak, ",
  "sn3.24:8.3": "sipa kišu na plodnu zemlju ",
  "sn3.24:8.4": "i natapa polja i padine, ",
  "sn3.24:9.1": "isto tako osoba ispunjena ",
  "sn3.24:9.2": "poverenjem i znanjem, mudra, ",
  "sn3.24:9.3": "sakupivši zalihe, ",
  "sn3.24:9.4": "opskrbljuje beskućnike hranom i pićem. ",
  "sn3.24:10.1": "Uživajući u darovanju, ",
  "sn3.24:10.2": "’Dajte im! Dajte!’ govori. ",
  "sn3.24:10.3": "To je njegova grmljavina, ",
  "sn3.24:10.4": "nalik kišnom oblaku. ",
  "sn3.24:10.5": "Taj pljusak dobročinstava, obilan, ",
  "sn3.24:10.6": "vraća se upravo onome ko daruje.” "
}