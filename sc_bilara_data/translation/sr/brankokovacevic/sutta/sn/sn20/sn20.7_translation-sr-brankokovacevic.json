{
  "sn20.7:0.1": "Budini govori tematski grupisani 20.7 ",
  "sn20.7:0.2": "1. Poređenja ",
  "sn20.7:0.3": "Drveni klin ",
  "sn20.7:1.1": "Kraj Sāvatthīja. ",
  "sn20.7:1.2": "”Monasi, jednom davno Dasārahe su imale bubanj po imenu Dozivač. ",
  "sn20.7:1.3": "Kad bi taj bubanj napukao, Dasārahe bi ga zakrpile novim drvenim klinom. ",
  "sn20.7:1.4": "I tako, malo-pomalo, od prvobitnog bubnja nije ostalo ništa, ",
  "sn20.7:1.5": "sav je bio sačinjen od tih novih drvenih klinova. ",
  "sn20.7:1.6": "Isto tako će se, monasi, dogoditi sa nekim monasima u budućnosti. Kada budu recitovani govori koje je izgovorio Tathagata, oni koji su slojeviti, duboki po značenju, transcendentni, odnose se na prazninu, ti monasi neće biti zainteresovani da ih slušaju, da obrate pažnju na njih, da se potrude da ih razumeju; oni neće smatrati da takvo jedno učenje vredi proučavati i njime ovladati. ",
  "sn20.7:2.1": "Ali zato kada budu recitovani neki drugi govori, poezija koju su načinili pesnici, neobičnih izraza i figura, delo onih koji ne pripadaju Sanghi, kada ih budu govorili njihovi učenici, takvi monasi će biti zainteresovani da ih slušaju, da obrate pažnju na njih, da se potrude da ih razumeju; oni će smatrati da takvo jedno učenje vredi proučavati i njime ovladati. ",
  "sn20.7:2.2": "I na taj način, monasi, govori koje je izgovorio Tathagata, oni koji su slojeviti, duboki po značenju, transcendentni, odnose se na prazninu sasvim će nestati. ",
  "sn20.7:2.3": "Zato, monasi, ovako sebe treba da vežbate: ",
  "sn20.7:2.4": "'Kada budu recitovani govori koje je izgovorio Tathagata, oni koji su slojeviti, duboki po značenju, transcendentni, odnose se na prazninu, bićemo zainteresovani da ih slušamo, da obratimo pažnju na njih, da se potrudimo da ih razumemo; smatraćemo da takvo jedno učenje vredi proučavati i njime ovladati.' ",
  "sn20.7:2.5": "Tako sebe treba da vežbate.” "
}