{
  "sn20.8:0.1": "Budini govori tematski grupisani 20.8 ",
  "sn20.8:0.2": "1. Poređenja ",
  "sn20.8:0.3": "Cepanica ",
  "sn20.8:1.1": "Ovako sam čuo. ",
  "sn20.8:1.2": "Jednom je Blaženi boravio kraj Vesālija, u Velikom gaju, u dvorani sa šiljatim krovom. ",
  "sn20.8:1.3": "Tu se on ovako obrati monasima: ",
  "sn20.8:1.4": "„Monasi.” ",
  "sn20.8:1.5": "„Da, poštovani”, odgovoriše oni. ",
  "sn20.8:1.6": "A Blaženi ovako nastavi: ",
  "sn20.8:2.1": "„Danas, monasi, Liććhaviji žive koristeći cepanicu kao jastuk, marljivi su i gorljivi u vežbanju. ",
  "sn20.8:2.2": "Zbog toga kralj Ađātasattu od Magadhe, sin kraljice Videhi, ne nalazi priliku, ne nalazi uporište da ih napadne. ",
  "sn20.8:2.3": "Ali u budućnosti, monasi, Liććhaviji će postati nežni, mekih i nežnih ruku i nogu; ",
  "sn20.8:2.4": "spavaće na mekim krevetima sa jastucima punjenim pamukom, sve dok sunce visoko ne odskoči. ",
  "sn20.8:2.5": "Tada će kralj Ađātasattu naći priliku, naći uporište da ih napadne. ",
  "sn20.8:3.1": "Isto tako, monasi, danas monasi žive koristeći cepanicu kao jastuk, marljivi su i gorljivi u naporu. ",
  "sn20.8:3.2": "Zbog toga Māra, Zli, ne nalazi priliku, ne nalazi uporište da ih napadne. ",
  "sn20.8:3.3": "Ali u budućnosti, monasi, monasi će postati nežni, mekih i nežnih ruku i nogu; ",
  "sn20.8:3.4": "spavaće na mekim krevetima sa jastucima punjenim pamukom, sve dok sunce visoko ne odskoči. ",
  "sn20.8:3.5": "Tada će Māra, Zli, naći priliku, naći uporište da ih napadne. ",
  "sn20.8:3.6": "Zato, monasi, ovako sebe treba da vežbate: ",
  "sn20.8:3.7": "’Živećemo koristeći cepanicu kao jastuk, marljivi i gorljivi u naporu.’ ",
  "sn20.8:3.8": "Tako sebe treba da vežbate.” "
}