{
  "sn20.5:0.1": "Budini govori tematski grupisani 20.5 ",
  "sn20.5:0.2": "1. Poređenja ",
  "sn20.5:0.3": "Koplje ",
  "sn20.5:1.1": "Kraj Sāvatthīja. ",
  "sn20.5:1.2": "„Monasi, zamislite koplje oštrog vrha ",
  "sn20.5:1.3": "i čoveka koji na njega naiđe, te pomisli: ",
  "sn20.5:1.4": "'Svojom rukom ili pesnicom ću ovo koplje oštrog vrha saviti, iskriviti, obmotati'. ",
  "sn20.5:1.5": "Šta mislite, monasi, ",
  "sn20.5:1.6": "da li bi on bio u stanju da svojom rukom ili pesnicom to koplje oštrog vrha savije, iskrivi, obmota?” ",
  "sn20.5:1.7": "„Ne bi, poštovani.” ",
  "sn20.5:1.8": "„A zašto?” ",
  "sn20.5:1.9": "„Takvo koplje, poštovani, nije lako saviti rukom ili pesnicom, nije lako iskriviti ili obmotati ga. ",
  "sn20.5:1.10": "Taj čovek bi doživeo jedino zamor i ozlojeđenost.” ",
  "sn20.5:2.1": "„Isto tako je, monasi, sa onim monahom koji je razvijao oslobođenje uma uz pomoć prijateljske ljubavi, tako što ju je često vežbao, njome ovladao, temeljno praktikovao, održavao, uvećavao i na pravi način koristio. ",
  "sn20.5:2.2": "Ako bi neki demon pomislio da može osvojiti njegov um, taj demon bi doživeo jedino zamor i ozlojeđenost. ",
  "sn20.5:2.3": "Zato, monasi, ovako sebe treba da vežbate: ",
  "sn20.5:2.4": "’Razvijaćemo oslobođenje uma uz pomoć prijateljske ljubavi, tako što ćemo je često vežbati, njome ovladati, temeljno praktikovati, održavati, uvećavati i na pravi način koristiti.’ ",
  "sn20.5:2.5": "Tako sebe treba da vežbate.” "
}