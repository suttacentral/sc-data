{
  "sn11.22:0.1": "Budini govori tematski grupisani 11.22 ",
  "sn11.22:0.2": "3. Treće poglavlje ",
  "sn11.22:0.3": "Ružni ",
  "sn11.22:1.1": "U Đetinom gaju, kraj Sāvatthija. ",
  "sn11.22:1.2": "Onda Blaženi… ovako reče: ",
  "sn11.22:1.3": "„Monasi, jednom davno neki zloduh, ružan i onizak, seo je na presto Sakke, vladara bogova. ",
  "sn11.22:1.4": "Zbog toga su bogovi neba trideset trojice gunđali, negodovali i prigovarali: ",
  "sn11.22:1.5": "„Neobično je to, neverovatno je to! ",
  "sn11.22:1.6": "Da taj zloduh, ružan i onizak, sedi na prestolu Sakke, vladara bogova. ",
  "sn11.22:1.7": "Ali kako su bogovi neba trideset trojice sve više gunđali, negodovali i prigovarali, tako je taj zloduh postajao sve lepši, sve privlačniji i sve dopadljiviji. ",
  "sn11.22:2.1": "Onda bogovi trideset trojice otidoše do Sakke, vladara bogova i rekoše mu: ",
  "sn11.22:2.2": "’Ovde je, časni gospodine, neki zloduh, ružan i onizak, seo na tvoj presto… ",
  "sn11.22:2.6": "Ali kako su bogovi neba trideset trojice sve više gunđali, negodovali i prigovarali, tako je taj zloduh postajao sve lepši, sve privlačniji i sve dopadljiviji. ",
  "sn11.22:2.7": "Mora da je to, časni gospodine, neki zloduh koji se hrani besom.’ ",
  "sn11.22:3.1": "Onda Sakka, vladar bogova, otide do tog zloduha koji se hrani besom; pošto mu priđe, prebaci gornji ogrtač preko jednog ramena, kleknu desnim kolenom na tlo, te sklopljenih dlanova prema tom zloduhu triput objavi svoje ime: ",
  "sn11.22:3.2": "’Ja sam Sakka, časni gospodine, vladar bogova! Ja sam Sakka, časni gospodine, vladar bogova!’ ",
  "sn11.22:3.3": "Kako je Sakka, vladar bogova, objavljivao svoje ime, tako je taj zloduh postajao sve ružniji i sve niži. ",
  "sn11.22:3.4": "I tako, postajući sve ružniji i sve niži, on tu na licu mesta i nestade.” ",
  "sn11.22:3.5": "Tada Sakka, vladar bogova, sede na svoj presto, pa da umiri bogove neba trideset trojice, tom prilikom izgovori ove stihove: ",
  "sn11.22:4.1": "„Ja nisam onaj čiji je um lako povrediti, ",
  "sn11.22:4.2": "niti me vrtlog lako ponese. ",
  "sn11.22:4.3": "Ja se na vas ne ljutim dugo, ",
  "sn11.22:4.4": "bes se u meni ne zadržava. ",
  "sn11.22:5.1": "Kad se naljutim ne govorim grubo, ",
  "sn11.22:5.2": "niti ističem svoje vrline. ",
  "sn11.22:5.3": "Ja samoga sebe obuzdavam ",
  "sn11.22:5.4": "i staram se o sopstvenoj dobrobiti’.” "
}