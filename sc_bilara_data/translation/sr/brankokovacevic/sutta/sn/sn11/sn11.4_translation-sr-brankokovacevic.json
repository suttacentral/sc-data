{
  "sn11.4:0.1": "Budini govori tematski grupisani 11.4 ",
  "sn11.4:0.2": "1. Prvo poglavlje ",
  "sn11.4:0.3": "Vepaćitti ",
  "sn11.4:1.1": "Kraj Sāvatthīja. ",
  "sn11.4:1.2": "„Monasi, jednom davno zametnula se bitka između božanstava i titana. ",
  "sn11.4:1.3": "Onda se Vepaćitti, vladar titana, obrati titanima: ",
  "sn11.4:1.4": "’Ako, časna gospodo, u ovoj bici koja se zametnula titani pobede, a božanstva izgube, vežite Sakkki, vladaru bogova, ruke, noge i vrat i dovedite ga preda me u grad titana.’ ",
  "sn11.4:1.5": "A Sakka, vladar bogova, obrati se božanstvima neba trideset trojice: ",
  "sn11.4:1.6": "’Ako, časna gospodo, u ovoj bici koja se zametnula, božanstva pobede, a titani izgube, vežite Vepaćittiju, vladaru titana, ruke, noge i vrat i dovedite ga preda me u Dvoranu pravednosti.’ ",
  "sn11.4:1.7": "I dogodi se da u toj bici božanstva pobediše, a titani izgubiše. ",
  "sn11.4:1.8": "Onda božanstva neba trideset trojice vezaše Vepaćittiju, vladaru titana, ruke, noge i vrat i dovedoše ga pred Sakku, vladara bogova, u Dvoranu pravednosti. ",
  "sn11.4:1.9": "I dok je tamo boravio, Vepaćitti, vladar titana, vezanih ruku, nogu i vrata, grdio je i vređao Sakku, vladara bogova, dok je ovaj ulazio i izlazio, koristeći nepristojne i grube reči. ",
  "sn11.4:1.10": "Na to se kočijaš Mātali obrati Sakki, vladaru bogova, u stihovima: ",
  "sn11.4:2.1": "’Da li iz straha, o Maghavā Sakkka, ",
  "sn11.4:2.2": "ili zbog slabosti trpiš ",
  "sn11.4:2.3": "dok slušaš grube reči, ",
  "sn11.4:2.4": "licem u lice sa Vepaćittijem?’ ",
  "sn11.4:3.1": "(Sakka:) ’Niti iz straha, niti zbog slabosti ",
  "sn11.4:3.2": "trpim ja uvrede Vepaćittija. ",
  "sn11.4:3.3": "Jer kako bi se mudar čovek poput mene, ",
  "sn11.4:3.4": "sa budalom upuštao u svađu?’ ",
  "sn11.4:4.1": "(Mātali:) ’Iz budale će još više provaliti besa, ",
  "sn11.4:4.2": "ako je niko ne obuzda. ",
  "sn11.4:4.3": "Zato strogom kaznom ",
  "sn11.4:4.4": "mudar čovek treba da obuzda budalu.’ ",
  "sn11.4:5.1": "(Sakka:) ’Ja mislim da se budala ",
  "sn11.4:5.2": "obuzdava jedino ovako: ",
  "sn11.4:5.3": "kad znaš da je u protivniku bes, ",
  "sn11.4:5.4": "svesnošću mir u sebi održavaj.’ ",
  "sn11.4:6.1": "(Mātali:) ’Baš u tom trpljenju, ",
  "sn11.4:6.2": "ja vidim grešku, o Vāsava. ",
  "sn11.4:6.3": "Jer kada budala pomisli: ",
  "sn11.4:6.4": "„Iz straha me ovaj trpi”, ",
  "sn11.4:6.5": "tada glupak još više na tebe nasrne, ",
  "sn11.4:6.6": "kao i govedo na onoga ko beži.’ ",
  "sn11.4:7.1": "(Sakka:) ’Neka misli šta mu je volja: ",
  "sn11.4:7.2": "„Iz straha me ovaj trpi”. ",
  "sn11.4:7.3": "Od puteva koji vode ka sopstvenom dobru, ",
  "sn11.4:7.4": "ne postoji ništa bolje od strpljivosti. ",
  "sn11.4:8.1": "Onaj ko, iako je snažan, ",
  "sn11.4:8.2": "bira da bude strpljiv prema slabijem – ",
  "sn11.4:8.3": "to se naziva vrhunskim strpljenjem; ",
  "sn11.4:8.4": "za slaboga takvog izbora nema. ",
  "sn11.4:9.1": "Za snagu onoga ko ima snagu budale, ",
  "sn11.4:9.2": "kažu da je to nikakva snaga. ",
  "sn11.4:9.3": "Ali za snažnoga, koga čuva Dhamma, ",
  "sn11.4:9.4": "ne postoji dostojan suparnik. ",
  "sn11.4:10.1": "Kada neko na bes besom odgovara, ",
  "sn11.4:10.2": "za sebe samoga zlo čini; ",
  "sn11.4:10.3": "a ko je pred besnim bez besa u sebi, ",
  "sn11.4:10.4": "pobeđuje u bici koju je teško dobiti. ",
  "sn11.4:11.1": "On to čini na korist obojice, ",
  "sn11.4:11.2": "i svoju i onog drugoga; ",
  "sn11.4:11.3": "jer kad zna da u protivniku je bes, ",
  "sn11.4:11.4": "on svesnošću mir u sebi održava. ",
  "sn11.4:12.1": "Tako je lek za obojicu stvorio, ",
  "sn11.4:12.2": "i za sebe i za onog drugoga; ",
  "sn11.4:12.3": "a oni koji ga zbog toga vide kao budalu ",
  "sn11.4:12.4": "o Dhammi pojma nemaju.” ",
  "sn11.4:13.1": "I tako, monasi, ako Sakka, vladar bogova, koji uživa u plodu svojih dobrih dela i vlada božanstvima neba trideset trojice, jeste taj koji govori u pohvalu strpljenja i blagosti, ",
  "sn11.4:13.2": "koliko bi to još primerenije bilo za vas, koji ste napustili dom radi tako dobro izloženog učenja i prakse, da budete strpljivi i blagi.” "
}