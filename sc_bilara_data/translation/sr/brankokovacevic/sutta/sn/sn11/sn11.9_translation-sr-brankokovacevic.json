{
  "sn11.9:0.1": "Budini govori tematski grupisani 11.9 ",
  "sn11.9:0.2": "1. Prvo poglavlje ",
  "sn11.9:0.3": "Isposnici u šumi ",
  "sn11.9:1.1": "Kraj Sāvatthīja. ",
  "sn11.9:1.2": "„U davna vremena, monasi, mnogi su isposnici, puni vrline i dobrote, boravili u kolibama od lišća u šumskoj isposnici. ",
  "sn11.9:1.3": "A onda Sakka, vladar bogova, i Vepaćitti, vladar titana, otidoše do tih isposnika punih vrline i dobrote. ",
  "sn11.9:1.4": "Tada Vepaćitti, vladar titana, obuven u čvrste čizme, opasan mačem, pod suncobranom koji su nosili, uđe na glavna vrata u isposnicu, te prođe pored tih isposnika punih vrline i dobrote, držeći se podalje od njih. ",
  "sn11.9:1.5": "A Sakka, vladar bogova, izu svoje čvrste čizme, predade mač drugima, odloži suncobran, pa uđe na vrata u isposnicu i sklopljenih dlanova stade niz vetar od tih isposnika punih vrline i dobrote, odajući im poštovanje. ",
  "sn11.9:1.6": "Na to se ti isposnici, puni vrline i dobrote, obratiše Sakki, vladaru bogova, ovim stihovima: ",
  "sn11.9:2.1": "’Miris isposnika koji se dugo zavetovaše, ",
  "sn11.9:2.2": "sa tela krenuvši ide niz vetar. ",
  "sn11.9:2.3": "Odmakni se odatle, Hiljaduoki, ",
  "sn11.9:2.4": "miris isposnika je nečist, kralju bogova.’ ",
  "sn11.9:3.1": "(Sakka:) ’Miris isposnika koji se dugo zavetovaše, ",
  "sn11.9:3.2": "sa tela krenuvši ide niz vetar. ",
  "sn11.9:3.3": "kao venac prelepog cveća na glavi. ",
  "sn11.9:3.4": "Mi žudimo za tim mirisom, poštovani, ",
  "sn11.9:3.5": "bogovi to ne smatraju odbojnim’.” "
}