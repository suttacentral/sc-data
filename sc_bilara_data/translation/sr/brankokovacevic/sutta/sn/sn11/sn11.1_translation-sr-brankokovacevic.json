{
  "sn11.1:0.1": "Budini govori tematski grupisani 11.1 ",
  "sn11.1:0.2": "1. Prvo poglavlje ",
  "sn11.1:0.3": "Suvīra ",
  "sn11.1:1.1": "Ovako sam čuo. ",
  "sn11.1:1.2": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "sn11.1:1.3": "Tu se on ovako obrati monasima: ",
  "sn11.1:1.4": "„Monasi.” ",
  "sn11.1:1.5": "„Da, poštovani gospodine”, odgovoriše oni. ",
  "sn11.1:1.6": "A Blaženi ovako nastavi: ",
  "sn11.1:2.1": "„Jednom su se, monasi, božanstva i titani raspoređivali za bitku. ",
  "sn11.1:2.2": "Onda Sakka, vladar bogova, reče mladom božanstvu Suvīri ovako: ",
  "sn11.1:2.3": "’Dragi Suvīra, titani su krenuli u boj protiv božanstava. ",
  "sn11.1:2.4": "Idi, dragi Suvīra, i suprotstavi se titanima.’ ",
  "sn11.1:2.5": "’Da, vaše visočanstvo’, odgovori Suvīra Sakki, vladaru bogova, ali ostade nemaran. ",
  "sn11.1:2.6": "Po drugi put Sakka reče Suvīri… ",
  "sn11.1:2.9": "ali on i po drugi put ostade nemaran. ",
  "sn11.1:2.10": "Po treći put Sakka reče Suvīri… ",
  "sn11.1:2.13": "ali on i po treći put ostade nemaran. ",
  "sn11.1:2.14": "Onda se Sakka, vladar bogova, obrati mladom božanstvu Suvīri u stihovima: ",
  "sn11.1:3.1": "’Gde ne treba napora i truda, ",
  "sn11.1:3.2": "a ipak se sreća dostiže, ",
  "sn11.1:3.3": "na takvo mesto kreni, Suvīra, ",
  "sn11.1:3.4": "i mene povedi sa sobom.’ ",
  "sn11.1:4.1": "[Suvīra:] ’Lenjivac koji se ne napreže, ",
  "sn11.1:4.2": "niti svoje dužnosti ispunjava, ",
  "sn11.1:4.3": "al' ipak mu sve želje bivaju ispunjene: ",
  "sn11.1:4.4": "to mi podari, Sakka, poput blagoslova.’ ",
  "sn11.1:5.1": "[Sakka:] ’Tamo gde lenjivac koji se ne napreže ",
  "sn11.1:5.2": "može dostići večno blaženstvo: ",
  "sn11.1:5.3": "na takvo mesto kreni, Suvīra, ",
  "sn11.1:5.4": "i mene povedi sa sobom.’ ",
  "sn11.1:6.1": "[Suvīra:] ’Blaženstvo, najviši devo, koje možemo naći ",
  "sn11.1:6.2": "i bez toga da išta činimo, o Sakka, ",
  "sn11.1:6.3": "bez tuge, bez očajanja, ",
  "sn11.1:6.4": "to mi podari, Sakka, poput blagoslova.’ ",
  "sn11.1:7.1": "[Sakka:] ’Ako postoji igde takvo mesto ",
  "sn11.1:7.2": "gde i bez rada ne nazadujemo, ",
  "sn11.1:7.3": "to je zaista put nibbāne: ",
  "sn11.1:7.4": "na takvo mesto kreni, Suvīra, ",
  "sn11.1:7.5": "i mene povedi sa sobom.’ ",
  "sn11.1:8.1": "Dakle, monasi, ako Sakka, vladar bogova, koji uživa u plodu svojih dobrih dela i vlada božanstvima neba trideset trojice, jeste taj koji govori u pohvalu preduzimljivosti i energičnosti, ",
  "sn11.1:8.2": "koliko bi to još primerenije bilo za vas, koji ste napustili dom radi tako dobro izloženog učenja i prakse, da se trudite, borite i stremite da završite ono što još niste završili, postignete ono što još niste postigli, ostvarite ono što još niste ostvarili.” "
}