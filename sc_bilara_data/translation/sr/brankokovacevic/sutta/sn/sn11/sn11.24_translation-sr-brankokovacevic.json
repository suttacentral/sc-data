{
  "sn11.24:0.1": "Budini govori tematski grupisani 11.24 ",
  "sn11.24:0.2": "3. Treće poglavlje ",
  "sn11.24:0.3": "Prekršaj ",
  "sn11.24:1.1": "Kraj Sāvatthīja. ",
  "sn11.24:1.2": "U to vreme dvojica monaha su se posvađala ",
  "sn11.24:1.3": "i jedan od monaha je prekršio pravila. ",
  "sn11.24:1.4": "Potom taj monah u prisustvu onog drugog priznade prekršaj kao takav; ",
  "sn11.24:1.5": "ali drugi monah to ne prihvata. ",
  "sn11.24:1.6": "Onda velika grupa monaha dođe do Blaženog, pokloni mu se i sede sa strane. Dok su tako sedeli, ispričaše mu šta se dogodilo. ",
  "sn11.24:2.1": "„Postoje, monasi, dve vrste budala. ",
  "sn11.24:2.2": "Onaj ko ne vidi prekršaj kao prekršaj i onaj ko mu, kad neko prizna prekršaj, to ne oprosti onako kako nalaže Učenje. ",
  "sn11.24:2.3": "To su dve vrste budala. ",
  "sn11.24:2.4": "Postoje, monasi, dvojica mudrih. ",
  "sn11.24:2.5": "Onaj ko vidi prekršaj kao prekršaj i onaj ko mu, kad neko prizna prekršaj, to oprosti onako kako nalaže Učenje. ",
  "sn11.24:2.6": "To su, monasi, dvojica mudrih. ",
  "sn11.24:3.1": "U davna vremena, Sakka, vladar bogova, je u Dvorani pravednosti, ne bi li umirio bogove neba trideset trojice, izgovori ove stihove: ",
  "sn11.24:4.1": "’Neka bes pod vašu vlast dođe ",
  "sn11.24:4.2": "i nek prijateljstvo vaše ne stari. ",
  "sn11.24:4.3": "Ne kudite onog ko pokudu ne zaslužuje, ",
  "sn11.24:4.4": "i ne govorite zlonamerno. ",
  "sn11.24:4.5": "Jer bes ruši zle ljude, ",
  "sn11.24:4.6": "kao lavina planinu’.” "
}