{
  "sn11.14:0.1": "Budini govori tematski grupisani 11.14 ",
  "sn11.14:0.2": "2. Drugo poglavlje ",
  "sn11.14:0.3": "Siromah ",
  "sn11.14:1.1": "Jednom je Blaženi boravio kraj Rāđagahe, u Bambusovom gaju, na mestu gde se hrane veverice. ",
  "sn11.14:1.2": "I tu on ovako reče monasima: ",
  "sn11.14:1.3": "„Monasi.” ",
  "sn11.14:1.4": "„Da, poštovani gospodine”, odgovoriše oni. ",
  "sn11.14:1.5": "A Blaženi ovako nastavi: ",
  "sn11.14:2.1": "„Monasi, u davna vremena, baš ovde u Rāđagahi, bio je jedan čovek, siromašan, bedan i jadan. ",
  "sn11.14:2.2": "On je prihvatio poverenje, prihvatio vrlinu, prihvatio znanje, prihvatio velikodušnost, prihvatio mudrost u Dhammi i pravilima koje je objavio Tathāgata. ",
  "sn11.14:2.3": "I pošto je tako učinio, posle sloma tela, posle smrti, preporodio se na dobrom odredištu, čak u nebeskom svetu, u društvu božanstava neba trideset trojice. ",
  "sn11.14:2.4": "I nadmašivao je druge bogove svojom lepotom i slavom. ",
  "sn11.14:2.5": "Zbog toga su bogovi neba trideset trojice gunđali, negodovali i prigovarali: ",
  "sn11.14:2.6": "’Zadivljujuće je to, čudesno je to! ",
  "sn11.14:2.7": "Ovaj sin bogova je u prošlosti, dok je bio čovek, bio siromašan, bedan i jadan; ",
  "sn11.14:2.8": "a ipak se, posle sloma tela, nakon smrti, preporodio na srećnom odredištu, u nebeskom svetu, u društvu bogova neba trideset trojice. ",
  "sn11.14:2.9": "On nadmašuje druge bogove svojom lepotom i slavom.’ ",
  "sn11.14:3.1": "Onda se Sakka, vladar bogova, obrati božanstvima neba trideset trojice: ",
  "sn11.14:3.2": "’Ne negodujte, časna gospodo, zbog ovog sina bogova. ",
  "sn11.14:3.3": "U prošlosti, dok je bio čovek, on je prihvatio poverenje, prihvatio vrlinu, prihvatio znanje, prihvatio velikodušnost, prihvatio mudrost u Dhammi i pravilima koje je objavio Tathāgata. ",
  "sn11.14:3.4": "I pošto je tako učinio, posle sloma tela, posle smrti, preporodio se na dobrom odredištu, čak u nebeskom svetu, u društvu božanstava neba trideset trojice. ",
  "sn11.14:3.5": "I nadmašuje druge bogove svojom lepotom i slavom.’ ",
  "sn11.14:3.6": "Zatim Sakka, vladar bogova, ne bi li umirio bogove neba trideset trojice, izgovori ove stihove: ",
  "sn11.14:4.1": "„U onome čije poverenje u Tathāgatu ",
  "sn11.14:4.2": "jeste nepokolebljivo i čvrsto ukorenjeno, ",
  "sn11.14:4.3": "čija je vrlina dobra, ",
  "sn11.14:4.4": "cene je plemeniti i hvale, ",
  "sn11.14:5.1": "ko ima poverenje u Sanghu ",
  "sn11.14:5.2": "i čije je viđenje ispravno – ",
  "sn11.14:5.3": "za njega kažu da nije siromašan, ",
  "sn11.14:5.4": "da njegov život nije uzaludan. ",
  "sn11.14:6.1": "Zato inteligentan čovek, ",
  "sn11.14:6.2": "podsećajući se Budinog učenja, ",
  "sn11.14:6.3": "treba da se posveti veri i vrlini, ",
  "sn11.14:6.4": "poverenju i viđenju Dhamme.” "
}