{
  "sn17.8:0.1": "Budini govori tematski grupisani 17.8 ",
  "sn17.8:0.2": "1. Prvo poglavlje ",
  "sn17.8:0.3": "Šakal ",
  "sn17.8:1.1": "Kraj Sāvatthīja. ",
  "sn17.8:1.2": "„Monasi, dobitak, počast i slava su surovi, gorki i grubi, oni su prepreka za dostizanje najviše sigurnosti od ropstva. ",
  "sn17.8:1.3": "Da li ste čuli pred zoru starog šakala kako zavija?” ",
  "sn17.8:1.4": "„Jesmo, poštovani.” ",
  "sn17.8:1.5": "„Taj stari šakal, monasi, boluje od šuge. Nije mu prijatno u jazbini, nije mu prijatno pod drvetom, nije mu prijatno na otvorenom. ",
  "sn17.8:1.6": "Kuda god da krene, gde god da stane, gde god da sedne, gde god da legne, svuda ga snalazi nesreća i propast. ",
  "sn17.8:1.7": "Isto tako, monasi, neki monah, savladan dobitkom, počašću i slavom, uma kojim su oni ovladali, ne nalazi zadovoljstvo u praznoj kolibi, ne nalazi zadovoljstvo u podnožju drveta, ne nalazi zadovoljstvo na otvorenom. ",
  "sn17.8:1.8": "Kuda god da krene, gde god da stane, gde god da sedne, gde god da legne, svuda ga snalazi nesreća i propast. ",
  "sn17.8:1.9": "Tako su dobitak, počast i slava surovi, gorki i grubi, oni su prepreka za dostizanje najviše sigurnosti od ropstva. ",
  "sn17.8:1.10": "Zato, monasi, ovako sebe treba da vežbate: ’Napustićemo dobitak, počast i slavu koji su se pojavili i nećemo dozvoliti da dobitak, počast i slava koji su se pojavili ovladaju našim umom i u njemu ostanu’.” "
}