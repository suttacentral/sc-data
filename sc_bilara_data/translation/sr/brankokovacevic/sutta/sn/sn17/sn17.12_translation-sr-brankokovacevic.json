{
  "sn17.12:0.1": "Budini govori tematski grupisani 17.12 ",
  "sn17.12:0.2": "2. Drugo poglavlje ",
  "sn17.12:0.3": "Srebrna zdela ",
  "sn17.12:1.1": "Kraj Sāvatthīja. ",
  "sn17.12:1.2": "„Monasi, dobitak, počast i slava su surovi, gorki i grubi, oni su prepreka za dostizanje najviše sigurnosti od ropstva. ",
  "sn17.12:1.3": "Obuhvativši svojim umom um druge osobe, ja tu osobu ovako razumem: ",
  "sn17.12:1.4": "’Ovaj poštovani ne bi svesno izgovorio laž čak ni radi srebrne zdele pune zlatnog praha.’ ",
  "sn17.12:1.5": "Ali kasnije vidim tog istog čoveka, savladanog dobitkom, počašću i slavom, uma kojim su oni ovladali, kako svesno izgovara laž. ",
  "sn17.12:1.6": "Tako su dobitak, počast i slava surovi, gorki i grubi, oni su prepreka za dostizanje najviše sigurnosti od ropstva. ",
  "sn17.12:1.7": "Zato, monasi, ovako sebe treba da vežbate: ’Napustićemo dobitak, počast i slavu koji su se pojavili i nećemo dozvoliti da dobitak, počast i slava koji su se pojavili ovladaju našim umom i u njemu ostanu’.” "
}