{
  "sn17.9:0.1": "Budini govori tematski grupisani 17.9 ",
  "sn17.9:0.2": "1. Prvo poglavlje ",
  "sn17.9:0.3": "Verambha vetrovi ",
  "sn17.9:1.1": "Kraj Sāvatthīja. ",
  "sn17.9:1.2": "„Monasi, dobitak, počast i slava su surovi, gorki i grubi, oni su prepreka za dostizanje najviše sigurnosti od ropstva. ",
  "sn17.9:1.3": "Visoko na nebu duvaju vetrovi zvani Verambha. ",
  "sn17.9:1.4": "Ako neka ptica tamo odleti, Verambha vetrovi je razbacaju na sve strane. ",
  "sn17.9:1.5": "Njene noge odu na jednu stranu, krila na drugu, glava na treću, a telo na četvrtu. ",
  "sn17.9:1.6": "Isto tako, monasi, neki monah, savladan dobitkom, počašću i slavom, uma kojim su oni ovladali, ujutro se obuče, uzme zdelu i ogrtač i uđe u selo ili grad da prosi hranu nezaštićenog tela, govora i uma, neustaljene svesnosti i neobuzdanih čula. ",
  "sn17.9:1.7": "On tamo vidi ženu, loše odevenu ili loše ogrnutu. ",
  "sn17.9:1.8": "Kad vidi tu ženu, loše odevenu ili loše ogrnutu, strast mu razori um. ",
  "sn17.9:1.9": "Uma razorenog strašću, on napušta pravila i vraća se nižem životu. ",
  "sn17.9:1.10": "Jedni mu odnose ogrtač, drugi zdelu, treći prostirku za sedenje, četvrti iglenicu, baš kao onoj ptici koju su rastrgli Verambha vetrovi. ",
  "sn17.9:1.11": "Tako su dobitak, počast i slava surovi, gorki i grubi, oni su prepreka za dostizanje najviše sigurnosti od ropstva. ",
  "sn17.9:1.12": "Zato, monasi, ovako sebe treba da vežbate: ’Napustićemo dobitak, počast i slavu koji su se pojavili i nećemo dozvoliti da dobitak, počast i slava koji su se pojavili ovladaju našim umom i u njemu ostanu’.” "
}