{
  "sn17.5:0.1": "Budini govori tematski grupisani 17.5 ",
  "sn17.5:0.2": "1. Prvo poglavlje ",
  "sn17.5:0.3": "Balegar ",
  "sn17.5:1.1": "Kraj Sāvatthīja. ",
  "sn17.5:1.2": "„Monasi, dobitak, počast i slava su surovi, gorki i grubi, oni su prepreka za dostizanje najviše sigurnosti od ropstva. ",
  "sn17.5:1.3": "Baš kao što balegar koji jede izmet, pun izmeta, natrpan izmetom, a ispred njega je velika gomila izmeta, ",
  "sn17.5:1.4": "zbog toga prezire druge balegare misleći: ",
  "sn17.5:1.5": "’Ja sam onaj koji jede izmet, pun sam izmeta, natrpan izmetom, a imam i ovu veliku gomilu izmeta ispred sebe.’ ",
  "sn17.5:1.6": "Isto tako, neki monah, savladan dobitkom, počašću i slavom, uma kojim su oni ovladali, ujutro se obuče, uzme zdelu i ogrtač i uđe u selo ili grad da prosi hranu. ",
  "sn17.5:1.7": "Tamo se najede koliko želi, bude pozvan za sutra, a zdelu napuni hranom. ",
  "sn17.5:1.8": "Otišavši u manastir, on se hvali usred grupe monaha: ",
  "sn17.5:1.9": "’Pojeo sam koliko sam hteo, pozvan sam za sutra, zdelu sam napunio hranom. Ja dobijam ogrtače, hranu, smeštaj i lekove za bolesne. A ovi drugi monasi imaju malo zasluga, nemaju ugleda i ne dobijaju ogrtače, hranu, smeštaj i lekove za bolesne.’ ",
  "sn17.5:1.10": "Tako on, savladan dobitkom, počašću i slavom, uma kojim su oni ovladali, prezire druge vrle monahe. ",
  "sn17.5:1.11": "To će tom zabludelom čoveku dugo vremena biti na štetu i patnju. ",
  "sn17.5:1.12": "Tako su dobitak, počast i slava surovi, gorki i grubi, oni su prepreka za dostizanje najviše sigurnosti od ropstva. ",
  "sn17.5:1.13": "Zato, monasi, ovako sebe treba da vežbate: ’Napustićemo dobitak, počast i slavu koji su se pojavili i nećemo dozvoliti da dobitak, počast i slava koji su se pojavili ovladaju našim umom i u njemu ostanu’.” "
}