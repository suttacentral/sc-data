{
  "sn17.10:0.1": "Budini govori tematski grupisani 17.10 ",
  "sn17.10:0.2": "1. Prvo poglavlje ",
  "sn17.10:0.3": "Sa stihovima ",
  "sn17.10:1.1": "Kraj Sāvatthīja. ",
  "sn17.10:1.2": "„Monasi, dobitak, počast i slava su surovi, gorki i grubi, oni su prepreka za dostizanje najviše sigurnosti od ropstva. ",
  "sn17.10:1.3": "Tako vidim neku osobu savladanu počašću, uma kojim je počast ovladala, kako se posle sloma tela, posle smrti, preporađa na lošem odredištu, u svetu lišavanja, u paklu. ",
  "sn17.10:1.4": "Tako takođe vidim neku osobu savladanu nepoštovanjem, uma kojim je nepoštovanje ovladalo, kako se posle sloma tela, posle smrti, preporađa na lošem odredištu, u svetu lišavanja, u paklu. ",
  "sn17.10:1.5": "Takođe vidim neku osobu savladanu i počašću i nepoštovanjem, uma kojim su oboje ovladali, kako se posle sloma tela, posle smrti, preporađa na lošem odredištu, u svetu lišavanja, u paklu. ",
  "sn17.10:1.6": "Tako su dobitak, počast i slava surovi, gorki i grubi, oni su prepreka za dostizanje najviše sigurnosti od ropstva. ",
  "sn17.10:1.7": "Zato, monasi, ovako sebe treba da vežbate: ’Napustićemo dobitak, počast i slavu koji su se pojavili i nećemo dozvoliti da dobitak, počast i slava koji su se pojavili ovladaju našim umom i u njemu ostanu’.” ",
  "sn17.10:2.1": "Tako reče Blaženi. ",
  "sn17.10:2.2": "A kada je Srećni to izgovorio, i ovo dodade Učitelj: ",
  "sn17.10:3.1": "„Onaj koga poštuju, ili ne poštuju, ",
  "sn17.10:3.2": "ili oboje zadesi ga, ",
  "sn17.10:3.3": "a koncentracija mu se ne koleba, ",
  "sn17.10:3.4": "dok boravi u nemerljivom, ",
  "sn17.10:4.1": "njega, istrajnog u zadubljenju, ",
  "sn17.10:4.2": "profinjenog, koji ima uvid u gledišta ",
  "sn17.10:4.3": "i uživa u iskorenjivanju vezivanja, ",
  "sn17.10:4.4": "njega zovu čestitim čovekom.” "
}