{
  "sn6.13:0.1": "Budini govori tematski grupisani 6.13 ",
  "sn6.13:0.2": "2. Drugo poglavlje ",
  "sn6.13:0.3": "Andhakavinda ",
  "sn6.13:1.1": "Jednom je Blaženi boravio u zemlji Magadhi, kraj Andhakavinde. ",
  "sn6.13:1.2": "I tako je jednom Blaženi sedeo u sred noći, u mrklom mraku, na otvorenom, dok je padala lagana kiša. ",
  "sn6.13:1.3": "A kada je noć već poodmakla, brahmā Sahampati dođe do Blaženog, osvetlivši čitavu Andhakavindu svojom izvanrednom lepotom, pokloni mu se i stade sa strane. ",
  "sn6.13:1.4": "Stojeći sa strane, u prisustvu Blaženog izgovori on ove stihove: ",
  "sn6.13:2.1": "„Boraviti na skrovitim mestima treba, ",
  "sn6.13:2.2": "vežbati radi oslobađanja od okova. ",
  "sn6.13:2.3": "A ko tamo zadovoljstvo ne nađe, ",
  "sn6.13:2.4": "nek’ u Sanghi živi, čuvajući sebe, sabran. ",
  "sn6.13:3.1": "Idući od porodice do porodice po hranu, ",
  "sn6.13:3.2": "stražareći nad čulima, razborit, sabran, ",
  "sn6.13:3.3": "neka boravi na skrovitim mestima, ",
  "sn6.13:3.4": "oslobođen straha, u neustrašivosti slobodan. ",
  "sn6.13:4.1": "Tamo gde su strašni gmizavci, ",
  "sn6.13:4.2": "gde munja seva i grmi nebo, ",
  "sn6.13:4.3": "u gustoj tami mrkle noći, ",
  "sn6.13:4.4": "sedi tamo monah, a da se ni naježio nije. ",
  "sn6.13:5.1": "Ovo sam zaista sâm video, ",
  "sn6.13:5.2": "nisu to tek nekakve glasine: ",
  "sn6.13:5.3": "u okviru jednog svetačkog života ",
  "sn6.13:5.4": "hiljadu je onih što smrt prevladaše. ",
  "sn6.13:6.1": "I još pet stotina onih što vežbaju, ",
  "sn6.13:6.2": "i deset i deset puta deset. ",
  "sn6.13:6.3": "Svi su oni u tok ušli, ",
  "sn6.13:6.4": "od pada u niže svetove sigurni. ",
  "sn6.13:7.1": "A oni preostali ljudi koji ",
  "sn6.13:7.2": "imaju udeo u zaslugama, rekao bih, ",
  "sn6.13:7.3": "njih ne mogu ni izbrojati, ",
  "sn6.13:7.4": "jer se plašim da ne pogrešim.” "
}