{
  "sn6.14:0.1": "Budini govori tematski grupisani 6.14 ",
  "sn6.14:0.2": "2. Drugo poglavlje ",
  "sn6.14:0.3": "Aruṇavatī ",
  "sn6.14:1.1": "Ovako sam čuo. ",
  "sn6.14:1.2": "Jednom je Blaženi boravio kraj Sāvatthīja… ",
  "sn6.14:1.3": "Tu se on ovako obrati monasima: ",
  "sn6.14:1.4": "„Monasi.” ",
  "sn6.14:1.5": "„Da, poštovani gospodine”, odgovoriše oni. ",
  "sn6.14:1.6": "A Blaženi ovako nastavi: ",
  "sn6.14:2.1": "„Monasi, jednom davno živeo je kralj po imenu Arunava. ",
  "sn6.14:2.2": "Prestonica kralja Arunave zvala se Arunavati. ",
  "sn6.14:2.3": "I u toj prestonici Arunavati, monasi, boravio je Sikhī, Blaženi, usavršeni, potpuno probuđeni. ",
  "sn6.14:2.4": "Buda Sikhi je imao Abhibhū i Sambhavu kao dva svoja glavna učenika, bolje od svih drugih. ",
  "sn6.14:2.5": "Jednom prilikom, monasi, Sikhī, Blaženi, usavršeni, potpuno probuđeni, obrati se monahu Abhibhuu: ",
  "sn6.14:2.6": "’Hajdemo, brahmane, u jedan od bramā svetova, sve dok ne dođe vreme za obed.’ ",
  "sn6.14:2.7": "’Dobro, gospodine’, odgovori monah Abhibhu. ",
  "sn6.14:2.8": "Na to, monasi, hitro kao kad bi snažan čovek ispružio savijenu ruku ili savio ispruženu ruku, Buda Sikhī i i monah Abhibhu nestadoše u prestonici Aruṇavati i pojaviše se u brahmā svetu. ",
  "sn6.14:3.1": "Onda se Blaženi Sikhī obrati monahu Abhibhuu: ",
  "sn6.14:3.2": "„Budi, brahmane, nadahnut da održiš govor o Dhammi za Brahmu, Brahminu pratnju i Brahminu skupštinu.” ",
  "sn6.14:3.3": "„Dobro, poštovani,” odgovori monah Abhibhu, te zatim svojim govorom o Dhammi uputi, podstaknu, nadahnu i ohrabri Brahmu, Brahminu pratnju i Brahminu skupštinu. ",
  "sn6.14:3.4": "Ali onda Brahma, Brahmina pratnja i Brahmina skupština počeše da gunđaju, negoduju i prigovaraju: ",
  "sn6.14:3.5": "’Neobično je to, čudno je to da učenik podučava Dhammu, dok je učitelj prisutan?’ ",
  "sn6.14:4.1": "Na to Blaženi Sikhī reče monahu Abhibhuu: ",
  "sn6.14:4.2": "’Brahmane, Brahma, Brahmina pratnja i Brahmina skupština gunđaju, negoduju i prigovaraju: ",
  "sn6.14:4.3": "’Neobično je to, čudno je to da učenik podučava Dhammu, dok je učitelj prisutan?’ ",
  "sn6.14:4.4": "Zato, bramane, probudi u njima još snažniji osećaj neodložnosti.’ ",
  "sn6.14:4.5": "„Dobro, poštovani,” odgovori monah Abhibhu, te je zatim podučavao Dhammu dok mu je telo bilo vidljivo, podučavao Dhammu dok mu je telo bilo nevidljivo, podučavao Dhammu dok mu je donja polovina tela bila vidljiva, a gornja nevidljiva, podučavao Dhammu dok mu je gornja polovina tela bila vidljiva, a donja nevidljiva. ",
  "sn6.14:4.6": "Na to su Brahma, Brahmina pratnja i Brahmina skupština  ostali zapanjeni i zadivljeni: ",
  "sn6.14:4.7": "’Zadivljujuće je to, čudesno je to, koliko ovaj asketa ima moći, koliko snage!’ ",
  "sn6.14:5.1": "A monah Abhibhu reče Blaženom Sikhīju: ",
  "sn6.14:5.2": "’Sećam se, poštovani, da sam usred monaške zajednice izgovorio ovakve reči: ",
  "sn6.14:5.3": "„Prijatelji, dok stojim u brahmā svetu, mogu učiniti da se moj glas čuje u hiljadu svetova”.’ ",
  "sn6.14:5.4": "’Sada je vreme za to, bramane! Sada je vreme za to! ",
  "sn6.14:5.5": "Dok stojiš u brahmā svetu, učini da se tvoj glas čuje u hiljadu svetova.’ ",
  "sn6.14:5.6": "„Dobro, poštovani,” odgovori monah Abhibhu. I dok je stajao u brahmā svetu, on izgovori ove stihove: ",
  "sn6.14:6.1": "’Prenite se! Krenite! ",
  "sn6.14:6.2": "Posvetite se Budinom učenju! ",
  "sn6.14:6.3": "Sravnite sa zemljom armiju smrti, ",
  "sn6.14:6.4": "isto kao i slon kuću od trske. ",
  "sn6.14:7.1": "Ko u ovom učenju i praksi ",
  "sn6.14:7.2": "zaista marljiv živi, ",
  "sn6.14:7.3": "napustivši krug preporađanja, ",
  "sn6.14:7.4": "taj će na kraj patnje stići.’ ",
  "sn6.14:8.1": "Pošto su u Brahmi, Brahminoj pratnji i Brahminoj skupštini probudili osećaj neodložnosti,  Blaženi Sikhī i monah Abhibhu, ",
  "sn6.14:8.2": "hitro kao kad bi snažan čovek… nestadoše u brahmā svetu i pojaviše se u prestonici Aruṇavati. ",
  "sn6.14:8.3": "Onda se Blaženi Sikhī obrati monasima: ",
  "sn6.14:8.4": "’Monasi, jeste li čuli stihove koje je monah Abhibhu izgovorio dok je stajao u Brama svetu?’ ",
  "sn6.14:8.5": "’Čuli smo, poštovani.’ ",
  "sn6.14:8.6": "’A koje ste to stihove čuli?’ ",
  "sn6.14:8.7": "’Ove smo čuli stihove koje je monah Abhibhu izgovorio: ",
  "sn6.14:9.1": "’Prenite se! Krenite! ",
  "sn6.14:9.2": "Posvetite se Budinom učenju! ",
  "sn6.14:9.3": "Sravnite sa zemljom armiju smrti, ",
  "sn6.14:9.4": "isto kao i slon kuću od trske. ",
  "sn6.14:10.1": "Ko u ovom učenju i praksi ",
  "sn6.14:10.2": "zaista marljiv živi, ",
  "sn6.14:10.3": "napustivši krug preporađanja, ",
  "sn6.14:10.4": "taj će na kraj patnje stići.’ ",
  "sn6.14:11.1": "’To su, poštovani, stihovi koje smo čuli.’ ",
  "sn6.14:11.2": "’Dobro je, monasi, dobro je. ",
  "sn6.14:11.3": "Dobro ste čuli stihove koje je monah Abhibhu izgovorio’.” ",
  "sn6.14:12.1": "Tako reče Blaženi. Zadovoljni, monasi se obradovaše rečima Blaženoga. "
}