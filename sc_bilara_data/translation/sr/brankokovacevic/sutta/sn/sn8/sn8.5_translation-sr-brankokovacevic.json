{
  "sn8.5:0.1": "Budini govori tematski grupisani 8.5 ",
  "sn8.5:0.2": "1. Vaṅgīsa ",
  "sn8.5:0.3": "Dobro izrečeno ",
  "sn8.5:1.1": "Kraj Sāvatthīja. ",
  "sn8.5:1.2": "Tu se Blaženi ovako obrati monasima: ",
  "sn8.5:1.3": "„Monasi.” ",
  "sn8.5:1.4": "„Da, poštovani”, odgovoriše oni. ",
  "sn8.5:1.5": "A Blaženi ovako nastavi: ",
  "sn8.5:2.1": "„Monasi, kada govor ima četiri obeležja, on je dobro izrečen, a ne loše izrečen, besprekoran i mudri mu ne mogu ništa prigovoriti. ",
  "sn8.5:2.2": "Koja četiri? ",
  "sn8.5:2.3": "Tako monah govori samo ono što je vredno da bude izrečeno, ali ne i ono što je beskorisno, samo samo ono što je Dhamma, ali ne i ono što nije Dhamma, samo ono što je dobronamerno, ali ne i ono što je zlonamerno, samo ono što je istinito, ali ne i ono što je laž. ",
  "sn8.5:2.4": "Kada govor ima ova četiri obeležja, on je dobro izrečen, a ne loše izrečen, besprekoran i mudri mu ne mogu ništa prigovoriti.” ",
  "sn8.5:2.5": "Tako reče Blaženi. ",
  "sn8.5:2.6": "A zatim i ovo dodade učitelj: ",
  "sn8.5:3.1": "„Dobro izrečena reč je najbolja, kažu dobri; ",
  "sn8.5:3.2": "govoriti Dhammu, a ne ne-Dhammu – to je drugo. ",
  "sn8.5:3.3": "Zboriti dobronamerno, ne zlonamerno – to je treće; ",
  "sn8.5:3.4": "izreći istinu, a ne laži – to je četvrto.” ",
  "sn8.5:4.1": "Na to poštovani Vaṅgīsa ustade sa svog mesta i prebacivši ogrtač preko jednog ramena, u znak poštovanja sklopi dlanove u pravcu Blaženoga i reče: ",
  "sn8.5:4.2": "„Javilo mi se nadahnuće, Blaženi! Javilo mi se nadahnuće, o Srećni!” ",
  "sn8.5:4.3": "A Blaženi mu odgovori: „Onda izrazi svoje nadahnuće, Vaṅgīsa.” ",
  "sn8.5:4.4": "Tada Vaṅgīsa ovim prigodnim stihovima pohvali Blaženog u njegovom prisustvu: ",
  "sn8.5:5.1": "„Govoriti treba samo one reči ",
  "sn8.5:5.2": "kojima taj što govori niti sebe muči, ",
  "sn8.5:5.3": "niti njima druge povređuje: ",
  "sn8.5:5.4": "takve su reči zaista dobro izrečene. ",
  "sn8.5:6.1": "Govoriti treba samo blage reči, ",
  "sn8.5:6.2": "koje drugi sa radošću dočekuju. ",
  "sn8.5:6.3": "Prijatne reči drugima govoriti treba, ",
  "sn8.5:6.4": "one koje ništa što je loše ne donose. ",
  "sn8.5:7.1": "Istinite reči su zaista besmrtne, ",
  "sn8.5:7.2": "to je zakon večni. ",
  "sn8.5:7.3": "Dobro i Dhamma, dobri ljudi kažu, ",
  "sn8.5:7.4": "u istini svoj čvrst koren imaju. ",
  "sn8.5:8.1": "Reči koje Budni izgovara ",
  "sn8.5:8.2": "radi dostizanja nibbāne, sigurnosti, ",
  "sn8.5:8.3": "radi dokončanja ovog okeana patnje: ",
  "sn8.5:8.4": "to je govor kojem premca nema.” "
}