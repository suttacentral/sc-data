{
  "sn8.4:0.1": "Budini govori tematski grupisani 8.4 ",
  "sn8.4:0.2": "1. Vaṅgīsa ",
  "sn8.4:0.3": "Ānanda ",
  "sn8.4:1.1": "Jednom je poštovani Ānanda boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "sn8.4:1.2": "Jednoga jutra on se obukao, uze svoju prosjačku zdelu i gornji ogrtač, pa u pratnji poštovanog Vaṅgīse krenu put Sāvatthīja da prosi hranu. ",
  "sn8.4:1.3": "I desi se da se u poštovanom Vaṅgīsi javi nemir i strast mu zatrova um. ",
  "sn8.4:1.4": "Tako se on ovim stihovima obrati poštovanom Ānandi: ",
  "sn8.4:2.1": "Čulnom željom obuzet gorim, ",
  "sn8.4:2.2": "um moj je u plamenu. ",
  "sn8.4:2.3": "Molim te, o Gotama, iz milosrđa, ",
  "sn8.4:2.4": "reci mi kako da taj plamen ugasim. ",
  "sn8.4:3.1": "[Poštovani Ānanda:] Zahvaljujući iskrivljenom opažanju ",
  "sn8.4:3.2": "um tvoj je u plamenu. ",
  "sn8.4:3.3": "Izbegavaj ono privlačno u stvarima, ",
  "sn8.4:3.4": "jer upravo to podstiče žudnju. ",
  "sn8.4:4.1": "Vidi te tvorevine kao nešto tuđe, ",
  "sn8.4:4.2": "kao patnju, a ne deo sebe. ",
  "sn8.4:4.3": "Ugasi taj požar žudnje, ",
  "sn8.4:4.4": "nemoj uvek iznova u njemu goreti. ",
  "sn8.4:5.1": "istrajno meditiraj o odbojnom, ",
  "sn8.4:5.2": "um načini fokusiranim, koncentrisanim. ",
  "sn8.4:5.3": "Pažnju svoju uvek na telo saberi, ",
  "sn8.4:5.4": "pun ravnodušnosti [nad ovim svetom]. ",
  "sn8.4:6.1": "Meditiraj o stanju bez obeležja ",
  "sn8.4:6.2": "skrivenu sklonost ka obmani odbaci. ",
  "sn8.4:6.3": "A onda, potpuno prozrevši tu obmanu, ",
  "sn8.4:6.4": "živećeš u najvišem miru.” "
}