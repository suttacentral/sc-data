{
  "sn8.10:0.1": "Budini govori tematski grupisani 8.10 ",
  "sn8.10:0.2": "1. Vaṅgīsa ",
  "sn8.10:0.3": "Moggallāna ",
  "sn8.10:1.1": "Jednom je Blaženi boravio kraj Rāđagahe, na obronku planine Isigili, kod Crne stene, zajedno sa velikom grupom monaha, od kojih su svi bili arahanti. ",
  "sn8.10:1.2": "U to vreme je poštovani Mahāmoggallāna svojim umom istraživao umove tih monaha, videvši da su svi oslobođeni i bez vezivanja. ",
  "sn8.10:1.3": "Onda se u poštovanom Vaṅgīsi javi ovakva misao: ",
  "sn8.10:1.4": "„Blaženi boravi kraj Rāđagahe, na obronku planine Isigili, kod Crne stene… ",
  "sn8.10:1.5": "A poštovani Mahāmoggallāna svojim umom istražuje umove tih monaha i vidi da su svi oslobođeni i bez vezivanja. ",
  "sn8.10:1.6": "Voleo bih da, u prisustvu Blaženog, pohvalim poštovanog Mahāmoggallānu prikladnim stihovima”. ",
  "sn8.10:2.1": "Na to poštovani Vaṅgīsa ustade sa svog mesta i prebacivši gornji ogrtač preko jednog ramena, u znak poštovanja sklopi dlanove u pravcu Blaženoga i reče: ",
  "sn8.10:2.2": "„Javilo mi se nadahnuće, Blaženi! Javilo mi se nadahnuće, o Srećni!” ",
  "sn8.10:2.3": "A Blaženi mu reče: „Onda izrazi svoje nadahnuće, Vaṅgīsa.” ",
  "sn8.10:2.4": "Tada Vaṅgīsa ovim prigodnim stihovima, u prisustvu Blaženog, pohvali Mahāmoggallānu: ",
  "sn8.10:3.1": "„Na obronku planine sedi, ",
  "sn8.10:3.2": "mudrac što izvan patnje je otišao. ",
  "sn8.10:3.3": "Učenici ga poštuju i dvore, ",
  "sn8.10:3.4": "oni sa tri znanja, što smrt su nadvladali. ",
  "sn8.10:4.1": "Njih umom svojim promatra ",
  "sn8.10:4.2": "Moggāllana velikih moći, ",
  "sn8.10:4.3": "istražujući umove njihove, ",
  "sn8.10:4.4": "oslobođene, bez vezivanja. ",
  "sn8.10:5.1": "Tako i onog što sve odlike poseduje, ",
  "sn8.10:5.2": "mudraca što izvan patnje je otišao. ",
  "sn8.10:5.3": "mnogim vrlinama obdarenog, ",
  "sn8.10:5.4": "Gotamu oni dvore.” "
}