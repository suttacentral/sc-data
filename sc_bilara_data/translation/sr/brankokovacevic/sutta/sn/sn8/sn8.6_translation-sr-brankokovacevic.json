{
  "sn8.6:0.1": "Budini govori tematski grupisani 8.6 ",
  "sn8.6:0.2": "1. Vaṅgīsa ",
  "sn8.6:0.3": "Sāriputta ",
  "sn8.6:1.1": "Jednom je Sāriputta boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "sn8.6:1.2": "U isto vreme je poštovani Sāriputta u sali za okupljanje na različite načine upućivao, podsticao, nadahnjivao i ohrabrivao druge monahe svojim govorom o Dhammi, izloženim rečima uglađenim, jasnim, preciznim, koje dobro izražavaju značenje. ",
  "sn8.6:1.3": "A monasi su tu pouku pomno slušali, načinivši Dhammu svojim ciljem, pažljivi i promišljajući je do kraja. ",
  "sn8.6:1.4": "Onda se u poštovanom Vaṅgīsi javi ovakva misao: ",
  "sn8.6:1.5": "„Poštovani Sāriputta u sali za okupljanje na različite načine upućuje, podstiče, nadahnjuje i ohrabruje druge monahe svojim govorom o Dhammi, izloženim rečima uglađenim, jasnim, preciznim, koje dobro izražavaju značenje. ",
  "sn8.6:1.6": "A monasi tu pouku pomno slušaju, načinivši Dhammu svojim ciljem, pažljivi i promišljajući je do kraja. ",
  "sn8.6:1.7": "Voleo bih da pohvalim poštovanog Sāriputtu prikladnim stihovima”. ",
  "sn8.6:2.1": "Na to poštovani Vaṅgīsa ustade sa svog mesta i prebacivši gornji ogrtač preko jednog ramena, u znak poštovanja sklopi dlanove u pravcu poštovanog Sāriputte i reče: ",
  "sn8.6:2.2": "„Nadahnut sam, prijatelju Sāriputta! Nadahnut sam, prijatelju Sāriputta!” ",
  "sn8.6:2.3": "„Onda izrazi svoje nadahnuće, Vaṅgīsa.” ",
  "sn8.6:2.4": "Na to Vaṅgīsa ovim prigodnim stihovima pohvali poštovanog Sāriputtu u njegovom prisustvu: ",
  "sn8.6:3.1": "„Duboke mudrosti, inteligentan, ",
  "sn8.6:3.2": "znalac puta istinskog i onog lažnog, ",
  "sn8.6:3.3": "Sāriputta velike mudrosti, ",
  "sn8.6:3.4": "podučava monahe Dhammi. ",
  "sn8.6:4.1": "On ih podučava ukratko, ",
  "sn8.6:4.2": "on ih podučava do detalja, ",
  "sn8.6:4.3": "glas mu umilan poput slavuja ",
  "sn8.6:4.4": "izliva nadahnjujuće reči. ",
  "sn8.6:5.1": "Dok ih podučava tako, oni slušaju ",
  "sn8.6:5.2": "njegove skladne rečenice. ",
  "sn8.6:5.3": "Nadahnutog uma, razgaljeni ",
  "sn8.6:5.4": "njegovim prekrasnim glasom ",
  "sn8.6:5.5": "zvonkim i umilnim, ",
  "sn8.6:5.6": "monasi u tišini slušaju.” "
}