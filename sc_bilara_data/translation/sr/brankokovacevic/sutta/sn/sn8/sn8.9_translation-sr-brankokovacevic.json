{
  "sn8.9:0.1": "Budini govori tematski grupisani 8.9 ",
  "sn8.9:0.2": "1. Vaṅgīsa ",
  "sn8.9:0.3": "Koṇḍañña ",
  "sn8.9:1.1": "Jednom je Blaženi boravio kraj Rāđagahe, u Bambusovom gaju, na mestu gde se hrane veverice. ",
  "sn8.9:1.2": "Onda poštovani Añña Kondañña, posle veoma dugo vremena, dođe do Blaženog. Kad je prišao, pade pred noge Blaženog, poče da mu ljubi stopala i da ih miluje rukama, izgovarajući svoje ime: ",
  "sn8.9:1.3": "„Ja sam Kondañña, Blaženi! Ja sam Kondañña, Srećni!” ",
  "sn8.9:1.4": "Onda se u poštovanom Vaṅgīsi javi ovakva misao: ",
  "sn8.9:1.5": "„Ovo je poštovani Añña Kondañña, koji posle veoma dugo vremena, dođe do Blaženog… pa mu ljubi stopala i miluje ih rukama, izgovarajući svoje ime… ",
  "sn8.9:1.7": "Voleo bih da, u prisustvu Blaženog, pohvalim poštovanog Añña Kondaññu prikladnim stihovima”. ",
  "sn8.9:2.1": "Na to poštovani Vaṅgīsa ustade sa svog mesta i prebacivši gornji ogrtač preko jednog ramena, u znak poštovanja sklopi dlanove u pravcu Blaženoga i reče: ",
  "sn8.9:2.2": "„Javilo mi se nadahnuće, Blaženi! Javilo mi se nadahnuće, o Srećni!” ",
  "sn8.9:2.3": "A Blaženi mu reče: „Onda izrazi svoje nadahnuće, Vaṅgīsa.” ",
  "sn8.9:2.4": "Tada Vaṅgīsa ovim prigodnim stihovima, u prisustvu Blaženog, pohvali Añña Kondaññu: ",
  "sn8.9:3.1": "„Probuđen odmah za Budom, taj stari monah, ",
  "sn8.9:3.2": "jeste Kondañña silnog napora. ",
  "sn8.9:3.3": "Onaj što stalno nastanjuje ",
  "sn8.9:3.4": "prijatna boravišta osame. ",
  "sn8.9:4.1": "Ono što učenik treba da postigne, ",
  "sn8.9:4.2": "prateći Učiteljev savet, ",
  "sn8.9:4.3": "sve je on to postigao, ",
  "sn8.9:4.4": "tako marljiv u vežbanju. ",
  "sn8.9:5.1": "Velike moći, sa tri znanja, ",
  "sn8.9:5.2": "vešti u čitanju tuđih misli, ",
  "sn8.9:5.3": "Kondañña, Budin naslednik, ",
  "sn8.9:5.4": "klanja se do nogu svome učitelju.” "
}