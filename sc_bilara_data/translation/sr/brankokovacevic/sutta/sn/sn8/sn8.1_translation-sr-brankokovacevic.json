{
  "sn8.1:0.1": "Budini govori tematski grupisani 8.1 ",
  "sn8.1:0.2": "1. Vaṅgīsa ",
  "sn8.1:0.3": "Iskušenik ",
  "sn8.1:1.1": "Ovako sam čuo. ",
  "sn8.1:1.2": "Jednom je poštovani Vaṅgīsa boravio u Āḷaviju, kraj Aggāḷava svetilišta, zajedno sa svojim učiteljem Nigrodhakappom. ",
  "sn8.1:1.3": "U to vreme poštovani Vaṅgīsa je bio skoro zamonašen, tek postao beskućnik, i ostavili su ga da pazi na monaško boravište. ",
  "sn8.1:1.4": "Onda jednoga dana grupa žena, divno ukrašenih, dođoše do Aggāḷavaka parka da razgledaju boravište. ",
  "sn8.1:1.5": "Kada ih je video, u poštovanom Vaṅgīsi se javi nemir i strast mu zatrova um. ",
  "sn8.1:1.6": "Onda mu se javi ovakva misao: ",
  "sn8.1:1.7": "„Avaj, gubitak je ovo za mene, nije dobitak za mene, loše je ovo za mene, nije dobro za mene ",
  "sn8.1:1.8": "da se u meni javi nemir i strast mi zatrova um. I kako bi bilo moguće da neko drugi razveje ovaj nemir u meni i probudi zadovoljstvo? ",
  "sn8.1:1.9": "Kako bi bilo da ja sâm razvejem ovaj nemir u meni i probudim zadovoljstvo?” ",
  "sn8.1:1.10": "Učinivši upravo tako, poštovani Vaṅgīsa tom prilikom izgovori i ove stihove: ",
  "sn8.1:2.1": "„Ah, iako sam iskušenik, ",
  "sn8.1:2.2": "napustio dom i beskućnik postao, ",
  "sn8.1:2.3": "ipak me misli opsedaju, ",
  "sn8.1:2.4": "opasne misli što šalje ih Mračni. ",
  "sn8.1:3.1": "Čak i kad bi me moćni ratnici, nebrojeni strelci, ",
  "sn8.1:3.2": "dobro obučeni i u borbi vešti ",
  "sn8.1:3.3": "sa svih strana okružili, ",
  "sn8.1:3.4": "hiljade njih što ne uzmiču, ",
  "sn8.1:4.1": "i ako bi ovamo došlo žena ",
  "sn8.1:4.2": "čak i više od toga, ",
  "sn8.1:4.3": "ne bih se uplašio, ",
  "sn8.1:4.4": "jer u Dhammi ja sam učvršćen. ",
  "sn8.1:5.1": "Svojim sam ušima čuo reč Bude, ",
  "sn8.1:5.2": "tog potomka Sunčevog roda, ",
  "sn8.1:5.3": "o putu što ka nibbāni vodi ",
  "sn8.1:5.4": "i tome se moj um raduje. ",
  "sn8.1:6.1": "A ako se, ti Zli, približiš ",
  "sn8.1:6.2": "meni dok ovako boravim, ",
  "sn8.1:6.3": "za to ću se, ti Smrti, postarati ",
  "sn8.1:6.4": "da moj put ni videti nećeš.” "
}