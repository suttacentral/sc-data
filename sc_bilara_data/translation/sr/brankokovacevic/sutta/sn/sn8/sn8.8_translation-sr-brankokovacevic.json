{
  "sn8.8:0.1": "Budini govori tematski grupisani 8.8 ",
  "sn8.8:0.2": "1. Vaṅgīsa ",
  "sn8.8:0.3": "Preko hiljadu ",
  "sn8.8:1.1": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika, zajedno sa velikom grupom od hiljadu dvesta pedeset monaha. ",
  "sn8.8:1.2": "Tom prilikom je Blaženi monahe upućivao, podsticao, nadahnjivao i ohrabrivao govorom o nibbāni. ",
  "sn8.8:1.3": "A monasi su tu pouku pomno slušali, načinivši Dhammu svojim ciljem, pažljivi i promišljajući je do kraja. ",
  "sn8.8:1.4": "Onda se u poštovanom Vaṅgīsi javi ovakva misao: ",
  "sn8.8:1.5": "„Blaženi monahe upućuje, podstiče, nadahnjuje i ohrabruje govorom o nibbāni. ",
  "sn8.8:1.6": "A monasi tu pouku pomno slušaju, načinivši Dhammu svojim ciljem, pažljivi i promišljajući je do kraja. ",
  "sn8.8:1.7": "Voleo bih da Blaženog, u njegovom prisustvu, pohvalim prikladnim stihovima”. ",
  "sn8.8:2.1": "Na to poštovani Vaṅgīsa ustade sa svog mesta i prebacivši gornji ogrtač preko jednog ramena, u znak poštovanja sklopi dlanove u pravcu Blaženoga i reče: ",
  "sn8.8:2.2": "„Javilo mi se nadahnuće, Blaženi! Javilo mi se nadahnuće, o Srećni!” ",
  "sn8.8:2.3": "A Blaženi mu reče: „Onda izrazi svoje nadahnuće, Vaṅgīsa.” ",
  "sn8.8:2.4": "Tada Vaṅgīsa ovim prigodnim stihovima pohvali Blaženog u njegovom prisustvu: ",
  "sn8.8:3.1": "„Više od hiljadu monaha ",
  "sn8.8:3.2": "koju su potpuno prišli Srećnome, ",
  "sn8.8:3.3": "dok podučava Dhammu bez mrlje, ",
  "sn8.8:3.4": "nibbānu, gde straha niotkuda nema. ",
  "sn8.8:4.1": "Slušaju Dhammu čistu, ",
  "sn8.8:4.2": "koju podučava Potpuno probuđeni, ",
  "sn8.8:4.3": "Zaista blista Probuđeni, ",
  "sn8.8:4.4": "na čelu zajednice monaha. ",
  "sn8.8:5.1": "Tvoje ime je Nāga, Blaženi, ",
  "sn8.8:5.2": "najviši mudrac među mudracima. ",
  "sn8.8:5.3": "Poput velikog kišnog oblaka, ",
  "sn8.8:5.4": "kišom Dhamme oblivaš učenike. ",
  "sn8.8:6.1": "Izašavši iz dnevnog boravišta, ",
  "sn8.8:6.2": "sa željom da vidi Učitelja, ",
  "sn8.8:6.3": "tvoj učenik, veliki heroju, ",
  "sn8.8:6.4": "Vangisa ti stopala celiva.” ",
  "sn8.8:7.1": "„Da li si, Vaṅgīsa, ove stihove unapred smislio ili su ti pali na pamet na licu mesta?” ",
  "sn8.8:7.2": "„Poštovani, ove stihove nisam unapred smislio, već su mi pali na pamet na licu mesta.” ",
  "sn8.8:7.3": "„Onda, Vaṅgīsa, neka ti na pamet padne još stihova koji nisu unapred smišljeni.” ",
  "sn8.8:7.4": "„Svakako, poštovani”, odgovori poštovani Vaṅgīsa Blaženom, pa nastavi da hvali Blaženog još obilnije, stihovima koje nije bio unapred smislio: ",
  "sn8.8:8.1": "„Ti koji si nadmašio stranputicu Zlog, ",
  "sn8.8:8.2": "hodaš lomeći prepreku jalovosti uma. ",
  "sn8.8:8.3": "Gledajte tog razrešitelja spona, ",
  "sn8.8:8.4": "što Učenje do u detalje razlaže. ",
  "sn8.8:9.1": "Na razne si načine pokazao ",
  "sn8.8:9.2": "put da se preko bujice pređe. ",
  "sn8.8:9.3": "I kad je to Besmrtno objavljeno, ",
  "sn8.8:9.4": "videoci Dhamme stoje nepokolebljivi. ",
  "sn8.8:10.1": "Lučonoša je prodrevši kroz neznanje, ",
  "sn8.8:10.2": "pokazao kako treba nadići sve te prepreke, ",
  "sn8.8:10.3": "spoznao i uvideo sâm za sebe, ",
  "sn8.8:10.4": "vrhunsko Učenje objavio petorici. ",
  "sn8.8:11.1": "Kad je Dhamma tako dobro objavljena, ",
  "sn8.8:11.2": "kakvog nemara može biti kod onih što je upoznaju? ",
  "sn8.8:11.3": "Zato, živeći marljivo u učenju Blaženog, ",
  "sn8.8:11.4": "uvek sebe, s poštovanjem, vežbaj!” "
}