{
  "sn8.11:0.1": "Budini govori tematski grupisani 8.11 ",
  "sn8.11:0.2": "1. Vaṅgīsa ",
  "sn8.11:0.3": "Gaggarā ",
  "sn8.11:1.1": "Jednom je Blaženi boravio kraj Ćampe, na obali Gaggarā jezera, prepunog lotosa, zajedno sa velikom grupom monaha; sa pet stotina monaha, sa sedam stotina nezaređenih sledbenika, sa sedam stotina nezaređenih sledbenica i sa mnogo hiljada božanstava. ",
  "sn8.11:1.2": "I tu je Blaženi sve njih nadmašivao svojom lepotom i sjajem. ",
  "sn8.11:1.3": "Onda se u poštovanom Vaṅgīsi javi ovakva misao: ",
  "sn8.11:1.4": "„Blaženi boravio kraj Ćampe… sa mnogo hiljada božanstava. ",
  "sn8.11:1.5": "I tu sve njih nadmašuje svojom lepotom i sjajem. ",
  "sn8.11:1.6": "Voleo bih da Blaženog, u njegovom prisustvu, pohvalim prikladnim stihovima”. ",
  "sn8.11:2.1": "Na to poštovani Vaṅgīsa ustade sa svog mesta i prebacivši gornji ogrtač preko jednog ramena, u znak poštovanja sklopi dlanove u pravcu Blaženoga i reče: ",
  "sn8.11:2.2": "„Javilo mi se nadahnuće, Blaženi! Javilo mi se nadahnuće, o Srećni!” ",
  "sn8.11:2.3": "A Blaženi mu reče: „Onda izrazi svoje nadahnuće, Vaṅgīsa.” ",
  "sn8.11:2.4": "Tada Vaṅgīsa ovim prigodnim stihovima pohvali Blaženog, u njegovom prisustvu: ",
  "sn8.11:3.1": "„Kao mesec na nebu bez oblaka, ",
  "sn8.11:3.2": "što sja blistavo, bez mrlje, ",
  "sn8.11:3.3": "tako i ti, Angiraso, Veliki Mudrače, ",
  "sn8.11:3.4": "nadmašuješ sjajem čitav svet.” "
}