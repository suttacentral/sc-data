{
  "sn12.68:0.1": "Budini govori tematski grupisani 12.68 ",
  "sn12.68:0.2": "7. Veliko poglavlje ",
  "sn12.68:0.3": "Kosambi ",
  "sn12.68:1.1": "Jednom su poštovani Musila, poštovani Saviṭṭha, poštovani Nārada i poštovani Ānanda boravili u Kosambiju, u Ghositinom parku. ",
  "sn12.68:1.2": "Onda poštovani Saviṭṭha reče poštovanom Musili: ",
  "sn12.68:1.3": "„Prijatelju Musila, možeš li, nezavisno od poverenja, nezavisno od naklonosti, nezavisno od usmene predaje, nezavisno od logičkog rasuđivanja, nezavisno od promišljenog prihvatanja nekog gledišta, imati lično znanje: ",
  "sn12.68:1.4": "’Sa rođenjem kao uslovom, starost i smrt nastaju’?” ",
  "sn12.68:1.5": "„Prijatelju Saviṭṭha, nezavisno od poverenja, nezavisno od naklonosti, nezavisno od usmene predaje, nezavisno od logičkog rasuđivanja, nezavisno od promišljenog prihvatanja nekog gledišta, ja znam i vidim: ",
  "sn12.68:1.6": "’Sa rođenjem kao uslovom, starost i smrt nastaju’.” ",
  "sn12.68:2.1": "„Prijatelju Musila, možeš li, nezavisno od poverenja, nezavisno od naklonosti, nezavisno od usmene predaje, nezavisno od logičkog rasuđivanja, nezavisno od promišljenog prihvatanja nekog gledišta, imati lično znanje: ",
  "sn12.68:2.2": "’Sa bivanjem kao uslovom, rođenje nastaje… ",
  "sn12.68:2.3": "sa vezivanjem kao uslovom, bivanje nastaje… ",
  "sn12.68:2.4": "sa žudnjom kao uslovom, vezivanje nastaje… ",
  "sn12.68:2.5": "sa osećajem kao uslovom, žudnja nastaje… ",
  "sn12.68:2.6": "sa kontaktom kao uslovom, osećaj nastaje… ",
  "sn12.68:2.7": "sa šest područja čula kao uslovom, kontakt nastaje… ",
  "sn12.68:2.8": "sa mentalnim-materijalnim kao uslovom, šest područja čula nastaju; ",
  "sn12.68:2.9": "sa svešću kao uslovom, mentalno-materijalno nastaje… ",
  "sn12.68:2.10": "sa mentalnim obrascima kao uslovom, svest nastaje… ",
  "sn12.68:2.11": "sa neznanjem kao uslovom, mentalni obrasci nastaju’.” ",
  "sn12.68:2.12": "„Prijatelju Saviṭṭha, nezavisno od poverenja… nezavisno od promišljenog prihvatanja nekog gledišta, ja znam i vidim: ",
  "sn12.68:2.13": "’Sa neznanjem kao uslovom, mentalni obrasci nastaju’.” ",
  "sn12.68:3.1": "„Prijatelju Musila, možeš li, nezavisno od poverenja… nezavisno od promišljenog prihvatanja nekog gledišta, imati lično znanje: ",
  "sn12.68:3.2": "’Prestankom rođenja nestaju i starost i smrt’?”… ",
  "sn12.68:4.11": "Sa nestankom neznanja, mentalni obrasci nestaju’?” ",
  "sn12.68:4.12": "„Prijatelju Saviṭṭha, nezavisno od poverenja… nezavisno od promišljenog prihvatanja nekog gledišta, ja znam i vidim: ",
  "sn12.68:4.13": "’Sa nestankom neznanja, mentalni obrasci nestaju’.” ",
  "sn12.68:5.1": "„Prijatelju Musila, možeš li, nezavisno od poverenja… nezavisno od promišljenog prihvatanja nekog gledišta, imati lično znanje: ",
  "sn12.68:5.2": "’Nibbāna je prestanak bivanja’?” ",
  "sn12.68:5.3": "„Prijatelju Saviṭṭha, nezavisno od poverenja, nezavisno od naklonosti, nezavisno od usmene predaje, nezavisno od logičkog rasuđivanja, nezavisno od promišljenog prihvatanja nekog gledišta, ja znam i vidim: ",
  "sn12.68:5.4": "’Nibbāna je prestanak bivanja’.” ",
  "sn12.68:6.1": "„Je li onda poštovani Musila arahant, koji je sve otrove uklonio?” ",
  "sn12.68:6.2": "Na to poštovani Musila ostade nem. ",
  "sn12.68:7.1": "Onda poštovani Nārada reče poštovanom Saviṭṭhi: ",
  "sn12.68:7.2": "„Prijatelju Saviṭṭha, bilo bi dobro da ja dobijem ta pitanja. ",
  "sn12.68:7.3": "Postavi ta pitanja meni, ",
  "sn12.68:7.4": "i ja ću ti odgovoriti.” ",
  "sn12.68:7.5": "„Neka poštovani Nārada dobije ta pitanja. ",
  "sn12.68:7.6": "Postavljam ih poštovanom Nārradi. ",
  "sn12.68:7.7": "Neka mi poštovani Nārada odgovori. ",
  "sn12.68:13.1": "„Je li onda poštovani Nārada arahant, koji je sve otrove uklonio?” ",
  "sn12.68:13.2": "„Prijatelju, iako ispravnom mudrošću jasno vidim onako kako jeste: ’Nibbāna je prestanak bivanja’, ja ipak nisam arahant, koji je sve otrove uklonio.” ",
  "sn12.68:13.3": "Zamisli, prijatelju, bunar na pustinjskom putu. Ali u njemu nema ni užeta, ni vedra. ",
  "sn12.68:13.4": "Onda dođe čovek ošamućen i iscrpljen letnjim vrućinama, umoran, malaksao i žedan. Kad bi pogledao u bunar, ",
  "sn12.68:13.5": "u njemu bi bilo znanje: ’To je voda’, ali je ne bi mogao dotaći svojim telom. ",
  "sn12.68:13.6": "Na isti način, prijatelju, iako ispravnom mudrošću jasno vidim onako kako jeste: ’Nibbāna je prestanak bivanja’, ja ipak nisam arahant, koji je sve otrove uklonio.” ",
  "sn12.68:14.1": "Kada je ovo rečeno, poštovani Ānanda upita poštovanog Saviṭṭhu: ",
  "sn12.68:14.2": "„Prijatelju Saviṭṭha, kada govori na takav način, šta bi ti rekao poštovanom Nāradi?” ",
  "sn12.68:14.3": "„Prijatelju Ānanda, poštovanom Nārradi koji ovako govori nemam reći ništa drugo osim onoga što je plemenito i blagotvorno.” "
}