{
  "sn12.2:0.1": "Budini govori tematski grupisani 12.2 ",
  "sn12.2:0.2": "1. Budni ",
  "sn12.2:0.3": "Tumačenje uslovljenog nastanka ",
  "sn12.2:1.1": "Kraj Sāvatthīja. ",
  "sn12.2:1.2": "„Monasi, podučiću vas i protumačiti uslovljeni nastanak. ",
  "sn12.2:1.3": "Slušajte i dobro zapamtite šta ću vam reći.” ",
  "sn12.2:1.4": "„Da, poštovani,” odgovoriše oni. ",
  "sn12.2:1.5": "A Blaženi ovako nastavi: ",
  "sn12.2:2.1": "„Šta je to, monasi, uslovljeni nastanak? ",
  "sn12.2:2.2": "Sa neznanjem kao uslovom, monasi, (nastaju) mentalni obrasci; ",
  "sn12.2:2.3": "sa mentalnim obrascima kao uslovom, svest nastaje; ",
  "sn12.2:2.4": "sa svešću kao uslovom, mentalno-materijalno nastaje; ",
  "sn12.2:2.5": "sa mentalnim-materijalnim kao uslovom, šest područja čula nastaju; ",
  "sn12.2:2.6": "sa šest područja čula kao uslovom, kontakt nastaje; ",
  "sn12.2:2.7": "Sa kontaktom kao uslovom, osećaj nastaje; ",
  "sn12.2:2.8": "sa osećajem kao uslovom, žudnja nastaje. ",
  "sn12.2:2.9": "sa žudnjom kao uslovom, vezivanje nastaje; ",
  "sn12.2:2.10": "sa vezivanjem kao uslovom, bivanje nastaje; ",
  "sn12.2:2.11": "sa bivanjem kao uslovom, rođenje nastaje; ",
  "sn12.2:2.12": "sa rođenjem kao uslovom, starost i smrt, žalost, naricanje, bol, tuga i očaj nastaju. ",
  "sn12.2:2.13": "Tako nastaje čitav ovaj okean patnje. ",
  "sn12.2:3.1": "A šta su to, monasi, starost i smrt? ",
  "sn12.2:3.2": "Starenje bića u različitim kategorijama bića, njihova starost, slomljeni zubi, seda kosa, smežurana koža, opadanje životne snage, slabljenje čula – ",
  "sn12.2:3.3": "to se naziva starost. ",
  "sn12.2:3.4": "Umiranje bića u različitim kategorijama bića, njihov prestanak, raspadanje, nestanak, smrt, okončanje života, rastakanje sastojaka bića, odlaganje tela – ",
  "sn12.2:3.5": "to se naziva smrt. ",
  "sn12.2:3.6": "Takva je starost, takva je smrt; ",
  "sn12.2:3.7": "to se naziva starost i smrt. ",
  "sn12.2:4.1": "A šta je to, monasi, rođenje? ",
  "sn12.2:4.2": "Rođenje bića u različitim kategorijama bića, njihovo pojavljivanje, začetak (u materici), stvaranje, manifestovanje sastojaka bića, stvaranje osnova za kontakt – ",
  "sn12.2:4.3": "to se naziva rođenje. ",
  "sn12.2:5.1": "A šta je to, monasi, bivanje? ",
  "sn12.2:5.2": "Postoje ove tri vrste bivanja: ",
  "sn12.2:5.3": "bivanje u području čulnog, bivanje u području suptilne materije i bivanje u području bez materije. ",
  "sn12.2:5.4": "To se naziva bivanje. ",
  "sn12.2:6.1": "A šta je to, monasi, vezivanje? ",
  "sn12.2:6.2": "Monasi, postoje četiri vrste vezivanja. ",
  "sn12.2:6.3": "vezivanje za zadovoljstva čula, vezivanje za gledišta, vezivanje za pravila i rituale i vezivanje za verovanje u postojanje trajnog sopstva. ",
  "sn12.2:6.4": "To se naziva vezivanje. ",
  "sn12.2:7.1": "A šta je to, monasi, žudnja? ",
  "sn12.2:7.2": "Postoji ovih šest vrsta žudnje: ",
  "sn12.2:7.3": "žudnja za oblicima, žudnja za zvukovima, žudnja za mirisima, žudnja za ukusima, žudnja za dodirima i žudnja za sadržajima uma. ",
  "sn12.2:7.4": "To se naziva žudnja. ",
  "sn12.2:8.1": "A šta je to, monasi, osećaj? ",
  "sn12.2:8.2": "Postoji ovih šest vrsta osećaja: ",
  "sn12.2:8.3": "osećaj rođen na osnovu kontakta okom, osećaj rođen na osnovu kontakta uhom, osećaj rođen na osnovu kontakta nosom, osećaj rođen na osnovu kontakta jezikom, osećaj rođen na osnovu kontakta telom, osećaj rođen na osnovu kontakta umom. ",
  "sn12.2:8.4": "To se naziva osećaj. ",
  "sn12.2:9.1": "A šta je to, monasi, kontakt? ",
  "sn12.2:9.2": "Postoji ovih šest vrsta kontakata: ",
  "sn12.2:9.3": "Kontakt okom, uhom, nosom, jezikom, telom i umom. ",
  "sn12.2:9.4": "To se naziva kontakt. ",
  "sn12.2:10.1": "A šta je to, monasi, šest područja čula? ",
  "sn12.2:10.2": "oko kao područje, uho kao područje, nos kao područje, jezik kao područje, telo kao područje, um kao područje. ",
  "sn12.2:10.3": "To se naziva područje čula. ",
  "sn12.2:11.1": "A šta je to, monasi, mentalno-materijalno? ",
  "sn12.2:11.2": "Osećaj, opažaj, volja, kontakt i pažnja – ",
  "sn12.2:11.3": "to se naziva ’mentalno.’ ",
  "sn12.2:11.4": "Četiri velika elementa i materijalni oblik sačinjen od četiri velika elementa – ",
  "sn12.2:11.5": "to se naziva ’materijalno.’ ",
  "sn12.2:11.6": "Dakle, ovakvo mentalno i ovakvo materijalno su ",
  "sn12.2:11.7": "ono što se naziva mentalno-materijalno. ",
  "sn12.2:12.1": "A šta je to, monasi, svest? ",
  "sn12.2:12.2": "Postoji ovih šest kategorija svesti: ",
  "sn12.2:12.3": "Svest o onome što vidimo, čujemo, mirišemo, okusimo, dodirnemo i mislimo. ",
  "sn12.2:12.4": "To se naziva svest. ",
  "sn12.2:13.1": "A šta su to, monasi, mentalni obrasci? ",
  "sn12.2:13.2": "Postoji ove tri vrste obrazaca: ",
  "sn12.2:13.3": "telesni, verbalni i mentalni. ",
  "sn12.2:13.4": "To se naziva mentalnim obrascima. ",
  "sn12.2:14.1": "A šta je to, monasi, neznanje? ",
  "sn12.2:14.2": "Ne znati o patnji, ne znati o nastanku patnje, ne znati o prestanku patnje, ne znati o putu koji vodi prestanku patnje – ",
  "sn12.2:14.3": "to se naziva neznanje. ",
  "sn12.2:15.1": "I tako, sa neznanjem kao uslovom, monasi, (nastaju) mentalni obrasci; ",
  "sn12.2:15.2": "sa mentalnim obrascima kao uslovom, svest nastaje… ",
  "sn12.2:15.3": "Tako nastaje čitav ovaj okean patnje. ",
  "sn12.2:15.4": "Ali sa slabljenjem i nestankom neznanja, mentalni obrasci nestaju; ",
  "sn12.2:15.5": "sa nestankom mentalnih obrazaca, svest nestaje… ",
  "sn12.2:15.6": "Tako nestaje čitav ovaj okean patnje.” "
}