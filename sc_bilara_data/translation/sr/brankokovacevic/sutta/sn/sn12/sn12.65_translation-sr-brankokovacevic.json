{
  "sn12.65:0.1": "Budini govori tematski grupisani 10.65 ",
  "sn12.65:0.2": "7. Veliko poglavlje ",
  "sn12.65:0.3": "Grad ",
  "sn12.65:1.1": "Kraj Sāvatthīja. ",
  "sn12.65:1.2": "„Monasi, pre probuđenja, dok sam još bio neprobuđeni bodhisatta, ova mi misao pade na pamet: ",
  "sn12.65:1.3": "‘Avaj, ovaj svet je u nevolji. Rađa se, stari i umire, raspada se i ponovo rađa, ",
  "sn12.65:1.4": "a ipak ne razume gde je izlaz iz sve te patnje, starosti i smrti. ",
  "sn12.65:1.5": "Ah, kada će biti nađen izlaz  iz sve te patnje, starosti i smrti!” ",
  "sn12.65:1.6": "I pomislih: ",
  "sn12.65:1.7": "’Šta to postoji kada postoje starosti i smrt? Šta je njihov uzrok?’ ",
  "sn12.65:1.8": "Tako, zahvaljujući pomnom razmatranju, stigoh do uvida mudrošću: ",
  "sn12.65:1.9": "’Kada postoji rođenje, tada postoje starost i smrt. Rođenje je njihov uzrok.’ ",
  "sn12.65:2.1": "I pomislih: ",
  "sn12.65:2.2": "’Šta to postoji kada postoji rođenje… ",
  "sn12.65:2.3": "bivanje… ",
  "sn12.65:2.4": "vezivanje… ",
  "sn12.65:2.5": "žudnja… ",
  "sn12.65:2.6": "osećaj… ",
  "sn12.65:2.7": "kontakt… ",
  "sn12.65:2.8": "šest područja čula… ",
  "sn12.65:2.9": "mentalno-materijalno… ",
  "sn12.65:2.10": "čime je uslovljeno mentalno-materijalno?’ ",
  "sn12.65:2.11": "Tako, zahvaljujući pomnom razmatranju, stigoh do uvida mudrošću: ",
  "sn12.65:2.12": "’Kada postoji svest, tada postoji mentalno-materijalno; mentalno-materijalno je uslovljeno svešću.’ ",
  "sn12.65:2.13": "I pomislih: ",
  "sn12.65:2.14": "’Šta to postoji kada postoji svest, čime je uslovljena svest?’ ",
  "sn12.65:2.15": "Tako, zahvaljujući pomnom razmatranju, stigoh do uvida mudrošću: ",
  "sn12.65:2.16": "’Kada postoji mentalno-materijalno, tada postoji svest; svest je uslovljena mentalno-materijalnim.’ ",
  "sn12.65:3.1": "I pomislih: ",
  "sn12.65:3.2": "’Ta svest se ponovo vraća ka mentalno-materijalnom, ne ide dalje. ",
  "sn12.65:3.3": "Samo dotle postoje rođenje, starost, smrt, raspadanje i ponovno rađanje. ",
  "sn12.65:3.4": "sa svešću kao uslovom, mentalno-materijalno nastaje; ",
  "sn12.65:3.5": "sa mentalnim-materijalnim kao uslovom, šest područja čula nastaju; ",
  "sn12.65:3.6": "sa šest područja čula kao uslovom, kontakt nastaje; ",
  "sn12.65:3.7": "Tako nastaje čitav ovaj okean patnje. ",
  "sn12.65:3.8": "„Nastanak, nastanak”, monasi, takva se u meni javila vizija, javilo znanje, mudrost i uvid, javila svetlost u vezi sa stvarima koje do tada niko nije čuo. ",
  "sn12.65:4.1": "I pomislih: ",
  "sn12.65:4.2": "’Šta je to što kada ne postoji, tada ne postoje ni starost i smrt? ",
  "sn12.65:4.3": "Sa nestankom čega, nestaju i starost i smrt?’ ",
  "sn12.65:4.4": "Tako, zahvaljujući pomnom razmatranju, stigoh do uvida mudrošću: ",
  "sn12.65:4.5": "’Kada ne postoji rođenje, ne postoje ni starost ni smrt. ",
  "sn12.65:4.6": "Sa nestankom rođenja, nestaju i starost i smrt.’ ",
  "sn12.65:4.7": "I pomislih: ",
  "sn12.65:4.8": "’Šta je to što kada ne postoji, tada ne postoji ni rođenje… ",
  "sn12.65:4.9": "bivanje… ",
  "sn12.65:4.10": "vezivanje… ",
  "sn12.65:4.11": "žudnja… ",
  "sn12.65:4.12": "osećaj… ",
  "sn12.65:4.13": "kontakt… ",
  "sn12.65:4.14": "šest područja čula… ",
  "sn12.65:4.15": "mentalno-materijalno… ",
  "sn12.65:4.16": "Sa nestankom čega, nestaje mentalno-materijalno?’ ",
  "sn12.65:4.17": "Tako, zahvaljujući pomnom razmatranju, stigoh do uvida mudrošću: ",
  "sn12.65:4.18": "„Kada ne postoji svest, ne postoji ni mentalno-materijalno. ",
  "sn12.65:4.19": "Sa nestankom svesti, nestaje i mentalno-materijalno.” ",
  "sn12.65:5.1": "I pomislih: ",
  "sn12.65:5.2": "„Šta je to što kada ne postoji, tada ne postoji ni svest? ",
  "sn12.65:5.3": "Sa nestankom čega, nestaje svest?” ",
  "sn12.65:5.4": "Tako, zahvaljujući pomnom razmatranju, stigoh do uvida mudrošću: ",
  "sn12.65:5.5": "„Kada ne postoji mentalno-materijalno, ne postoji ni svest. ",
  "sn12.65:5.6": "Sa nestankom mentalno-materijalnog, nestaje i svest.” ",
  "sn12.65:6.1": "I pomislih: ",
  "sn12.65:6.2": "„Otkrio sam put do potpunog probuđenja, a on je sledeći: ",
  "sn12.65:6.3": "Sa nestankom mentalno-materijalnog, nestaje i svest; ",
  "sn12.65:6.4": "sa nestankom svesti, mentalno-materijalno nestaje; ",
  "sn12.65:6.5": "sa nestankom mentalno-materijalnog, šest područja čula nestaju; ",
  "sn12.65:6.6": "sa nestankom šest područja čula, kontakt nestaje… ",
  "sn12.65:6.7": "Tako nestaje čitav ovaj okean patnje. ",
  "sn12.65:6.8": "„Prestanak, prestanak,” monasi, takva se u meni javila vizija, javilo znanje, mudrost i uvid, javila svetlost u vezi sa stvarima koje do tada niko nije čuo. ",
  "sn12.65:7.1": "Baš kao, monasi, kada bi čovek lutajući šumom, gajem, video stari put, staru stazu kojom su išli ljudi u davnini. ",
  "sn12.65:7.2": "I on bi krenuo njome. ",
  "sn12.65:7.4": "Onda bi taj čovek, monasi, obavestio kralja ili kraljevog ministra: ",
  "sn12.65:7.5": "’Da znate, poštovani, da sam lutajući šumom, gajem, video stari put, staru stazu kojom su išli ljudi u davnini. ",
  "sn12.65:7.6": "Idući njome video bi stari grad, staru prestonicu u kojoj su živeli ljudi u davnini, sa parkovima, šumarcima, jezerima, bedemima, divno mesto. ",
  "sn12.65:7.7": "Obnovite taj grad, poštovani!’ ",
  "sn12.65:7.8": "Onda bi taj kralj ili kraljev ministar obnovio taj grad. ",
  "sn12.65:7.9": "I taj grad bi kasnije postao uspešan i napredan, pun ljudi, gusto naseljen, i dostigao bi velik rast i razvoj. ",
  "sn12.65:7.10": "Isto tako sam i ja, monasi, video stari put, staru stazu kojom su išli potpuno probuđeni u davnini. ",
  "sn12.65:8.1": "A koji je to, monasi, stari put, stara staza kojom su išli potpuno probuđeni u davnini? ",
  "sn12.65:8.2": "To je upravo ovaj plemeniti osmostruki put: ",
  "sn12.65:8.3": "ispravno razumevanje, ispravna namera, ispravan govor, ispravni postupci, ispravno življenje, ispravan napor, ispravna svesnost i ispravna koncentracija. ",
  "sn12.65:8.4": "To je taj stari put, stara staza kojom su išli potpuno probuđeni u davnini. ",
  "sn12.65:8.5": "Ja sam krenuo njime. Idući njime neposredno sam upoznao starost i smrt; ",
  "sn12.65:8.6": "neposredno sam upoznao nastanak starosti i smrti; ",
  "sn12.65:8.7": "neposredno sam upoznao prestanak starosti i smrti; ",
  "sn12.65:8.8": "neposredno sam upoznao put koji vodi prestanku starosti i smrti. ",
  "sn12.65:8.9": "Idući njime, ",
  "sn12.65:8.10": "neposredno sam upoznao rođenje… ",
  "sn12.65:8.11": "bivanje… ",
  "sn12.65:8.12": "vezivanje… ",
  "sn12.65:8.13": "žudnju… ",
  "sn12.65:8.14": "osećaj… ",
  "sn12.65:8.15": "kontakt… ",
  "sn12.65:8.16": "šest područja čula… ",
  "sn12.65:8.17": "mentalno-materijalno… ",
  "sn12.65:8.18": "svest. ",
  "sn12.65:8.19": "Idući njime, ",
  "sn12.65:8.20": "neposredno sam upoznao mentalne obrasce; ",
  "sn12.65:8.21": "neposredno sam upoznao nastanak mentalnih obrazaca; ",
  "sn12.65:8.22": "neposredno sam upoznao prestanak mentalnih obrazaca; ",
  "sn12.65:8.23": "neposredno sam upoznao put koji vodi prestanku mentalnih obrazaca. ",
  "sn12.65:8.24": "Pošto sam to neposredno saznao, objavio sam to monasima, monahinjama, nezaređenim sledbenicima i nezaređenim sledbenicama. ",
  "sn12.65:8.25": "I tako je, monasi, ovaj svetački život postao uspešan, prosperitetan i raširen, dostupan, poznat mnogima, dobro objašnjen božanskim i ljudskim bićima. "
}