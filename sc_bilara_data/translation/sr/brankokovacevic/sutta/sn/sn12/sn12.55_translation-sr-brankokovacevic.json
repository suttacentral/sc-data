{
  "sn12.55:0.1": "Budini govori tematski grupisani 12.55 ",
  "sn12.55:0.2": "6. Patnja ",
  "sn12.55:0.3": "Veliko drvo ",
  "sn12.55:1.1": "Kraj Sāvatthīja. ",
  "sn12.55:1.2": "„Monasi, u onome ko živi posmatrajući zadovoljenje u stvarima koje podstiču vezivanje, žudnja raste. ",
  "sn12.55:1.3": "Sa žudnjom kao uslovom, vezivanje nastaje; ",
  "sn12.55:1.4": "sa vezivanjem bivanje… ",
  "sn12.55:1.5": "Tako nastaje čitav ovaj okean patnje. ",
  "sn12.55:2.1": "Baš kao veliko drvo, ",
  "sn12.55:2.2": "čije korenje ide nadole i popreko, pa onda sprovodi sokove nagore. ",
  "sn12.55:2.3": "Tako bi to veliko drvo, hranjeno tim sokovima, potpomognuto njima, stajalo dugo, dugo vremena. ",
  "sn12.55:2.4": "Isto tako, monasi, u onome ko živi posmatrajući zadovoljenje u stvarima koje podstiču vezivanje, žudnja raste. ",
  "sn12.55:2.5": "Sa žudnjom kao uslovom, vezivanje nastaje… ",
  "sn12.55:2.6": "Tako nastaje čitav ovaj okean patnje. ",
  "sn12.55:3.1": "Monasi, u onome ko živi posmatrajući opasnost u stvarima koje podstiču vezivanje, žudnja prestaje. ",
  "sn12.55:3.2": "Sa nestankom žudnje, vezivanje nestaje; ",
  "sn12.55:3.3": "sa prestankom vezivanja, bivanje nestaje… ",
  "sn12.55:3.4": "Tako nestaje čitav ovaj okean patnje. ",
  "sn12.55:4.1": "Zamislite, monasi, veliko drvo. ",
  "sn12.55:4.2": "Onda dođe neki čovek, noseći ašov i korpu. ",
  "sn12.55:4.3": "I on preseče to drvo u korenu, iskopa ga, izvuče korenje, čak i ona najsitnija vlakna. ",
  "sn12.55:4.4": "Zatim iseče drvo na komade, iscepa ih, pretvori u iverje i osuši na vetru i suncu; ",
  "sn12.55:4.5": "pošto ih osuši, zapali ih vatrom i pretvori u pepeo, a pepeo razveje na jakom vetru ili baci u brzu reku. ",
  "sn12.55:4.6": "Tako bi, monasi, to veliko drvo bilo sasečeno u korenu, načinjeno poput palminog panja, uklonjeno, tako da se u budućnosti više ne može pojaviti. ",
  "sn12.55:4.7": "Isto tako, monasi, u onome ko živi posmatrajući opasnost u stvarima koje podstiču vezivanje, žudnja prestaje. ",
  "sn12.55:4.8": "Sa nestankom žudnje, vezivanje nestaje; ",
  "sn12.55:4.9": "sa prestankom vezivanja, bivanje nestaje… ",
  "sn12.55:4.10": "Tako nestaje čitav ovaj okean patnje.” "
}