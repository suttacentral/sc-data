{
  "sn12.27:0.1": "Budini govori tematski grupisani 12.27 ",
  "sn12.27:0.2": "3. Deset snaga ",
  "sn12.27:0.3": "Nužni preduslovi ",
  "sn12.27:1.1": "Kraj Sāvatthīja. ",
  "sn12.27:1.2": "„Monasi, sa neznanjem kao uslovom, (nastaju) mentalni obrasci; ",
  "sn12.27:1.3": "sa mentalnim obrascima kao uslovom, svest nastaje… ",
  "sn12.27:1.4": "Tako nastaje čitav ovaj okean patnje. ",
  "sn12.27:2.1": "A šta su to, monasi, starost i smrt? ",
  "sn12.27:2.2": "Starenje bića u različitim kategorijama bića, njihova starost, slomljeni zubi, seda kosa, smežurana koža, opadanje životne snage, slabljenje čula – ",
  "sn12.27:2.3": "to se naziva starost. ",
  "sn12.27:2.4": "Umiranje bića u različitim kategorijama bića, njihov prestanak, raspadanje, nestanak, smrt, okončanje života, rastakanje sastojaka bića, odlaganje tela – ",
  "sn12.27:2.5": "to se naziva smrt. ",
  "sn12.27:2.6": "Takva je starost, takva je smrt; ",
  "sn12.27:2.7": "to se naziva starost i smrt. ",
  "sn12.27:2.8": "Nastankom rođenja nastaju i starost i smrt. ",
  "sn12.27:2.9": "Prestankom rođenja nestaju i starost i smrt. ",
  "sn12.27:2.10": "A put koji vodi nestanku starosti i smrti upravo je ovaj plemeniti osmostruki put. ",
  "sn12.27:2.11": "Čine ga: ispravno razumevanje, ispravna namera, ispravan govor, ispravni postupci, ispravno življenje, ispravan napor, ispravna svesnost i ispravna koncentracija. ",
  "sn12.27:3.1": "A šta je to, monasi, rođenje? … ",
  "sn12.27:3.2": "A šta je to, monasi, bivanje? … ",
  "sn12.27:3.3": "A šta je to, monasi, vezivanje? … ",
  "sn12.27:3.4": "A šta je to, monasi, žudnja? … ",
  "sn12.27:3.5": "A šta je to, monasi, osećaj? … ",
  "sn12.27:3.6": "A šta je to, monasi, kontakt? … ",
  "sn12.27:3.7": "A šta je to, monasi, šest područja čula? … ",
  "sn12.27:3.8": "A šta je to, monasi, mentalno-materijalno? … ",
  "sn12.27:3.9": "A šta je to, monasi, svest? … ",
  "sn12.27:4.1": "A šta su to, monasi, mentalni obrasci? ",
  "sn12.27:4.2": "Postoji ove tri vrste obrazaca: ",
  "sn12.27:4.3": "telesni, verbalni i mentalni. ",
  "sn12.27:4.4": "To se naziva mentalnim obrascima. ",
  "sn12.27:4.5": "Nastankom neznanja, tu je i nastanak mentalnih obrazaca; ",
  "sn12.27:4.6": "sa nestankom neznanja, mentalni obrasci nestaju; ",
  "sn12.27:4.7": "A put koji vodi nestanku mentalnih obrazaca upravo je ovaj plemeniti osmostruki put. ",
  "sn12.27:4.8": "Čine ga: ispravno razumevanje… ispravna koncentracija. ",
  "sn12.27:5.1": "Monasi, kad plemeniti učenik ovako razume nužne preduslove, nastanak nužnih preduslova, nestanak nužnih preduslova i put koji vodi nestanku nužnih preduslova, ",
  "sn12.27:5.2": "on se tada naziva plemenitim učenikom koji je usavršen u razumevanju, koji je usavršen u viđenju, koji se dosegao ovu istinitu Dhammu, koji vidi ovu istinitu Dhammu, koji poseduje znanje učitelja, istinsko znanje učitelja, koji je ušao u tok Dhamme, oplemenjen prodornom mudrošću, onaj koji stoji pravo pred vratima Besmrtnog. "
}