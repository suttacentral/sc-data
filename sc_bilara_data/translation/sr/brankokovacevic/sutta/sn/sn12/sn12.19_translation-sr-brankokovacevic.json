{
  "sn12.19:0.1": "Budini govori tematski grupisani 12.19 ",
  "sn12.19:0.2": "2. Hrana ",
  "sn12.19:0.3": "Budala i mudrac ",
  "sn12.19:1.1": "Kraj Sāvatthīja. ",
  "sn12.19:1.2": "„Kada je budala ometen neznanjem i sputan željom, na osnovu toga nastaje ovo telo. ",
  "sn12.19:1.3": "Postoji to telo i spoljašnje mentalno-materijalno. Zatim, oslanjajući se na tu dvojnost, nastaje kontakt šest čula. Pogođen time, bilo kojim od tih šest kontakata, budala postaje osetljiv na zadovoljstvo i bol. ",
  "sn12.19:2.1": "Kada je mudrac ometen neznanjem i sputan željom, na osnovu toga nastaje ovo telo. ",
  "sn12.19:2.2": "Postoji to telo i spoljašnje mentalno-materijalno. Zatim, oslanjajući se na tu dvojnost, nastaje kontakt šest čula. Pogođen time, bilo kojim od tih šest kontakata, budala postaje osetljiv na zadovoljstvo i bol. ",
  "sn12.19:3.1": "Pa u čemu je razlika, šta je posebnost, šta to razdvaja mudraca od budale?” ",
  "sn12.19:3.2": "„Za nas, poštovani, ovo učenje ima Blaženog kao svoj koren, svog vodiča i svoje utočište. Bilo bi dobro ako bi Blaženi lično izložio značenje svoje tvrdnje. Saslušavši ga od Blaženog monasi će ga zapamtiti.” ",
  "sn12.19:4.1": "„Onda poslušajte i dobro zapamtite šta ću vam reći.” ",
  "sn12.19:4.2": "„Da, poštovani,” odgovoriše oni. ",
  "sn12.19:4.3": "A Blaženi ovako nastavi: ",
  "sn12.19:5.1": "„Neznanje kojim je budala ometena, želja kojom je sputana i čiji je telo rezultat: to neznanje budala nije napustila, ta želja nije uništena. ",
  "sn12.19:5.2": "A zašto? ",
  "sn12.19:5.3": "Budala nije praktikovala svetački život za potpuno iskorenjivanje patnje. ",
  "sn12.19:5.4": "Otuda, posle raspada tela, posle smrti, ona juri u (novo) telo. ",
  "sn12.19:5.5": "Jureći za telom, ona nije do kraja oslobođena rađanja, starenja, smrti, žalosti, naricanja, bola, nespokojstva i očaja. ",
  "sn12.19:5.6": "Kažem vam, ona nije sasvim oslobođena patnje. ",
  "sn12.19:6.1": "Neznanje kojim je mudrac ometen, želja kojom je sputan i čiji je telo rezultat: to neznanje mudrac je napustio, ta želja je uništena. ",
  "sn12.19:6.2": "A zašto? ",
  "sn12.19:6.3": "Mudrac je praktikovao svetački život za potpuno iskorenjivanje patnje. ",
  "sn12.19:6.4": "Otuda, posle raspada tela, posle smrti, on ne juri u (novo) telo. ",
  "sn12.19:6.5": "Ne jureći za telom, on je do kraja oslobođena rađanja, starenja, smrti, žalosti, naricanja, bola, nespokojstva i očaja. ",
  "sn12.19:6.6": "Kažem vam, on je sasvim oslobođen patnje. ",
  "sn12.19:6.7": "U tome je, monasi, razlika, to je posebnost, to je ono što razdvaja mudraca od budale – naime, življenje svetačkog života.” "
}