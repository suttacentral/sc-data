{
  "sn12.1:0.1": "Budini govori tematski grupisani 12.1 ",
  "sn12.1:0.2": "1. Budni ",
  "sn12.1:0.3": "Uslovljeni nastanak ",
  "sn12.1:1.1": "Ovako sam čuo. ",
  "sn12.1:1.2": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "sn12.1:1.3": "I tu on ovako reče monasima: ",
  "sn12.1:1.4": "„Monasi.” ",
  "sn12.1:1.5": "„Da, poštovani”, odgovoriše oni. ",
  "sn12.1:1.6": "A Blaženi ovako nastavi: ",
  "sn12.1:1.7": "„Monasi, podučiću vas uslovljenom nastanku. ",
  "sn12.1:1.8": "Slušajte i dobro zapamtite šta ću vam reći.” ",
  "sn12.1:1.9": "„Da, poštovani,” odgovoriše oni. ",
  "sn12.1:1.10": "A Blaženi ovako nastavi: ",
  "sn12.1:2.1": "„Šta je to, monasi, uslovljeni nastanak? ",
  "sn12.1:2.2": "Sa neznanjem kao uslovom, monasi, (nastaju) mentalni obrasci; ",
  "sn12.1:2.3": "sa mentalnim obrascima kao uslovom, svest nastaje; ",
  "sn12.1:2.4": "sa svešću kao uslovom, mentalno-materijalno nastaje; ",
  "sn12.1:2.5": "sa mentalnim-materijalnim kao uslovom, šest područja čula nastaju; ",
  "sn12.1:2.6": "sa šest područja čula kao uslovom, kontakt nastaje; ",
  "sn12.1:2.7": "Sa kontaktom kao uslovom, osećaj nastaje; ",
  "sn12.1:2.8": "sa osećajem kao uslovom, žudnja nastaje. ",
  "sn12.1:2.9": "sa žudnjom kao uslovom, vezivanje nastaje; ",
  "sn12.1:2.10": "sa vezivanjem kao uslovom, bivanje nastaje; ",
  "sn12.1:2.11": "sa bivanjem kao uslovom, rođenje nastaje; ",
  "sn12.1:2.12": "sa rođenjem kao uslovom, starost i smrt, žalost, naricanje, bol, tuga i očaj nastaju. ",
  "sn12.1:2.13": "Tako nastaje čitav ovaj okean patnje. ",
  "sn12.1:2.14": "„To je, monasi, uslovljeni nastanak. ",
  "sn12.1:3.1": "Ali sa slabljenjem i nestankom neznanja, mentalni obrasci nestaju; ",
  "sn12.1:3.2": "sa nestankom mentalnih obrazaca, svest nestaje; ",
  "sn12.1:3.3": "sa nestankom svesti, mentalno-materijalno nestaje; ",
  "sn12.1:3.4": "sa nestankom mentalno-materijalnog, šest područja čula nestaju; ",
  "sn12.1:3.5": "sa nestankom šest područja čula, kontakt nestaje; ",
  "sn12.1:3.6": "sa nestankom kontakta, osećaj nestaje; ",
  "sn12.1:3.7": "sa nestankom osećaja, žudnja nestaje; ",
  "sn12.1:3.8": "sa nestankom žudnje, vezivanje nestaje; ",
  "sn12.1:3.9": "sa nestankom vezivanja, bivanje nestaje; ",
  "sn12.1:3.10": "sa nestankom bivanja, rođenje nestaje; ",
  "sn12.1:3.11": "sa nestankom rođenja, starost i smrt, žalost, naricanje, bol, tuga i očaj nestaju. ",
  "sn12.1:3.12": "Tako nestaje čitav ovaj okean patnje.” ",
  "sn12.1:3.13": "Tako reče Blaženi. ",
  "sn12.1:3.14": "Zadovoljni, monasi se obradovaše rečima Blaženoga. "
}