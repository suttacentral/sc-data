{
  "sn12.31:0.1": "Budini govori tematski grupisani 12.31 ",
  "sn12.31:0.2": "4. Kaḷāra Khattiya ",
  "sn12.31:0.3": "Ono što je nastalo ",
  "sn12.31:1.1": "Jednom je Blaženi boravio kraj Sāvatthīja. ",
  "sn12.31:1.2": "Onda Blaženi reče poštovanom Sāriputti: ",
  "sn12.31:1.3": "„Sāriputta, ovo je rečeno u ’Putu ka onome iza’, u ’Pitanju Ađite’: ",
  "sn12.31:2.1": "’Ima onih koji su razumeli Dhammu, ",
  "sn12.31:2.2": "kao i onih ovde koji se tek u njoj vežbaju; ",
  "sn12.31:2.3": "kada te pitam za njihove postupke, ",
  "sn12.31:2.4": "neka mi ih znalac, časni gospodine, razjasni’. ",
  "sn12.31:3.1": "Sāriputta, kako tome što je rečeno ukratko, bez iznošenja pojedinosti, treba razumeti detaljno značenje?” ",
  "sn12.31:3.2": "Na to poštovani Sāriputta ostade nem. ",
  "sn12.31:4.1": "Po drugi put… ",
  "sn12.31:4.2": "",
  "sn12.31:4.3": "I po treći put se Blaženi obrati poštovanom Sāriputti… ",
  "sn12.31:4.4": "",
  "sn12.31:6.2": "I po treći put poštovani Sāriputta ostade nem. ",
  "sn12.31:7.1": "„Sāriputta, vidiš li: ’Ovo je nastalo’?” ",
  "sn12.31:7.2": "„Poštovani, neko pravom mudrošću vidi kako zaista jeste: ’Ovo je nastalo’. ",
  "sn12.31:7.3": "Pošto je pravom mudrošću video kako zaista jeste: ’Ovo je nastalo’, on vežba otrežnjenje, hlađenje strasti i prestanak u pogledu onoga što je nastalo. ",
  "sn12.31:7.4": "Neko pravom mudrošću vidi kako zaista jeste: ’Za nastanak ovoga, ovo je hrana’. ",
  "sn12.31:7.5": "Pošto je pravom mudrošću video kako zaista jeste: ’Za nastanak ovoga, ovo je hrana’, on vežba otrežnjenje, hlađenje strasti i prestanak u pogledu nastanka na osnovu te hrane. ",
  "sn12.31:7.6": "Neko pravom mudrošću vidi kako zaista jeste: ’S prestankom te hrane, ono što je nastalo podložno je prestanku’. ",
  "sn12.31:7.7": "Pošto je pravom mudrošću video kako zaista jeste: ’S prestankom te hrane, ono što je nastalo podložno je prestanku’, on vežba otrežnjenje, hlađenje strasti i prestanak u pogledu onoga što je podložno prestanku. ",
  "sn12.31:7.8": "Tako neko, poštovani, postaje učenik. ",
  "sn12.31:8.1": "A kako je neko, poštovani gospodine, razumeo Dhammu? ",
  "sn12.31:8.2": "Neko pravom mudrošću vidi kako zaista jeste: ’Ovo je nastalo’. ",
  "sn12.31:8.3": "Pošto je pravom mudrošću video kako zaista jeste: ’Ovo je nastalo’, on je, zahvaljujući otrežnjenju, hlađenju strasti i prestanku u pogledu onoga što je nastalo, oslobođen vezivanja. ",
  "sn12.31:8.4": "Neko pravom mudrošću vidi kako zaista jeste: ’Za nastanak ovoga, ovo je hrana’. ",
  "sn12.31:8.5": "Pošto je pravom mudrošću video kako zaista jeste: ’Za nastanak ovoga, ovo je hrana’, on je, zahvaljujući otrežnjenju, hlađenju strasti i prestanku u pogledu nastanka iz hrane, oslobođen vezivanja. ",
  "sn12.31:8.6": "Neko pravom mudrošću vidi kako zaista jeste: ’S prestankom te hrane, ono što je nastalo podložno je prestanku’. ",
  "sn12.31:8.7": "Pošto je pravom mudrošću video kako zaista jeste: ’S prestankom te hrane, ono što je nastalo podložno je prestanku’, on je, zahvaljujući otrežnjenju, hlađenju strasti i prestanku u pogledu onoga što je podložno prestanku, oslobođen vezivanja. ",
  "sn12.31:8.8": "Tako je neko, poštovani, razumeo Dhammu. ",
  "sn12.31:8.9": "Poštovani gospodine, na taj način ja razumem detaljno značenje onoga što je rečeno u ’Putu ka onome iza’, u ’Pitanju Ađite’: ",
  "sn12.31:9.1": "’Ima onih koji su razumeli Dhammu, ",
  "sn12.31:9.2": "kao i onih ovde koji se tek u njoj vežbaju; ",
  "sn12.31:9.3": "kada te pitam za njihove postupke, ",
  "sn12.31:9.4": "neka mi ih znalac, časni gospodine, razjasni’. ",
  "sn12.31:10.1": "Tako tome što je rečeno ukratko, bez iznošenja pojedinosti, treba razumeti detaljno značenje.” ",
  "sn12.31:11.1": "„Dobro je, Sāriputta, dobro je. Neko pravom mudrošću vidi kako zaista jeste: ’Ovo je nastalo’… (Buda ovde ponavlja sve ono što je poštovani Sāriputta gore izrekao)… ",
  "sn12.31:11.7": "",
  "sn12.31:14.1": "Sāriputta, ono što sam rekao ukratko, bez iznošenja pojedinosti, tome detaljno značenje treba razumeti na taj način.” "
}