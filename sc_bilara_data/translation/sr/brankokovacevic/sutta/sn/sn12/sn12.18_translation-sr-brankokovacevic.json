{
  "sn12.18:0.1": "Budini govori tematski grupisani 12.18 ",
  "sn12.18:0.2": "2. Hrana ",
  "sn12.18:0.3": "Timbaruka ",
  "sn12.18:1.1": "Kraj Sāvatthīja. ",
  "sn12.18:1.2": "Jednoga dana lutalica Timbaruka dođe do Blaženog i učtivo se pozdravi sa njim, ",
  "sn12.18:1.3": "Kada taj učtivi i prijateljski razgovor bi završen, sede on sa strane i reče: ",
  "sn12.18:2.1": "„Šta misli poštovani Gotama, da li neko zadovoljstvo i bol stvara sam sebi?” ",
  "sn12.18:2.2": "„Nije tako, Timbaruka,” reče Blaženi. ",
  "sn12.18:2.3": "„Da li mu onda zadovoljstvo i bol stvara neko drugi?” ",
  "sn12.18:2.4": "„Nije tako, Timbaruka,” reče Blaženi. ",
  "sn12.18:2.5": "„A da li neko zadovoljstvo i bol stvara sam sebi i stvara mu ih neko drugi?” ",
  "sn12.18:2.6": "„Nije tako, Timbaruka,” reče Blaženi. ",
  "sn12.18:2.7": "„A da li onda zadovoljstvo i patnja nastaju slučajno, tako da ih neko niti stvara sam sebi, niti mu ih stvara neko drugi?” ",
  "sn12.18:2.8": "„Nije tako, Timbaruka,” reče Blaženi. ",
  "sn12.18:2.9": "„Da li poštovani Gotama misli da zadovoljstvo i bol ne postoje?” ",
  "sn12.18:2.10": "„Nije tačno da zadovoljstvo i bol ne postoje, Timbaruka. ",
  "sn12.18:2.11": "Zadovoljstvo i bol postoje.” ",
  "sn12.18:2.12": "„Onda poštovani Gotama ne zna i ne vidi ni zadovoljstvo ni bol?” ",
  "sn12.18:2.13": "„Nije tačno da ja ne znam i ne vidim ni zadovoljstvo ni bol, Timbaruka. ",
  "sn12.18:2.14": "Ja znam i zadovoljstvo i bol; ",
  "sn12.18:2.15": "ja vidim i zadovoljstvo i bol, Timbaruka.” ",
  "sn12.18:3.1": "„Kada sam pitao: ’Šta misli poštovani Gotama, da li neko zadovoljstvo i bol stvara sam sebi?’ ili ",
  "sn12.18:3.2": "’Da li mu zadovoljstvo i bol stvara neko drugi?’ ili ",
  "sn12.18:3.3": "’Da li neko zadovoljstvo i bol stvara sam sebi i stvara mu ih neko drugi?’ ili ",
  "sn12.18:3.4": "„Da li zadovoljstvo i bol nastaju slučajno, tako da ih neko niti stvara sam sebi, niti mu ih stvara neko drugi?’ ti na sve to odgovaraš: ’Nije tako, Timbaruka.’ ",
  "sn12.18:3.5": "Kada sam pitao: ’Da li poštovani Gotama misli da zadovoljstvo i bol ne postoje?’ ti kažeš: ’Nije da patnja ne postoji, Timbaruka. ",
  "sn12.18:3.6": "Zadovoljstvo i bol postoje.’ ",
  "sn12.18:3.7": "Kada sam pitao: ’Onda poštovani Gotama ne zna i ne vidi zadovoljstvo i bol?, ti kažeš: ’Nije tačno da ja ne znam i ne vidim zadovoljstvo i bol, Timbaruka. ",
  "sn12.18:3.8": "Ja znam i zadovoljstvo i bol; ",
  "sn12.18:3.9": "ja vidim i zadovoljstvo i bol, Timbaruka.’ ",
  "sn12.18:3.10": "Neka mi Blaženi objasni zadovoljstvo i bol. ",
  "sn12.18:4.1": "„Timbaruka, (ako neko misli): ’Osećaj i onaj koji ga oseća su jedno isto’, (tada taj tvrdi) o onome što postoji od početka: ’Zadovoljstvo i bol sam ja stvorio’. Ja to ne tvrdim. ",
  "sn12.18:4.3": "Ne priklanjajući se nijednoj od tih krajnosti, Tathāgata podučava Dhammu koja je u sredini: ",
  "sn12.18:4.5": "sa mentalnim obrascima kao uslovom, svest nastaje… ",
  "sn12.18:4.6": "Tako nastaje čitav ovaj okean patnje. ",
  "sn12.18:4.7": "Ali sa slabljenjem i nestankom neznanja, mentalni obrasci nestaju; ",
  "sn12.18:4.8": "sa nestankom mentalnih obrazaca, svest nestaje… ",
  "sn12.18:4.9": "Tako nestaje čitav ovaj okean patnje.” ",
  "sn12.18:5.1": "Kada ovo bi rečeno, goli asketa Timbaruka reče Blaženome: ",
  "sn12.18:5.2": "„Izvrsno, učitelju Gotama!… ",
  "sn12.18:5.3": "Uzimam učitelja Gotamu za utočište, njegovo učenje i zajednicu monaha za utočište. ",
  "sn12.18:5.4": "Neka me Blaženi prihvati kao svog nezaređenog sledbenika koji, odsad pa do kraja života, pronađe svoje utočište!” "
}