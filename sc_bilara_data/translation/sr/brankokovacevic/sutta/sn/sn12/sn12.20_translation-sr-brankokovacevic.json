{
  "sn12.20:0.1": "Budini govori tematski grupisani 12.20 ",
  "sn12.20:0.2": "2. Hrana ",
  "sn12.20:0.3": "Nužni preduslovi ",
  "sn12.20:1.1": "Kraj Sāvatthīja. ",
  "sn12.20:1.2": "„Monasi, podučiću vas uslovljenom nastanku i onom što na taj način nastaje. ",
  "sn12.20:1.3": "Slušajte i dobro zapamtite šta ću vam reći.” ",
  "sn12.20:1.4": "„Da, poštovani,” odgovoriše oni. ",
  "sn12.20:1.5": "A Blaženi ovako nastavi: ",
  "sn12.20:2.1": "„Šta je to, monasi, uslovljeni nastanak? ",
  "sn12.20:2.2": "Sa rođenjem kao uslovom, starost i smrt nastaju. ",
  "sn12.20:2.3": "Bez obzira da li se u svetu pojavljuju Tathagate ili se ne pojavljuju, taj elemenat još uvek postoji, to je stabilnost Dhamme, nepromenljivi tok Dhamme, specifična uslovljenost. ",
  "sn12.20:2.4": "Tathagata se budi za tu činjenicu i potpuno je razume. ",
  "sn12.20:2.5": "Kad je to učinio, on je objašnjava, podučava, objavljuje, učvršćuje, otkriva, analizira, razrađuje. ",
  "sn12.20:2.6": "I kaže: ’Vidite li! ",
  "sn12.20:2.7": "Sa rođenjem kao uslovom, starost i smrt nastaju. ",
  "sn12.20:3.1": "Sa bivanjem kao uslovom, rođenje nastaje… ",
  "sn12.20:3.2": "sa vezivanjem kao uslovom, bivanje nastaje… ",
  "sn12.20:3.3": "sa žudnjom kao uslovom, vezivanje nastaje… ",
  "sn12.20:3.4": "sa osećajem kao uslovom, žudnja nastaje… ",
  "sn12.20:3.5": "sa kontaktom kao uslovom, osećaj nastaje… ",
  "sn12.20:3.6": "sa šest područja čula kao uslovom, kontakt nastaje… ",
  "sn12.20:3.7": "sa mentalnim-materijalnim kao uslovom, šest područja čula nastaju… ",
  "sn12.20:3.8": "sa svešću kao uslovom, mentalno-materijalno nastaje… ",
  "sn12.20:3.9": "sa mentalnim obrascima kao uslovom, svest nastaje… ",
  "sn12.20:3.10": "sa neznanjem kao uslovom, mentalni obrasci nastaju. ",
  "sn12.20:3.11": "Bez obzira da li se u svetu pojavljuju Tathagate ili se ne pojavljuju, taj elemenat još uvek postoji, to je stabilnost Dhamme, nepromenljivi tok Dhamme, specifična uslovljenost. ",
  "sn12.20:3.12": "Tathagata se budi za tu činjenicu i potpuno je razume. ",
  "sn12.20:3.13": "I pošto ju je neposredno spoznao i u potpunosti razumeo, on je objašnjava, podučava, saopštava, utvrđuje, otkriva, raščlanjuje i čini jasnom. ",
  "sn12.20:3.14": "I kaže: ’Vidite li! ",
  "sn12.20:3.15": "Sa neznanjem kao uslovom, monasi, (nastaju) mentalni obrasci.’ ",
  "sn12.20:3.16": "I tako, monasi, ono što je ovdje istinito, neizmenjivo, a ne drugačije, ta posebna uslovljenost: ",
  "sn12.20:3.17": "to se zove uslovljenim nastankom. ",
  "sn12.20:4.2": "Starost i smrt su nepostojani, uslovljeni, uslovljeno nastali, podložni propadanju, gubljenju, laganom odumiranju, nestanku. ",
  "sn12.20:4.3": "Rođenje je nepostojano… ",
  "sn12.20:4.4": "Bivanje je nepostojano… ",
  "sn12.20:4.5": "Vezivanje je nepostojano… ",
  "sn12.20:4.6": "Žudnja je nepostojana… ",
  "sn12.20:4.7": "Osećaj je nepostojan… ",
  "sn12.20:4.8": "Kontakt je nepostojan… ",
  "sn12.20:4.9": "Šest područja čula je nepostojano… ",
  "sn12.20:4.10": "Mentalno-materijalno je nepostojano… ",
  "sn12.20:4.11": "Svest je nepostojana… ",
  "sn12.20:4.12": "Mentalni obrasci su nepostojani… ",
  "sn12.20:4.13": "Neznanje je nepostojano, uslovljeno, uslovljeno nastalo, podložno propadanju, gubljenju, laganom odumiranju, nestanku. ",
  "sn12.20:4.14": "To se, monasi, uslovljeni nastanak. ",
  "sn12.20:5.1": "Kada je, monasi, plemeniti učenik jasno video, sa pravom mudrošću, onako kako jeste, taj uslovljeni nastanak i to što na takav način nastaje, nemoguće je da će se vraćati u prošlost, razmišljajući: ",
  "sn12.20:5.2": "’Jesam li ja živeo u prošlosti? Ili nisam živeo u prošlosti? Šta sam ja bio u prošlom životu? Kakav sam bio u prošlom životu? Ako sam bio takav, gde sam živeo?’ ",
  "sn12.20:5.3": "Ili da će ići u budućnost, razmišljajući: ",
  "sn12.20:5.4": "’Hoću li živeti i u budućnosti? Ili neću imati budući život? Šta ću biti u budućem životu? Kakav ću biti u budućem životu? Ako ću biti takav, gde ću živeti?’ ",
  "sn12.20:5.5": "Ili da će biti zbunjen u pogledu neposredne sadašnjosti: ",
  "sn12.20:5.6": "„Da li ja postojim? Ili ne postojim? Šta sam ja? Kakav sam ja? Otkud je ovo biće nastalo? Kuda ide?’ ",
  "sn12.20:5.8": "A što je razlog da je to nemoguće? ",
  "sn12.20:5.9": "To, monasi, što je plemeniti učenik jasno video, sa pravom mudrošću, onako kako jeste, taj uslovljeni nastanak i to što na takav način nastaje. "
}