{
  "sn15.2:0.1": "Budini govori tematski grupisani 15.2 ",
  "sn15.2:0.2": "1. Prvo poglavlje ",
  "sn15.2:0.3": "Zemlja ",
  "sn15.2:1.1": "Kraj Sāvatthīja. ",
  "sn15.2:1.2": "„Monasi, ovaj krug preporađanja je bez vidljivog početka. ",
  "sn15.2:1.3": "Ta prva tačka nije vidljiva bićima koja, ometena neznanjem i okovana žudnjom, tumaraju i preporađaju se. ",
  "sn15.2:1.4": "Zamislite, monasi, da neki čovek uzme ovu veliku zemlju i od nje pravi kuglice od gline veličine koštice žižule, pa ih ređa na stranu govoreći: ",
  "sn15.2:1.5": "’Ovo je moj otac, a ovo je otac mog oca’. Pre bi taj čovek potrošio svu ovu veliku zemlju, nego što bi stigao na kraj tog niza svojih muških predaka. ",
  "sn15.2:1.6": "A zašto? ",
  "sn15.2:1.7": "„Monasi, ovaj krug preporađanja je bez vidljivog početka. ",
  "sn15.2:1.8": "Ta prva tačka nije vidljiva bićima koja, ometena neznanjem i okovana žudnjom, tumaraju i preporađaju se. ",
  "sn15.2:1.9": "Tako dugo vremena ste patnju doživljavali, oštar bol doživljavali, propast doživljavali i groblja uvećali. ",
  "sn15.2:1.10": "Dovoljno je to, monasi, da nestane ta opčinjenost uslovljenim stvarima, da se ugasi strast za njima, da postanete oslobođeni.” "
}