{
  "sn15.1:0.1": "Budini govori tematski grupisani 15.1 ",
  "sn15.1:0.2": "1. Prvo poglavlje ",
  "sn15.1:0.3": "Trava i pruće ",
  "sn15.1:1.1": "Ovako sam čuo. ",
  "sn15.1:1.2": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "sn15.1:1.3": "Tu se on ovako obrati monasima: ",
  "sn15.1:1.4": "„Monasi.” ",
  "sn15.1:1.5": "„Da, poštovani”, odgovoriše oni. ",
  "sn15.1:1.6": "A Blaženi ovako nastavi: ",
  "sn15.1:1.7": "„Monasi, ovaj krug preporađanja je bez vidljivog početka. ",
  "sn15.1:1.8": "Ta prva tačka nije vidljiva bićima koja, ometena neznanjem i okovana žudnjom, tumaraju i preporađaju se. ",
  "sn15.1:1.9": "Zamislite, monasi, da neki čovek sakupi svu travu, pruće, granje i lišće na ovoj Đambudīpi, pa pošto to poseče i na gomilu stavi, od toga napravi svežnjeve od četiri palca i poređa ih na stranu govoreći: ",
  "sn15.1:1.10": "’Ovo je moja majka, a ovo je majka moje majke’. Pre bi taj čovek potrošio svu travu, pruće, granje i lišće na ovoj Đambudīpi, nego što bi stigao na kraj tog niza svojih ženskih predaka. ",
  "sn15.1:1.11": "A zašto? ",
  "sn15.1:1.12": "Zato što je ovaj krug preporađanja bez vidljivog početka. ",
  "sn15.1:1.13": "Ta prva tačka nije vidljiva bićima koja, ometena neznanjem i okovana žudnjom, tumaraju i preporađaju se. ",
  "sn15.1:1.14": "Tako dugo vremena ste patnju doživljavali, oštar bol doživljavali, propast doživljavali i groblja uvećali. ",
  "sn15.1:1.15": "Dovoljno je to, monasi, da nestane ta opčinjenost uslovljenim stvarima, da se ugasi strast za njima, da postanete oslobođeni.” "
}