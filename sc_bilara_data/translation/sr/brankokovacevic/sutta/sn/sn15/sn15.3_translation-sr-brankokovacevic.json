{
  "sn15.3:0.1": "Budini govori tematski grupisani 15.3 ",
  "sn15.3:0.2": "1. Prvo poglavlje ",
  "sn15.3:0.3": "Suze ",
  "sn15.3:1.1": "Kraj Sāvatthīja. ",
  "sn15.3:1.2": "„Monasi, ovaj krug preporađanja je bez vidljivog početka. ",
  "sn15.3:1.3": "Ta prva tačka nije vidljiva bićima koja, ometena neznanjem i okovana žudnjom, tumaraju i preporađaju se. ",
  "sn15.3:1.4": "„Šta mislite, monasi, čega je više: suza koje ste prolili i isplakali dok ste dugo vremena tumarali i preporađali se, jadikujući i naričući zbog spajanja sa onim što vam nije milo i razdvajanja od onoga što vam je milo – ili vode u četiri velika okeana?” ",
  "sn15.3:1.5": "„Poštovani, prema onome kako mi razumemo učenje koje nam je Blaženi izložio, više je suza koje smo prolili i isplakali dok smo dugo vremena tumarali i preporađali se, jadikujući i naričući zbog spajanja sa onim što nam nije milo i razdvajanja od onoga što nam je milo, nego vode u četiri velika okeana.” ",
  "sn15.3:2.1": "„Dobro je, monasi. Dobro je što tako razumete učenje kojem sam vas podučio. ",
  "sn15.3:2.2": "Zaista je više suza koje ste prolili i isplakali dok ste dugo vremena tumarali i preporađali se, jadikujući i naričući zbog spajanja sa onim što vam nije milo i razdvajanja od onoga što vam je milo, nego vode u četiri velika okeana. ",
  "sn15.3:2.3": "Dugo ste vremena, monasi, doživljavali smrt majke. ",
  "sn15.3:2.4": "Dok ste to doživljavali, jadikujući i naričući zbog spajanja sa onim što vam nije milo i razdvajanja od onoga što vam je milo, prolili ste više suza nego što ima vode u četiri velika okeana. ",
  "sn15.3:2.5": "Dugo ste vremena doživljavali smrt oca… ",
  "sn15.3:2.6": "smrt brata… ",
  "sn15.3:2.7": "smrt sestre… ",
  "sn15.3:2.8": "smrt sina… ",
  "sn15.3:2.9": "smrt kćeri… ",
  "sn15.3:2.10": "propast srodnika… ",
  "sn15.3:2.11": "propast imetka. ",
  "sn15.3:2.12": "Dok ste doživljavali propast imetka, jadikujući i naričući zbog spajanja sa onim što vam nije milo i razdvajanja od onoga što vam je milo, prolili ste više suza nego što ima vode u četiri velika okeana. ",
  "sn15.3:2.13": "A zašto? ",
  "sn15.3:2.14": "„Monasi, ovaj krug preporađanja je bez vidljivog početka… ",
  "sn15.3:2.15": "Dovoljno je to, monasi, da nestane ta opčinjenost uslovljenim stvarima, da se ugasi strast za njima, da postanete oslobođeni.” "
}