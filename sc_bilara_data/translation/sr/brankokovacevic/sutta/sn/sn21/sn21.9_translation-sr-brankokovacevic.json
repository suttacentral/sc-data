{
  "sn21.9:0.1": "Budini govori tematski grupisani 21.9 ",
  "sn21.9:0.2": "1. Monasi ",
  "sn21.9:0.3": "Tissa ",
  "sn21.9:1.1": "Kraj Sāvatthīja. ",
  "sn21.9:1.2": "U to vreme poštovani Tissa, sin tetke Blaženog, otide do Blaženog, pokloni mu se i sede sa strane – tužan, potišten i uplakan. Blaženi ga upita: ",
  "sn21.9:1.3": "„Zašto si, Tissa, tužan, potišten i uplakan dok sediš sa strane?” ",
  "sn21.9:1.4": "„Zato što me, poštovani gospodine, monasi probadaju rečima kao noževima.” ",
  "sn21.9:1.5": "„To je zato, Tissa, što ti voliš da opominješ druge, a ne prihvataš da tebe opominju. ",
  "sn21.9:1.6": "Ne priliči tebi, Tissa, sinu dobre porodice koji je iz poverenja napustio dom i otišao u beskućnike, da voliš da opominješ druge, a ne prihvataš da tebe opominju. ",
  "sn21.9:1.7": "Tebi priliči, Tissa, sinu dobre porodice koji je iz poverenja napustio dom i otišao u beskućnike, ",
  "sn21.9:1.8": "da voliš da opominješ druge i da prihvatiš kada tebe opominju.” ",
  "sn21.9:2.1": "Tako reče Blaženi. ",
  "sn21.9:2.2": "A kada je Srećni to izgovorio, i ovo dodade Učitelj: ",
  "sn21.9:3.1": "„Zašto se ljutiš? Ne ljuti se. ",
  "sn21.9:3.2": "Biti bez besa je, Tissa, bolje za tebe. ",
  "sn21.9:3.3": "Da bi se ukrotili bes, obmana i prezir, ",
  "sn21.9:3.4": "zato se živi ovaj svetački život.” "
}