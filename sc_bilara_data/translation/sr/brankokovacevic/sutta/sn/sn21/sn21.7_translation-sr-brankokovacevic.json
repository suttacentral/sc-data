{
  "sn21.7:0.1": "Budini govori tematski grupisani 21.7 ",
  "sn21.7:0.2": "1. Monasi ",
  "sn21.7:0.3": "Visākha ",
  "sn21.7:1.1": "Ovako sam čuo. ",
  "sn21.7:1.2": "Jednom je Blaženi boravio kraj Vesālija, u Velikom gaju, u dvorani sa šiljatim krovom. ",
  "sn21.7:1.3": "U isto vreme je poštovani Visākha Pañćāliputta u sali za okupljanje na različite načine upućivao, podsticao, nadahnjivao i ohrabrivao druge monahe svojim govorom o Dhammi, izloženim rečima uglađenim, jasnim, preciznim, koje dobro izražavaju značenje. ",
  "sn21.7:2.1": "Onda uveče, Blaženi izađe iz osame, pa opet otide do sale za okupljanje. Kada je stigao, sede na unapred pripremljeno mesto, ",
  "sn21.7:2.2": "pa ovako reče monasima: ",
  "sn21.7:2.3": "„Monasi, ko je to na različite načine upućivao, podsticao, nadahnjivao i ohrabrivao druge monahe svojim govorom o Dhammi, izloženim rečima uglađenim, jasnim, preciznim, koje dobro izražavaju značenje?” ",
  "sn21.7:2.4": "„Bio je to poštovani Visākha Pañćāliputta, poštovani gospodine.” ",
  "sn21.7:3.1": "Na to se Blaženi ovako obrati poštovanom Visākha Pañćāliputti: ",
  "sn21.7:3.2": "„Dobro je, dobro je, Visākha! ",
  "sn21.7:3.3": "Dobro je da tako upućuješ monahe govorom o Dhammi.” ",
  "sn21.7:4.1": "Tako reče Blaženi. ",
  "sn21.7:4.2": "A kada je Srećni to izgovorio, i ovo dodade Učitelj: ",
  "sn21.7:5.1": "„Kada je mudar čovek među budalama, ",
  "sn21.7:5.2": "oni ga ne prepoznaju ukoliko ne progovori; ",
  "sn21.7:5.3": "ali ga prepoznaju ako govori, ",
  "sn21.7:5.4": "ukazujući na stanje besmrtnosti. ",
  "sn21.7:6.1": "Takav i treba da zbori i objašnjava Dhammu, ",
  "sn21.7:6.2": "takav treba da visoko podigne barjak mudraca. ",
  "sn21.7:6.3": "Dobro izgovorene reči jesu upravo to: ",
  "sn21.7:6.4": "jer mudrima Dhamma jeste barjak.” "
}