{
  "mn50:0.1": "Budini govori srednje dužine 50 ",
  "mn50:0.2": "Prekorevanje Māre",
  "mn50:1.1": "Ovako sam čuo.",
  "mn50:1.2": "Jednom je poštovani Mahā Moggallāna boravio u zemlji Bhagga, kraj Suṁsumāragire, u Bhesakaḷā gaju, u parku jelena.",
  "mn50:2.1": "Poštovani Mahā Moggallāna je jednom praktikovao meditaciju u hodu.",
  "mn50:2.2": "I Māra, Zli, uđe u stomak poštovanog Mahā Moggallāne, u njegova creva.",
  "mn50:2.3": "A poštovani Mahā Moggallāna je ovako razmišljao:",
  "mn50:2.4": "„Zašto mi je stomak tako težak?",
  "mn50:2.5": "Kao da sam se prejeo.„",
  "mn50:2.6": "Tako on prestade da hoda i uđe u svoju kolibu, te sede na pripremljeno mesto.",
  "mn50:3.1": "Kad je seo, dobro sam sebe osmotri",
  "mn50:3.2": "i vide da je Māra, Zli, ušao u njegov stomak, ušao u creva.",
  "mn50:3.3": "Kad to vide, reče:",
  "mn50:3.4": "„Izlazi, Zli!",
  "mn50:3.5": "Izlazi, Zli!",
  "mn50:3.6": "Ne uznemiravaj Tathāgatu, ne uznemiravaj Tathāgatinog učenika,",
  "mn50:3.7": "jer će ti to doneti štetu i patnju za dugo vremena.„",
  "mn50:4.1": "Na to Māra, Zli, pomisli:",
  "mn50:4.2": "„Ovaj asketa me ne zna, ovaj asketa me ne vidi kada to govori.",
  "mn50:4.3": "",
  "mn50:4.4": "",
  "mn50:4.5": "",
  "mn50:4.6": "",
  "mn50:4.7": "Čak me ni njegov učitelj ne bi tako brzo prepoznao, pa kako bi mogao on?„",
  "mn50:5.1": "Zatim poštovani Mahā Moggallāna reče:",
  "mn50:5.2": "„Još kako te dobro znam, Zli. Nemoj misliti:",
  "mn50:5.3": "’On me ne zna.’",
  "mn50:5.4": "Ti si Māra, Zli.",
  "mn50:5.5": "Ovako si mislio:",
  "mn50:5.6": "’Ovaj asketa me ne zna, ovaj asketa me ne vidi kada to govori.",
  "mn50:5.7": "",
  "mn50:5.8": "",
  "mn50:5.9": "",
  "mn50:5.10": "",
  "mn50:5.11": "Čak me ni njegov učitelj ne bi tako brzo prepoznao, pa kako bi onda mogao on?’„",
  "mn50:6.1": "Na to Māra, Zli, pomisli:",
  "mn50:6.2": "„Ovaj asketa me prepoznao, ovaj asketa me je video kada je to izgovorio“,",
  "mn50:6.3": "",
  "mn50:6.4": "",
  "mn50:6.5": "",
  "mn50:6.6": "",
  "mn50:6.7": "na šta izađe na usta poštovanog Mahā Moggallāne i stade naslonjen na dovratak.",
  "mn50:7.1": "Poštovani Mahā Moggallāna vide ga kako stoji",
  "mn50:7.2": "i reče:",
  "mn50:7.3": "„I tu te vidim, Zli. Nemoj misliti:",
  "mn50:7.4": "’On me ne vidi.’",
  "mn50:7.5": "Stojiš naslonjen na dovratak, Zli.",
  "mn50:8.1": "Jednom se dogodilo, Zli, da sam bio Māra po imenu Dūsi i imao sam sestru Kāli.",
  "mn50:8.2": "Ti si bio njezin sin,",
  "mn50:8.3": "dakle moj sestrić.",
  "mn50:9.1": "U to vreme Blaženi Kakusandha, plemeniti i potpuno probuđeni, pojavio se u ovome svetu.",
  "mn50:9.2": "I Blaženi Kakusandha, plemeniti i potpuno probuđeni, imao je dvojicu glavnih učenika, Vidhuru i Sañđīvu.",
  "mn50:9.3": "Među svim učenicima Blaženog Kakusandhe, plemenitog i potpuno probuđenog,",
  "mn50:9.4": "u podučavanju Dhamme nijedan nije bio ravan Vidhuri.",
  "mn50:9.5": "Zbog toga je poštovani Vidhura i dobio ime „Vidhura“.",
  "mn50:10.1": "A poštovani Sañđīva, otišavši u šumu, u podnožje drveta ili u praznu kolibu, bez poteškoća ulazio je u stanje prestanka opažaja i osećaja.",
  "mn50:10.2": "I tako se dogodilo, Zli, da je poštovani Sañđīva jednom seo u podnožje nekog drveta i ušao u stanje prestanka opažaja i osećaja.",
  "mn50:10.3": "A neki govedari, pastiri i ratari su tuda prolazili i ugledaše poštovanog Sañđīvu kako sedi u podnožju drveta, u stanju prestanka opažaja i osećaja,",
  "mn50:10.4": "te pomisliše:",
  "mn50:10.5": "’Zadivljujuće je, gospodo, čudesno je!",
  "mn50:10.6": "Ovaj asketa je umro sedeći.",
  "mn50:10.7": "Hajde da ga kremiramo.’",
  "mn50:10.8": "Tako govedari, pastiri, ratari i putnici nakupiše trave, drveta i kravljeg izmeta, natrpaše oko tela poštovanog Sañđīve, zapališe vatru i odoše svojim putem.",
  "mn50:11.1": "Tako, Zli, kada je noć došla kraju, poštovani Sañđīva izađe iz tog stanja.",
  "mn50:11.2": "Otrese svoj ogrtač i, pošto je bilo jutro, uze prosjačku zdelu i gornji ogrtač, te ode u selo da isprosi hrane. A oni govedari, pastiri, ratari i putnici ugledaše poštovanog Sañđīvu kako prosi hranu,",
  "mn50:11.3": "pa pomisliše:",
  "mn50:11.4": "’Zadivljujuće je, gospodo, čudesno je!",
  "mn50:11.5": "Asketa koji je umro sedeći, oživeo je!’",
  "mn50:11.6": "Zbog toga je poštovani Sañđīva dobio naziv ’Sañđīva.’",
  "mn50:12.1": "Potom, Zli, Māra Dūsi ovako pomisli:",
  "mn50:12.2": "’Postoje ovi vrli monasi dobre naravi, ali ja ne znam ni odakle dolaze, ni kuda idu.",
  "mn50:12.3": "Kako bi bilo da zaposednem brahmane kućedomaćine i naredim im:",
  "mn50:12.4": "„Vređajte, grdite, psujte i šikanirajte te vrle monahe dobre naravi;",
  "mn50:12.5": "kad su tako vređani, grđeni, psovani i šikanirani, neka promena će se dogoditi u njihovim umovima i Māra Dūsi će uloviti priliku za sebe„.’",
  "mn50:12.6": "Tako Māra Dūsi zaposedne brahmane kućedomaćine i naredi im:",
  "mn50:12.7": "’Vređajte, grdite, psujte i šikanirajte te vrle monahe dobre naravi;",
  "mn50:12.8": "kad su tako vređani, grđeni, psovani i šikanirani, neka promena će se dogoditi u njihovim umovima i Māra Dūsi će možda uloviti priliku za sebe.’",
  "mn50:13.1": "Pošto je Māra Dūsi zaposeo brahmane kućedomaćine, oni su vređali, grdili, psovali i šikanirali vrle monahe dobre naravi ovako:",
  "mn50:13.2": "„Ti ćelavi askete, ti crni ropski izrodi nastali od stopala Srodnikovih tvrde: ’Mi smo meditanti, mi smo meditanti!’, te povijenih ramena, pognute glave, tako mlitavi, meditiraju, premeditiraju, izmeditiraju i odmeditiraju.",
  "mn50:13.3": "Baš kao što sova na grani, vrebajući miša meditira, premeditira, izmeditira i odmeditira",
  "mn50:13.4": "",
  "mn50:13.5": "ili kao što šakal na obali reke, vrebajući ribu meditira, premeditira, izmeditira i odmeditira",
  "mn50:13.6": "",
  "mn50:13.7": "ili kao što mačka, vrebajući miša u ostavi, kraj oluka ili na đubrištu meditira, premeditira, izmeditira i odmeditira",
  "mn50:13.8": "",
  "mn50:13.9": "ili kao što magarac, kad mu skinu tovar stoji uz dovratak, na đubrištu ili kraj oluka meditira, premeditira, izmeditira i odmeditira,",
  "mn50:13.10": "tako i ti ćelavci askete, ti crni ropski izrodi nastali od stopala Srodnikovih tvrde: ’Mi smo meditanti, mi smo meditanti!’, te povijenih ramena, pognute glave, tako mlitavi, meditiraju, premeditiraju, izmeditiraju i odmeditiraju.„",
  "mn50:13.11": "Tako, Zli, većina tih ljudi, kada su umrli, posle sloma tela, posle smrti ponovo se rodiše u svetu lišavanja, na lošem odredištu, u nižim svetovima, čak u čistilištu.",
  "mn50:14.1": "A Blaženi Kakusandha, plemeniti i potpuno probuđeni, ovako reče monasima:",
  "mn50:14.2": "’Monasi, Māra Dūsi je zaposeo brahmane kućedomaćine i",
  "mn50:14.3": "kaže im: „Vređajte, grdite, psujte i šikanirajte te vrle monahe dobre naravi; onda, kad su tako vređani, grđeni, psovani i šikanirani, neka promena će se dogoditi u njihovim umovima i Māra Dūsi će možda uloviti priliku za sebe.“",
  "mn50:14.4": "Zato, monasi, živite obasjavajući jednu stranu sveta umom prožetim prijateljskom ljubavlju, isto tako i drugu, isto tako i treću, isto tako i četvrtu; takođe iznad, ispod, unaokolo, svuda i svakoga, kao i sebe; živite obasjavajući čitav svet umom prožetim prijateljskom ljubavlju, obilnom, uzvišenom, nemerljivom, bez ikakvog neprijateljstva i zlovolje u sebi.",
  "mn50:14.5": "Živite obasjavajući jednu stranu sveta umom prožetim saosećanjem…",
  "mn50:14.6": "umom prožetim radošću zbog sreće drugih…",
  "mn50:14.7": "umom prožetim spokojstvom… bez ikakvog neprijateljstva i zlovolje u sebi.’",
  "mn50:15.1": "Zli, kada je Blaženi Kakusandha, plemeniti i potpuno probuđeni, tako posavetovao i uputio monahe, oni otidoše u šumu, u podnožje drveta ili u praznu kolibu. Tamo su živeli obasjavajući jednu stranu sveta umom prožetim prijateljskom ljubavlju…",
  "mn50:15.2": "umom prožetim saosećanjem…",
  "mn50:15.3": "umom prožetim radošću zbog sreće drugih…",
  "mn50:15.4": "umom prožetim spokojstvom… bez ikakvog neprijateljstva i zlovolje u sebi.",
  "mn50:16.1": "Potom, Zli, Māra Dūsi ovako pomisli:",
  "mn50:16.2": "’Iako radim to što radim, još uvek ne znam odakle dolaze i kuda idu ovi vrli monasi dobre naravi. Hajde sad da zaposednem brahmane kućedomaćine i kažem im:",
  "mn50:16.3": "’Poštujte, klanjajte se, hvalite i slavite monahe dobre naravi;",
  "mn50:16.4": "kad su tako poštovani, klanjani, hvaljeni i slavljeni, neka promena će se dogoditi u njihovim umovima i Māra Dūsi će možda uloviti priliku za sebe.’",
  "mn50:17.1": "Tako Māra Dūsi zaposedne brahmane kućedomaćine i kaže im:",
  "mn50:17.2": "’Poštujte, klanjajte se, hvalite i slavite monahe dobre naravi;",
  "mn50:17.3": "kad su tako poštovani, klanjani, hvaljeni i slavljeni, neka promena će se dogoditi u njihovim umovima i Māra Dūsi će možda uloviti priliku za sebe.’",
  "mn50:17.4": "Pošto je Māra Dūsi zaposeo brahmane kućedomaćine, oni su poštovali, klanjali se, hvalili i slavili monahe dobre naravi.",
  "mn50:17.5": "Tako, Zli, većina tih ljudi, kada su umrli, posle sloma tela, posle smrti ponovo se rodiše na dobrom odredištu, u nebeskom svetu.",
  "mn50:18.1": "A Blaženi Kakusandha, plemeniti i potpuno probuđeni, ovako reče monasima:",
  "mn50:18.2": "’Monasi, Māra Dūsi je zaposeo brahmane kućedomaćine i kaže im:",
  "mn50:18.3": "„Poštujte, klanjajte se, hvalite i slavite monahe dobre naravi;",
  "mn50:18.4": "kada su tako poštovani, klanjani, hvaljeni i slavljeni, neka promena će se dogoditi u njihovim umovima i Māra Dūsi će možda uloviti priliku za sebe.„",
  "mn50:18.5": "Zato, monasi, živite kontemplirajući odbojnost tela, uočavajući gađenje nad hranom, opažajući prestanak očaranosti čitavim ovim svetom, kontemplirajući prolaznost svih tvorevina.’",
  "mn50:19.1": "Zli, kada je Blaženi Kakusandha, plemeniti i potpuno probuđeni, tako posavetovao i uputio monahe, oni otidoše u šumu, u podnožje drveta ili u praznu kolibu. Tamo su živeli kontemplirajući odbojnost tela, uočavajući gađenje nad hranom, opažajući prestanak očaranosti čitavim ovim svetom, kontemplirajući prolaznost svih tvorevina.",
  "mn50:20.1": "Potom, kada bi jutro, Blaženi Kakusandha, plemeniti i potpuno probuđeni, obuče se, uze prosjačku zdelu i gornji ogrtač te sa svojim pratiocem poštovanim Vidhurom ode u selo da prosi hranu.",
  "mn50:21.1": "A Māra Dūsi zaposednu nekog dečaka, te ovaj uze kamen, pogodi njime poštovanog Vidhūru u glavu i razbije mu je.",
  "mn50:21.2": "Glave oblivene krvlju, poštovani Vidhūra pratio je u stopu Blaženog Kakusandhu, plemenitog i potpuno probuđenoga.",
  "mn50:21.3": "Onda se Blaženi Kakusandha, plemeniti i potpuno probuđeni, okrenu i pogleda ga slonovskim pogledom.",
  "mn50:21.4": "’Ovaj Māra Dūsi stvarno ne zna za meru.’",
  "mn50:21.5": "Pogođen tim pogledom, Zli, Māra Dūsi pade na onom mestu i preporodi se u Velikom čistilištu.",
  "mn50:22.1": "Dakle, Zli, postoje tri naziva za Veliko čistilište:",
  "mn50:22.2": "čistilište šest osnova kontakta, čistilište nabijanja na kolac i čistilište koje treba lično iskusiti.",
  "mn50:22.3": "Onda, Zli, čuvari čistilišta dođoše do mene i rekoše:",
  "mn50:22.4": "„Dobri gospodine, kada se štap koji kroz telo prolazi odgore i onaj koji prolazi odole sretnu kod tvog srca,",
  "mn50:22.5": "tada ćeš znati:",
  "mn50:22.6": "„U čistilištu se pečem hiljadu godina.“’",
  "mn50:23.1": "Mnogo godina, Zli, mnogo vekova, mnogo milenijuma, pekao sam se u tom Velikom čistilištu.",
  "mn50:23.2": "Deset milenijuma pekao sam se u dodatku Velikog čistilišta, doživljavajući osećaj koji se naziva ’izlazak iz dozrevanja.’",
  "mn50:23.3": "Oblik mog tela, Zli, bio je poput ljudskog tela,",
  "mn50:23.4": "ali je glava bila riblja.",
  "mn50:24.1": "Sa čime bi se moglo uporediti čistilište",
  "mn50:24.2": "u kojem se pekao Dūsi, napasnik",
  "mn50:24.3": "nad Vidhurom, učenikom",
  "mn50:24.4": "i brahmanom Kakusandhom?",
  "mn50:24.5": "sa gvozdenim kopljima, na stotine,",
  "mn50:24.6": "i svako posebno patnju zadaje;",
  "mn50:24.7": "sa time bi se moglo uporediti čistilište",
  "mn50:24.8": "u kojem se pekao Dūsi, napasnik",
  "mn50:24.9": "nad Vidhurom, učenikom",
  "mn50:24.10": "i brahmanom Kakusandhom.",
  "mn50:24.11": "Crni, mnogo imaš da propatiš",
  "mn50:24.12": "što si povredio takvog monaha,",
  "mn50:24.13": "učenika Probuđenoga,",
  "mn50:24.14": "koji je neposredno to iskusio.",
  "mn50:25.1": "Usred okeana",
  "mn50:25.2": "ima zgradâ što čitav eon postoje,",
  "mn50:25.3": "svetlucaju safirima, blistaju ognjem,",
  "mn50:25.4": "jasnom, prozračnom svetlošću,",
  "mn50:25.5": "u njima plešu nimfe duginih boja",
  "mn50:25.6": "svojim zamršenim, bogatim ritmovima.",
  "mn50:25.7": "Crni, mnogo imaš da propatiš…",
  "mn50:25.8": "",
  "mn50:25.9": "",
  "mn50:25.10": "koji je neposredno to iskusio.",
  "mn50:26.1": "Ja sam onaj koji je, kada ga",
  "mn50:26.2": "Probuđeni lično obodri,",
  "mn50:26.3": "zatresao palatu Migārine majke",
  "mn50:26.4": "nožnim prstom, dok su monasi gledali.",
  "mn50:26.5": "Crni, mnogo imaš da propatiš…",
  "mn50:26.6": "",
  "mn50:26.7": "",
  "mn50:26.8": "koji je neposredno to iskusio.",
  "mn50:27.1": "Ja sam onaj koji je, čvrsto upravljajući",
  "mn50:27.2": "snagom natprirodnih moći,",
  "mn50:27.3": "čitavu Veđayanta palatu protresao",
  "mn50:27.4": "nožnim prstom, kako bih prodrmao božanstva:",
  "mn50:27.5": "Crni, mnogo imaš da propatiš…",
  "mn50:27.6": "",
  "mn50:27.7": "",
  "mn50:27.8": "koji je neposredno to iskusio.",
  "mn50:28.1": "Ja sam onaj koji je u toj palati",
  "mn50:28.2": "Sakki postavio sledeće pitanje:",
  "mn50:28.3": "’Znaš li ti, onda, prijatelju, oslobađanje",
  "mn50:28.4": "kroz potpuno iskorenjivanje žudnje?’",
  "mn50:28.5": "",
  "mn50:28.6": "",
  "mn50:28.7": "Crni, mnogo imaš da propatiš…",
  "mn50:28.8": "",
  "mn50:28.9": "",
  "mn50:28.10": "koji je neposredno to iskusio.",
  "mn50:29.1": "Ja sam onaj koji je razmišljao",
  "mn50:29.2": "da Brahmi postavi ovo pitanje",
  "mn50:29.3": "u nebeskoj Sudhamma dvorani:",
  "mn50:29.4": "’Postoji li, prijatelju, još uvek u tebi",
  "mn50:29.5": "pogrešno gledište koje si davno prihvatio?",
  "mn50:29.6": "koji nadmašuje onaj u svetu Brahme?’",
  "mn50:29.7": "A Brahmā mi tada odgovori",
  "mn50:29.8": "iskreno i po redu:",
  "mn50:29.9": "’Nema više u meni, gospodine,",
  "mn50:29.10": "pogrešnog gledišta koje sam davno prihvatio;",
  "mn50:29.11": "koji nadmašuje onaj u svetu Brahme.",
  "mn50:29.12": "",
  "mn50:29.13": "da sam ja trajan, večan’:",
  "mn50:29.14": "",
  "mn50:29.15": "Crni, mnogo imaš da propatiš…",
  "mn50:29.16": "",
  "mn50:29.17": "",
  "mn50:29.18": "koji je neposredno to iskusio.",
  "mn50:30.1": "Onaj sam koji je, kroz oslobođenje,",
  "mn50:30.2": "dotakao sam vrh planine Sineru,",
  "mn50:30.3": "posetio Pubbavideha gaj",
  "mn50:30.4": "i sve druge krajeve gde ljudi žive.",
  "mn50:30.5": "Crni, mnogo imaš da propatiš",
  "mn50:30.6": "što si povredio takvog monaha,",
  "mn50:30.7": "učenika Probuđenoga,",
  "mn50:30.8": "koji je neposredno to iskusio.",
  "mn50:31.1": "Još nije pronađena vatra",
  "mn50:31.2": "čija je namera: ’Hajde da opečem ovu budalu’,",
  "mn50:31.3": "već budala koji jurne na vatru,",
  "mn50:31.4": "sam sebe ispeče delima svojim.",
  "mn50:31.5": "Isto tako i ti, Māra:",
  "mn50:31.6": "krenuvši na Tathāgatu,",
  "mn50:31.7": "nalik budali što se vatrom igra,",
  "mn50:31.8": "jedino samoga sebe opečeš.",
  "mn50:31.9": "Nasrnuvši na Tathāgatu.",
  "mn50:31.10": "mnogo si loših zasluga stekao.",
  "mn50:31.11": "Zli, možeš li da zamisliš",
  "mn50:31.12": "da tvoja zlodela ne dozru?",
  "mn50:31.13": "Time što činiš, gomilaš zlo",
  "mn50:31.14": "koje će dugo potrajati, o nesrećniče!",
  "mn50:31.15": "Māra, podalje se drži od Budnoga,",
  "mn50:31.16": "ne isprobavaj svoje trikove na monasima.„",
  "mn50:31.17": "Tako je monah prekoreo Māru",
  "mn50:31.18": "u Bhesakaḷā gaju,",
  "mn50:31.19": "na šta ovaj mračni duh",
  "mn50:31.20": "na licu mesta nestade bez traga.",
  "mn50:31.21": "",
  "mn50:31.22": "",
  "mn50:32.0": "",
  "mn50:32.1": "",
  "mn50:32.2": "",
  "mn50:32.3": "",
  "mn50:32.4": "",
  "mn50:33.0": "",
  "mn50:33.1": "",
  "mn50:33.2": "",
  "mn50:33.3": "",
  "mn50:33.4": "",
  "mn50:33.5": ""
}