{
  "mn14:0.1": "Budini govori srednje dužine 14 ",
  "mn14:0.2": "Kratki govor o okeanu patnje ",
  "mn14:1.1": "Ovako sam čuo. ",
  "mn14:1.2": "Jednom je Blaženi boravio u zemlji Sakyana, kraj Kapilavatthua, u Nigrodhinom gaju. ",
  "mn14:2.1": "Onda Sakyanin Mahānāma dođe do Blaženog, pokloni mu se i sede sa strane. Dok je tako sedeo, reče on Blaženome: ",
  "mn14:2.2": "„Poštovani gospodine, odavno sam razumeo Dhammu kojoj podučava Blaženi ovako: ",
  "mn14:2.3": "‘Pohlepa jeste nečistoća koja prlja um, mržnja jeste nečistoća koja prlja um, obmanutost jeste nečistoća koja prlja um.’ ",
  "mn14:2.4": "Pa ipak, iako razumem Dhammu kojoj tako podučava Blaženi, ",
  "mn14:2.6": "s vremena na vreme pohlepa, mržnja i obmanutost opsednu moj um i u njemu ostanu. ",
  "mn14:2.7": "I zato ovako pomislih: ",
  "mn14:2.8": "’Koje to stanje u sebi još nisam napustio, te zbog njega, s vremena na vreme, pohlepa, mržnja i obmanutost opsednu moj um i u njemu ostanu’.” ",
  "mn14:3.1": "„Mahānāmo, postoji stanje u tebi koje još nisi napustio, te zbog njega, s vremena na vreme pohlepa, mržnja i obmanutost opsednu tvoj um i u njemu ostanu. ",
  "mn14:3.2": "Jer da si to stanje u sebi napustio, ne bi živeo životom kućedomaćina, ne bi uživao u zadovoljstvima čula. ",
  "mn14:3.3": "Zato što to stanje u sebi nisi napustio, živiš životom kućedomaćina i uživaš u zadovoljstvima čula. ",
  "mn14:4.1": "Zadovoljstva čula pružaju malo zadovoljenja, a mnogo patnje i očajanja; velika je opasnost od njih. ",
  "mn14:4.3": "njega još uvek mogu privlačiti zadovoljstva čula. ",
  "mn14:4.4": "Ali kad je plemeniti učenik jasno video onako kako zaista jeste, sa pravom mudrošću, da zadovoljstva čula pružaju malo zadovoljenja, a mnogo patnje i očajanja, kako je velika opasnost od njih, kada uz to još dostigne ushićenje i zadovoljstvo koji ne zavise od zadovoljstava čula, ne zavise od nepovoljnih stanja uma, ili neko stanje još smirenije od toga, ",
  "mn14:4.5": "tada njega više ne privlače zadovoljstva čula. ",
  "mn14:5.1": "Pre probuđenja, Mahānāma, dok sam još bio samo neprobuđeni Bodhisatta, i ja sam video ",
  "mn14:5.2": "onako kako zaista jeste, sa pravom mudrošću, da zadovoljstva čula pružaju malo zadovoljenja, a mnogo patnje i očajanja, kako je velika opasnost od njih. ",
  "mn14:5.3": "I sve dok nisam dostigao ushićenje i zadovoljstvo koji ne zavise od zadovoljstava čula, ne zavise od nepovoljnih stanja uma, dok nisam stigao do nečeg još mirnijeg od toga, ",
  "mn14:5.4": "zadovoljstva čula su me još uvek mola privući. ",
  "mn14:5.5": "Ali kada sam jasno video onako kako zaista jeste, sa pravom mudrošću, da zadovoljstva čula pružaju malo zadovoljenja, a mnogo patnje i očajanja, kako je velika opasnost od njih, kada sam uz to još dostigao ushićenje i zadovoljstvo koji ne zavise od zadovoljstava čula, ne zavise od nepovoljnih stanja uma, ili neko stanje još smirenije od toga, ",
  "mn14:5.6": "tada me zadovoljstva čula više nisu privlačila. ",
  "mn14:6.1": "A šta je to zadovoljenje u pogledu zadovoljstava čula? ",
  "mn14:6.2": "Mahānāmo, postoji ovih pet vrsta zadovoljstava čula. ",
  "mn14:6.3": "Kojih pet? ",
  "mn14:6.4": "Oblici dostupni oku za kojima se žudi, poželjni, primamljivi, dopadljivi, povezani sa željom za zadovoljstvima čula i podsticajni za strast. ",
  "mn14:6.5": "Zvuci dostupni uhu… ",
  "mn14:6.6": "Mirisi dostupni nosu… ",
  "mn14:6.7": "Ukusi dostupni jeziku… ",
  "mn14:6.8": "Dodiri dostupni telu za kojima se žudi, poželjni, primamljivi, dopadljivi, povezani sa željom za zadovoljstvima čula i podsticajni za strast. ",
  "mn14:6.9": "To je, Mahānāmo, pet vrsta zadovoljstava čula. ",
  "mn14:6.10": "A prijatnost i radost koji nastanu na osnovu tih pet struna zadovoljstva čula ",
  "mn14:6.11": "jesu zadovoljenje u pogledu zadovoljstava čula. ",
  "mn14:7.1": "A šta je to opasnost u pogledu zadovoljstava čula? ",
  "mn14:7.2": "Mahānāmo, zbog posla kojim se neki čovek bavi da bi preživeo – ",
  "mn14:7.3": "bilo da je reč o računanju, popisivanju, obračunavanju, ratarstvu, trgovini, povrtarstvu, streljaštvu, služenju kralju, bilo kojem drugom zanatu – ",
  "mn14:7.4": "on mora da se suoči sa hladnoćom, da se suoči sa vrućinom, povređuju ga ubodi obada, komaraca, vetar, sunce, gmizavci; rizikuje smrt od gladi i žeđi. ",
  "mn14:7.5": "To je opasnost u pogledu zadovoljstava čula vidljiva ovde i sada, okean patnje koji ima zadovoljstva čula kao svoj uzrok, zadovoljstva čula kao svoj izvor, zadovoljstva čula kao svoju osnovu; opasnost koja je jednostavno uzrokovana zadovoljstvima čula. ",
  "mn14:8.1": "Ako taj čovek ne stekne bilo kakvu imovinu dok radi i muči se, dok ulaže napor, ",
  "mn14:8.2": "I onda tuguje, žali i nariče, plače udarajući se u prsa i postaje rastresen, jadikujući:  ’Moj rad je uzalud, moj napor je bez ploda!’ ",
  "mn14:8.3": "I to je opasnost u pogledu zadovoljstava čula vidljiva ovde i sada… opasnost koja je jednostavno uzrokovana zadovoljstvima čula. ",
  "mn14:9.1": "Ako taj čovek stekne bilo kakvu imovinu dok radi i muči se, dok ulaže napor, ",
  "mn14:9.2": "on doživljava bol i tugu nastojeći da je zaštiti: ",
  "mn14:9.3": "’Kako da ni kraljevi ni lopovi ne uzmu moju imovinu, da je vatra ne sagori, ni voda ne odnese, niti da je gramzivi naslednici raznesu?’ ",
  "mn14:9.4": "I dok čuva i štiti svoju imovinu, kraljevi ili lopovi je uzmu, vatra je sagori, voda je odnese ili je gramzivi naslednici raznesu. ",
  "mn14:9.5": "I onda tuguje, žali i nariče, plače udarajući se u prsa i postaje rastresen, jadikujući: ",
  "mn14:9.6": "’Ono što sam imao, sada više nemam!’ ",
  "mn14:9.7": "I to je opasnost u pogledu zadovoljstava čula vidljiva ovde i sada… opasnost koja je jednostavno uzrokovana zadovoljstvima čula. ",
  "mn14:10.1": "Dalje, Mahānamo, sa zadovoljstvima čula kao uzrokom, zadovoljstvima čula kao izvorom, zadovoljstvima čula kao osnovom, jednostavno zbog zadovoljstava čula, kraljevi se svađaju sa kraljevima, plemići s plemićima, brahmani sa brahmanima, kućedomaćini s kućedomaćinima; majka se svađa sa sinom, sin s majkom, otac sa sinom, sin sa ocem; brat se svađa sa bratom, brat sa sestrom, sestra sa bratom, prijatelj s prijateljem. ",
  "mn14:10.2": "Tokom tih svađa, kavgi i prepirki nasrću jedni na druge pesnicama, grumenom zemlje, štapovima ili noževima, ",
  "mn14:10.3": "ili se izlažu nekoj drugoj smrti i teškoj patnji. ",
  "mn14:10.4": "I to je opasnost u pogledu zadovoljstava čula vidljiva ovde i sada… opasnost koja je jednostavno uzrokovana zadovoljstvima čula. ",
  "mn14:11.1": "Dalje, sa zadovoljstvima čula kao uzrokom… ljudi uzimaju mačeve i štitove, lûk i tobolac, i jurišaju u bitku postrojeni u redove, dok strele i koplja lete unaokolo, a mačevi sevaju; tu bivaju ranjeni strelama i kopljima, glave im bivaju odsečene mačevima; ",
  "mn14:11.2": "tu bivaju ranjeni strelama i kopljima, glave im bivaju odsečene mačevima ",
  "mn14:11.3": "te tako jedni drugima donose smrt ili samrtne bolove. ",
  "mn14:11.4": "I to je opasnost u pogledu zadovoljstava čula vidljiva ovde i sada… opasnost koja je jednostavno uzrokovana zadovoljstvima čula. ",
  "mn14:12.1": "Dalje, sa zadovoljstvima čula kao uzrokom… ljudi uzimaju mačeve i štitove, lûk i tobolac, i jurišaju na utvrđenja, dok strele i koplja lete unaokolo, a mačevi sevaju; ",
  "mn14:12.2": "tu bivaju ranjeni strelama i kopljima, na njih sipaju vrelo ulje ili bacaju veliko kamenje, glave im bivaju odsečene mačevima ",
  "mn14:12.3": "ili se izlažu nekoj drugoj smrti i teškoj patnji. ",
  "mn14:12.4": "I to je opasnost u pogledu zadovoljstava čula vidljiva ovde i sada… opasnost koja je jednostavno uzrokovana zadovoljstvima čula. ",
  "mn14:13.1": "Dalje, sa zadovoljstvima čula kao uzrokom… ljudi provaljuju u kuće, otimaju, kradu, postavljaju zasede, zavode tuđe žene, ",
  "mn14:13.2": "a kad ih uhvate, kraljevi ih stavljaju na razne muke. ",
  "mn14:13.3": "Tako ih osuđuju na težak rad, na bičevanje, na udarce štapom, na šibanje brezovim prutom, na odsecanje šake, na odsecanje stopala, na odsecanje i šake i stopala, na odsecanje ušiju, na odsecanje nosa, na odsecanje i ušiju i nosa, na ’lonac vruće kaše’, na ’brijanje školjke’, na ’Rāhuova usta’, na ’vatreni venac’, na ’vatrene ruke’, na ’vlati trave’, na ’odeću od kore’, na ’crnu antilopu’, na ’meso sa kuke’, na ’novčiće’, na ’obradu kiselinom’, na ’osovinu’, na ’slamnatu prostirku’; polivaju ih vrelim uljem, daju psima da ih rastrgnu, žive nataknu na kolac, odsecaju glave mačem – ",
  "mn14:13.4": "ili se izlažu nekoj drugoj smrti i teškoj patnji. ",
  "mn14:13.5": "I to je opasnost u pogledu zadovoljstava čula vidljiva ovde i sada… opasnost koja je jednostavno uzrokovana zadovoljstvima čula. ",
  "mn14:14.1": "Dalje, sa zadovoljstvima čula kao uzrokom, zadovoljstvima čula kao izvorom, zadovoljstvima čula kao osnovom, jednostavno zbog zadovoljstava čula, ljudi čine loše stvari telom, govorom i umom. ",
  "mn14:14.2": "Otuda, posle sloma tela, posle smrti, oni se preporađaju u svetu lišavanja, na lošem odredištu, u nižim svetovima, čak u čistilištu. ",
  "mn14:14.3": "To je takođe opasnost u pogledu zadovoljstava čula vidljiva u budućem životu, okean patnje koji ima zadovoljstva čula kao svoj uzrok, zadovoljstva čula kao svoj izvor, zadovoljstva čula kao svoju osnovu; opasnost koja je jednostavno uzrokovana zadovoljstvima čula. ",
  "mn14:15.1": "Jednom sam, Mahānāma, boravio kraj Rāđagahe, na Lešinarevoj hridi. ",
  "mn14:15.2": "U isto vreme je jedan broj nigaṇṭhi živeo na obronku planine Isigili, kod Crne stene, gde su praktikovali neprekidno stajanje, odbijali da sednu i doživljavali bolne, nepodnošljive, razdiruće osećaje zbog svojih napora. ",
  "mn14:16.1": "Jedno veče izašao sam iz osame i otišao do nigaṇṭhi. Upitao sam ih: ",
  "mn14:16.2": "‘Prijatelji, zašto praktikujete neprekidno stajanje, odbijate da sednete i doživljavate bolne, nepodnošljive, razdiruće osećaje zbog svojih napora?’ ",
  "mn14:17.1": "Kad ovo bi izrečeno, oni odgovoriše: ",
  "mn14:17.2": "‘Prijatelju, Nigaṇṭha Nātaputta je sveznajući i svevideći, on tvrdi da poseduje ovakvo potpuno znanje i viđenje: ",
  "mn14:17.3": "„Bilo da hodam ili stojim, spavam ili sam budan, znanje i viđenje su uvek i neprekidno u meni.” ",
  "mn14:17.4": "On ovako kaže: ",
  "mn14:17.5": "„Nigaṇṭhe, činili ste loša dela u prošlosti; očistite ih strogim asketskim vežbama. ",
  "mn14:17.6": "I kada ste ovde i sada obuzdanog tela, govora i uma, tada ne činite loša dela za ubuduće. ",
  "mn14:17.7": "Tako, poništavajući asketizmom prošla dela i ne čineći nova dela, neće za vas biti posledica u budućnosti. ",
  "mn14:17.8": "A bez posledica u budućnosti, iskorenjuju se dela. Iskorenjivanjem dela, patnja se iskorenjuje. Iskorenjivanjem patnje, osećaj se iskorenjuje. Iskorenjivanjem osećaja, stiže se na kraj patnje.” ",
  "mn14:17.9": "To je učenje koje odobravamo i prihvatamo, njime smo zadovoljni.’ ",
  "mn14:18.1": "Kad ovo bi izrečeno, rekoh im: ",
  "mn14:18.2": "‘Ali, prijatelji, jeste li vi uopšte sigurni ",
  "mn14:18.3": "da ste postojali u prošlosti, a ne da niste postojali?’ ",
  "mn14:18.4": "‘Ne, prijatelju.’ ",
  "mn14:18.5": "‘Ali, prijatelji, jeste li vi uopšte sigurni ",
  "mn14:18.6": "da ste činili loša dela u prošlosti, a da se niste uzdržavali od njih?’ ",
  "mn14:18.7": "‘Ne, prijatelju.’ ",
  "mn14:18.8": "‘Ali, prijatelji, jeste li vi uopšte sigurni ",
  "mn14:18.9": "da ste učinili takvo i takvo loše delo?’ ",
  "mn14:18.10": "‘Ne, prijatelju.’ ",
  "mn14:18.11": "‘Ali, prijatelji, jeste li vi uopšte sigurni ",
  "mn14:18.12": "koliko je do sada patnje uklonjeno, a koliko patnje još uvek ostaje da bude uklonjeno?’ ",
  "mn14:18.13": "‘Ne, prijatelju.’ ",
  "mn14:18.14": "‘Ali, prijatelji, jeste li vi uopšte sigurni ",
  "mn14:18.15": "šta je to napuštanje nepovoljnih stanja uma i šta je negovanje povoljnih stanja uma ovde i sada?’ ",
  "mn14:18.16": "‘Ne, prijatelju.’ ",
  "mn14:19.1": "Onda, prijatelji, čini se da vi ne znate ",
  "mn14:19.2": "da ste postojali u prošlosti, a ne da niste postojali; ",
  "mn14:19.3": "da ste činili loša dela u prošlosti, a da se niste uzdržavali od njih; ",
  "mn14:19.4": "da ste učinili takvo i takvo loše delo; ",
  "mn14:19.5": "koliko je do sada patnje uklonjeno, a koliko patnje još uvek ostaje da bude uklonjeno. ",
  "mn14:19.6": "Vi ne znate ",
  "mn14:19.7": "šta je to napuštanje nepovoljnih stanja uma i šta je negovanje povoljnih stanja uma ovde i sada. ",
  "mn14:19.8": "Pošto je to tako, oni koji su ubice, krvavih ruku, zločinci u ovome svetu, kada se ponovo rode među ljudskim bićima, takvi odlaze u beskućnike kao nigaṇṭhe.’ ",
  "mn14:20.1": "‘Prijatelju Gotama, zadovoljstvo se ne zadobija kroz užitak, zadovoljstvo se zadobija kroz bol. ",
  "mn14:20.2": "Kada bi se zadovoljstvo zadobijalo kroz užitak, tada bi Seniya Bimbisāra, kralj Magadhe, zadobio zadovoljstvo, pošto on obitava u većem užitku nego poštovani Gotama.’ ",
  "mn14:20.3": "‘Svakako da su poštovane nigaṇṭhe izgovorile ove reči brzopleto i bez razmišljanja. ",
  "mn14:20.6": "Pre bi mene trebalo pitati: ",
  "mn14:20.7": "„Ko obitava u većem užitku, Seniya Bimbisāra, kralj Magadhe, ili poštovani Gotama?”’ ",
  "mn14:20.8": "’Svakako da smo, prijatelju Gotama, izgovorili te reči brzopleto i bez razmišljanja. Ali neka tako bude. ",
  "mn14:20.10": "Sada pitamo poštovanog Gotamu: ",
  "mn14:20.11": "„Ko obitava u većem užitku, Seniya Bimbisāra, kralj Magadhe, ili poštovani Gotama?”’ ",
  "mn14:21.1": "‘U tom slučaju, prijatelji, odgovoriću vam jednim pitanjem. Odgovorite kako mislite da treba. ",
  "mn14:21.2": "Šta mislite, prijatelji? Je li Seniya Bimbisāra, kralj Magadhe, u stanju ",
  "mn14:21.3": "da živi bez pomeranja ijednog dela tela ili izgovaranja ijedne reči, a da doživljava vrhunac užitka tokom sedam dana i noći?’ ",
  "mn14:21.4": "‘Ne, prijatelju.’ ",
  "mn14:21.5": "Šta mislite, prijatelji? Je li Seniya Bimbisāra, kralj Magadhe, u stanju ",
  "mn14:21.6": "da živi bez pomeranja ijednog dela tela ili izgovaranja ijedne reči, a da doživljava vrhunac užitka tokom šest… ",
  "mn14:21.7": "tokom pet dana i noći… ",
  "mn14:21.8": "četiri dana i noći… ",
  "mn14:21.9": "tri dana i noći… ",
  "mn14:21.10": "dva dana i noći… ",
  "mn14:21.11": "jednog dana i noći?’ ",
  "mn14:21.12": "‘Ne, prijatelju.’ ",
  "mn14:21.13": "‘Ali, prijatelji, ja sam u stanju da živim bez pomeranja ijednog dela tela ili izgovaranja ijedne reči, a da doživljavam vrhunac užitka tokom jednog dana i noći. ",
  "mn14:21.14": "dva dana i noći… ",
  "mn14:21.15": "tri dana i noći… ",
  "mn14:21.16": "četiri dana i noći… ",
  "mn14:21.17": "tokom pet dana i noći… ",
  "mn14:21.18": "šest dana i noći… ",
  "mn14:21.19": "da živim bez pomeranja ijednog dela tela ili izgovaranja ijedne reči, a da doživljavam vrhunac užitka tokom sedam dana i noći. ",
  "mn14:21.20": "Šta mislite, prijatelji? Pošto je to tako, ko obitava u većem užitku, Seniya Bimbisāra, kralj Magadhe ili ja?’ ",
  "mn14:21.21": "‘Pošto je to tako, poštovani Gotama obitava u većem užitku nego Seniya Bimbisāra, kralj Magadhe.’” ",
  "mn14:21.22": "Tako reče Blaženi. ",
  "mn14:21.23": "Zadovoljan, Sakyanin Mahānāma se obradova rečima Blaženog. "
}