{
  "mn68:0.1": "68 Naḷakapāna sutta",
  "mn68:0.2": "Govor u Naḷakapāni",
  "mn68:1.1": "Ovako sam čuo.",
  "mn68:1.2": "Jednom je Blaženi boravio u zemlji Kosala, kraj Naḷakapāne, u Palāsa gaju.",
  "mn68:2.1": "U to vreme mnogo je sinova dobrih porodica napustilo dom i otišlo u beskućnike iz poverenja u Blaženog–poštovani Anuruddha, poštovani Nandiya, poštovani Kimbila, poštovani Blagu, poštovani Kuṇḍadhāna, poštovani Revata, poštovani Ānanda i drugi ugledni domaćini.",
  "mn68:3.1": "Tako je jednom Blaženi sedeo na otvorenom, okružen grupom monaha.",
  "mn68:3.2": "Imajući na umu upravo te sinove dobrih porodica, obrati se on okupljenim monasima ovim rečima:",
  "mn68:3.3": "„Monasi, sinovi dobrih porodica koji su napustili dom i otišli u beskućnike iz poverenja u mene–uživaju li oni u svetačkom životu?“",
  "mn68:3.4": "Kada ovo bi izrečeno, monasi ostadoše nemi.",
  "mn68:3.5": "Drugi i treći put, imajući na umu upravo te sinove dobrih porodica, obrati se Blaženi monasima ovim rečima:",
  "mn68:3.9": "„Monasi, sinovi dobrih porodica koji su napustili dom i otišli u beskućnike iz poverenja u mene–uživaju li oni u svetačkom životu?“",
  "mn68:3.10": "Po drugi i po treći put monasi ostadoše nemi.",
  "mn68:4.1": "Na to on pomisli ovako:",
  "mn68:4.2": "„A kako bi bilo da pitam te sinove dobrih porodica?“",
  "mn68:4.3": "Pa se obrati poštovanom Anuruddhi ovako:",
  "mn68:4.4": "„Anuruddha, uživate li vi u svetačkom životu?“",
  "mn68:4.5": "„Poštovani gospodine, svakako da uživamo u svetačkom životu.“",
  "mn68:5.1": "„Dobro je, dobro je, Anuruddha!",
  "mn68:5.2": "Dobro je za vas sinove dobrih porodica koji ste napustili svoj dom i otišli u beskućnike iz poverenja u mene, da uživate u svetačkom životu.",
  "mn68:5.3": "Pošto ste još uvek mladi, crne kose i obdareni blagoslovom mladosti, u najboljim godinama, mogli ste da uživate u čulnim zadovoljstvima, a ipak ste napustili dom i otišli u beskućnike.",
  "mn68:5.4": "I niste to učinili zato što su vas naterali kraljevi, niti lopovi, niti vaši dugovi, iz straha ili da biste sebe prehranili.",
  "mn68:5.5": "Umesto toga, niste li napustili dom i otišli u beskućnike pošto ste ovako razmišljali: ’Žrtva sam rođenja, starosti i smrti; žalosti, naricanja, bola, tuge i očaja; žrtva sam patnje, plen patnje.",
  "mn68:5.6": "Možda je moguće pronaći kraj čitavom ovom okeanu patnje?’",
  "mn68:5.8": "„Da, poštovani gospodine.“",
  "mn68:6.1": "„A šta bi, Anuruddha, trebalo da čini sin iz dobre porodice koji je otišao u beskućnike?",
  "mn68:6.2": "Dok još nije dostigao ushićenje i zadovoljstvo odvojeno od zadovoljstava čula i odvojeno od štetnih mentalnih stanja ili dok nije dostigao neko stanje još mirnije od toga, gramzivost obuzme njegov um i tu ostane, mržnja obuzme njegov um i tu ostane, tupost i tromost obuzmu njegov um i tu ostanu, nemir i kajanje obuzmu njegov um i tu ostanu, sumnjičavost obuzme njegov um i tu ostane, nezadovoljstvo obuzme njegov um i tu ostane, umor obuzme njegov um i tu ostane.",
  "mn68:6.3": "To se događa dok još nije dostigao ushićenje i zadovoljstvo odvojeno od zadovoljstava čula i odvojeno od štetnih mentalnih stanja ili dok nije dostigao neko stanje još mirnije od toga.",
  "mn68:6.4": "Kad jednom dostigne ushićenje i zadovoljstvo odvojeno od zadovoljstava čula i odvojeno od štetnih mentalnih stanja ili neko stanje još mirnije od toga, gramzivost ne obuzima njegov um i tu ne ostaje, mržnja… tupost i tromost… nemir i kajanje… sumnjičavost… nezadovoljstvo… umor ne obuzima njegov um i tu ne ostaje.",
  "mn68:6.5": "To se događa kada on jednom dostigne ushićenje i zadovoljstvo odvojeno od zadovoljstava čula i odvojeno od štetnih mentalnih stanja ili neko stanje još mirnije od toga.",
  "mn68:7.1": "Da li onda, Anuruddha, o meni misliš ovako:",
  "mn68:7.2": "’Tathāgata nije napustio otrove koji prljaju, uzrokuju obnavljanje bića, stvaraju nevolje, dozrevaju u patnji i vode budućim rođenjima, starosti i smrti.",
  "mn68:7.3": "Zbog toga Tathāgata koristi neku stvar pošto je razmislio, podnosi drugu pošto je razmislio, izbegava treću pošto je razmislio i uklanja četvrtu pošto je razmislio?’",
  "mn68:7.4": "„Ne, mi ne mislimo o Blaženom na takav način.",
  "mn68:7.7": "Mi o Blaženom mislimo ovako:",
  "mn68:7.8": "’Tathāgata je napustio otrove koji prljaju, uzrokuju obnavljanje bića, stvaraju nevolje, dozrevaju u patnji i vode budućim rođenjima, starosti i smrti.",
  "mn68:7.9": "Zbog toga Tathāgata koristi neku stvar pošto je razmislio, podnosi drugu pošto je razmislio, izbegava treću pošto je razmislio i uklanja četvrtu pošto je razmislio.’",
  "mn68:7.10": "„Dobro je, dobro je, Anuruddha!",
  "mn68:7.11": "Tathāgata jeste napustio otrove koji prljaju, uzrokuju obnavljanje bića, stvaraju nevolje, dozrevaju u patnji i vode budućim rođenjima, starosti i smrti; sasekao ih u korenu, načinio poput palminog panja, uklonio ih, tako da se u budućnosti više ne mogu javiti.",
  "mn68:7.12": "Baš kao što drvo palme, kad mu se odseče krošnja, nije više u stanju da raste,",
  "mn68:7.13": "tako je i Tathāgata napustio otrove koji prljaju… sasekao ih u korenu, načinio poput palminog panja, uklonio ih, tako da se u budućnosti više ne mogu javiti.",
  "mn68:7.14": "Šta misliš, Anuruddha?",
  "mn68:8.2": "Kakvu svrhu Tathāgata ima na umu da, kada neki učenik umre, objavi njegovo mesto preporađanja ovako: ’Taj i taj se ponovo rodio na tom mestu; taj i taj se ponovo rodio na onom mestu?’",
  "mn68:8.4": "„Poštovani gospodine, učenje koje sledimo ima čvrst oslonac u Blaženom, vođeno je Blaženim, ima Blaženog kao svoje utočište.",
  "mn68:9.1": "Bilo bi dobro ako bi Blaženi objasnio značenje ovih reči. Pošto ga saslušaju, monasi će to zapamtiti.“",
  "mn68:9.3": "„Anuruddha, kada neki učenik umre, Tathāgata ne objavljuje njegovo mesto preporađanja ovako: ’Taj i taj se ponovo rodio na tom mestu; taj i taj se ponovo rodio na onom mestu’ da bi obmanuo ljude ili da bi im laskao ili radi nekog dobitka, poštovanja i slave, niti sa mišlju: ’Neka me ljudi znaju kao takvoga.’",
  "mn68:9.4": "Umesto toga, to čini jer ima vernih sinova dobrih porodica nadahnutih i obradovanih onim što jeste uzvišeno, i kada to čuju, usmere svoj um ka takvom stanju,",
  "mn68:9.5": "što doprinosi njihovoj dobrobiti i sreći za dugo vremena.",
  "mn68:10.1": "Tako monah čuje:",
  "mn68:10.2": "„Taj i taj monah je umro;",
  "mn68:10.3": "Blaženi je za njega objavio:",
  "mn68:10.4": "„Učvrstio se u krajnjem znanju.“",
  "mn68:10.5": "A možda je tog poštovanog video svojim očima ili je čuo da se za njega kaže:",
  "mn68:10.6": "„Vrline poštovanog su bile takve, njegovo stanje (koncentracije) bilo je takvo, njegova mudrost bila je takva, njegovo življenje bilo je takvo, njegovo oslobođenje bilo je takvo.“",
  "mn68:10.7": "Sećajući se njegove predanosti, vrline, učenosti, velikodušnosti i mudrosti, usmerava on svoj um ka takvom stanju.",
  "mn68:10.8": "Na taj način živi monah u miru.",
  "mn68:11.1": "Tako monah čuje:",
  "mn68:11.2": "„Taj i taj monah je umro;",
  "mn68:11.3": "Blaženi je za njega objavio:",
  "mn68:11.4": "„Pošto je raskinuo pet nižih okova, spontano se preporodio (u čistim boravištima) i tu će dostići konačno oslobođenje, da se više nikada ne vrati u ovaj svet.“",
  "mn68:11.5": "A možda je tog poštovanog video svojim očima ili je čuo da se za njega kaže:",
  "mn68:11.6": "„Vrline poštovanog su bile takve, njegovo stanje (koncentracije) bilo je takvo, njegova mudrost bila je takva, njegovo življenje bilo je takvo, njegovo oslobođenje bilo je takvo.“",
  "mn68:11.7": "Sećajući se njegove predanosti, vrline, učenosti, velikodušnosti i mudrosti, usmerava on svoj um ka takvom stanju.",
  "mn68:11.8": "Na taj način živi monah u miru.",
  "mn68:12.1": "Tako monah čuje:",
  "mn68:12.2": "„Taj i taj monah je umro;",
  "mn68:12.3": "Blaženi je za njega objavio:",
  "mn68:12.4": "„Pošto je raskinuo tri niža okova i ublažio strast, mržnju i obmanutost, postao je jednom-povratnik, tako što će se još jednom vratiti u ovaj svet, kako bi okončao patnju.“",
  "mn68:12.5": "A možda je tog poštovanog video svojim očima ili je čuo da se za njega kaže:",
  "mn68:12.6": "„Vrline poštovanog su bile takve, njegovo stanje (koncentracije) bilo je takvo, njegova mudrost bila je takva, njegovo življenje bilo je takvo, njegovo oslobođenje bilo je takvo.“",
  "mn68:12.7": "Sećajući se njegove predanosti, vrline, učenosti, velikodušnosti i mudrosti, usmerava on svoj um ka takvom stanju.",
  "mn68:12.8": "Na taj način živi monah u miru.",
  "mn68:13.1": "Tako monah čuje:",
  "mn68:13.2": "„Taj i taj monah je umro;",
  "mn68:13.3": "Blaženi je za njega objavio:",
  "mn68:13.4": "„Pošto je raskinuo tri niža okova, ušao je u tok, tako što se više ne može preporađati u nižim svetovima, siguran da će se osloboditi, ide pravo ka probuđenju.“",
  "mn68:13.5": "A možda je tog poštovanog video svojim očima ili je čuo da se za njega kaže:",
  "mn68:13.6": "„Vrline poštovanog su bile takve, njegovo stanje (koncentracije) bilo je takvo, njegova mudrost bila je takva, njegovo življenje bilo je takvo, njegovo oslobođenje bilo je takvo.“",
  "mn68:13.7": "Sećajući se njegove predanosti, vrline, učenosti, velikodušnosti i mudrosti, usmerava on svoj um ka takvom stanju.",
  "mn68:13.8": "Na taj način živi monah u miru.",
  "mn68:14.1": "Tako monahinja čuje:",
  "mn68:14.2": "„Ta i ta monahinja je umrla;",
  "mn68:14.3": "Blaženi je za nju objavio:",
  "mn68:14.4": "„Učvrstila se u krajnjem znanju.“",
  "mn68:14.5": "A možda je tu sestru videla svojim očima ili je čula da se za nju kaže:",
  "mn68:14.6": "„Vrline ove sestre bile su takve, njeno stanje (koncentracije) bilo je takvo, njena mudrost bila je takva, njeno življenje bilo je takvo, njeno oslobođenje bilo je takvo.“",
  "mn68:14.7": "Sećajući se njene predanosti, vrline, učenosti, velikodušnosti i mudrosti, usmerava ona svoj um ka takvom stanju.",
  "mn68:14.8": "Na taj način živi monahinja u miru.",
  "mn68:15.1": "Tako monahinja čuje:",
  "mn68:15.2": "„Ta i ta monahinja je umrla;",
  "mn68:15.3": "Blaženi je za nju objavio:",
  "mn68:15.4": "„Pošto je raskinula pet nižih okova, spontano se preporodila (u čistim boravištima) i tu će dostići konačno oslobođenje, a da se više nikad ne vrati u ovaj svet.“",
  "mn68:15.5": "A možda je tu sestru videla svojim očima ili je čula da se za nju kaže:",
  "mn68:15.6": "„Vrline ove sestre bile su takve, njeno stanje (koncentracije) bilo je takvo, njena mudrost bila je takva, njeno življenje bilo je takvo, njeno oslobođenje bilo je takvo.“",
  "mn68:15.7": "Sećajući se njene predanosti, vrline, učenosti, velikodušnosti i mudrosti, usmerava ona svoj um ka takvom stanju.",
  "mn68:15.8": "Na taj način živi monahinja u miru.",
  "mn68:16.1": "Tako monahinja čuje:",
  "mn68:16.2": "„Ta i ta monahinja je umrla;",
  "mn68:16.3": "Blaženi je za nju objavio:",
  "mn68:16.4": "„Pošto je raskinula tri niža okova i ublažila strast, mržnju i obmanutost, postala je jednom-povratnik, tako što će se još jednom vratiti u ovaj svet, kako bi okončala patnju.“",
  "mn68:16.5": "A možda je tu sestru videla svojim očima ili je čula da se za nju kaže:",
  "mn68:16.6": "„Vrline ove sestre bile su takve, njeno stanje (koncentracije) bilo je takvo, njena mudrost bila je takva, njeno življenje bilo je takvo, njeno oslobođenje bilo je takvo.“",
  "mn68:16.7": "Sećajući se njene predanosti, vrline, učenosti, velikodušnosti i mudrosti, usmerava ona svoj um ka takvom stanju.",
  "mn68:16.8": "Na taj način živi monahinja u miru.",
  "mn68:17.1": "Tako monahinja čuje:",
  "mn68:17.2": "„Ta i ta monahinja je umrla;",
  "mn68:17.3": "Blaženi je za nju objavio:",
  "mn68:17.4": "„Pošto je raskinula tri niža okova, ušla je u tok, više se ne može preporađati u nižim svetovima, sigurna da će se osloboditi, ide pravo ka probuđenju.“",
  "mn68:17.5": "A možda je tu sestru videla svojim očima ili je čula da se za nju kaže:",
  "mn68:17.6": "„Vrline ove sestre su bile takve, njeno stanje (koncentracije) bilo je takvo, njena mudrost bila je takva, njeno življenje bilo je takvo, njeno oslobođenje bilo je takvo.“",
  "mn68:17.7": "Sećajući se njene predanosti, vrline, učenosti, velikodušnosti i mudrosti, usmerava ona svoj um ka takvom stanju.",
  "mn68:17.8": "Na taj način živi monahinja u miru.",
  "mn68:18.1": "Tako nezaređeni sledbenik čuje:",
  "mn68:18.2": "„Taj i taj nezaređeni sledbenik je umro;",
  "mn68:18.3": "Blaženi je za njega objavio:",
  "mn68:18.4": "„Pošto je raskinuo pet nižih okova, spontano se preporodio (u čistim boravištima) i tu će dostići konačno oslobođenje, a da se više nikad ne vrati u ovaj svet.“",
  "mn68:18.5": "A možda je tog poštovanog video svojim očima ili je čuo da se za njega kaže:",
  "mn68:18.6": "„Vrline poštovanog su bile takve, njegovo stanje (koncentracije) bilo je takvo, njegova mudrost bila je takva, njegovo življenje bilo je takvo, njegovo oslobođenje bilo je takvo.“",
  "mn68:18.7": "Sećajući se njegove predanosti, vrline, učenosti, velikodušnosti i mudrosti, usmerava on svoj um ka takvom stanju.",
  "mn68:18.8": "Na taj način živi nezaređeni sledbenik u miru.",
  "mn68:19.1": "Tako nezaređeni sledbenik čuje:",
  "mn68:19.2": "„Taj i taj nezaređeni sledbenik je umro;",
  "mn68:19.3": "Blaženi je za njega objavio:",
  "mn68:19.4": "„Pošto je raskinuo tri niža okova i ublažio strast, mržnju i obmanutost, postao je jednom-povratnik, tako što će se još jednom vratiti u ovaj svet, kako bi okončao patnju.“",
  "mn68:19.5": "A možda je tog poštovanog video svojim očima ili je čuo da se za njega kaže:",
  "mn68:19.6": "„Vrline poštovanog su bile takve, njegovo stanje (koncentracije) bilo je takvo, njegova mudrost bila je takva, njegovo življenje bilo je takvo, njegovo oslobođenje bilo je takvo.“",
  "mn68:19.7": "Sećajući se njegove predanosti, vrline, učenosti, velikodušnosti i mudrosti, usmerava on svoj um ka takvom stanju.",
  "mn68:19.8": "Na taj način živi nezaređeni sledbenik u miru.",
  "mn68:20.1": "Tako nezaređeni sledbenik čuje:",
  "mn68:20.2": "„Taj i taj nezaređeni sledbenik je umro;",
  "mn68:20.3": "Blaženi je za njega objavio:",
  "mn68:20.4": "„Pošto je raskinuo tri niža okova, ušao je u tok, tako što se više ne može preporađati u nižim svetovima, siguran da će se osloboditi, ide pravo ka probuđenju.“",
  "mn68:20.5": "A možda je tog poštovanog video svojim očima ili je čuo da se za njega kaže:",
  "mn68:20.6": "„Vrline poštovanog su bile takve, njegovo stanje (koncentracije) bilo je takvo, njegova mudrost bila je takva, njegovo življenje bilo je takvo, njegovo oslobođenje bilo je takvo.“",
  "mn68:20.7": "Sećajući se njegove predanosti, vrline, učenosti, velikodušnosti i mudrosti, usmerava on svoj um ka takvom stanju.",
  "mn68:20.8": "Na taj način živi nezaređeni sledbenik u miru.",
  "mn68:21.1": "Tako nezaređena sledbenica čuje:",
  "mn68:21.2": "„Ta i ta nezaređena sledbenica je umrla;",
  "mn68:21.3": "Blaženi je za nju objavio:",
  "mn68:21.4": "„Pošto je raskinula pet nižih okova, spontano se preporodila (u čistim boravištima) i tu će dostići konačno oslobođenje, a da se više nikad ne vrati u ovaj svet.“",
  "mn68:21.5": "A možda je tu sestru videla svojim očima ili je čula da se za nju kaže:",
  "mn68:21.6": "„Vrline ove sestre su bile takve, njeno stanje (koncentracije) bilo je takvo, njena mudrost bila je takva, njeno življenje bilo je takvo, njeno oslobođenje bilo je takvo.“",
  "mn68:21.7": "Sećajući se njene predanosti, vrline, učenosti, velikodušnosti i mudrosti, usmerava ona svoj um ka takvom stanju.",
  "mn68:21.8": "Na taj način živi nezaređena sledbenica u miru.",
  "mn68:22.1": "Tako nezaređena sledbenica čuje:",
  "mn68:22.2": "„Ta i ta nezaređena sledbenica je umrla;",
  "mn68:22.3": "Blaženi je za nju objavio:",
  "mn68:22.4": "„Pošto je raskinula tri niža okova i ublažila strast, mržnju i obmanutost, postala je jednom-povratnica, tako što će se još jednom vratiti u ovaj svet, kako bi okončala patnju.“",
  "mn68:22.5": "A možda je tu sestru videla svojim očima ili je čula da se za nju kaže:",
  "mn68:22.6": "„Vrline ove sestre su bile takve, njeno stanje (koncentracije) bilo je takvo, njena mudrost bila je takva, njeno življenje bilo je takvo, njeno oslobođenje bilo je takvo.“",
  "mn68:22.7": "Sećajući se njene predanosti, vrline, učenosti, velikodušnosti i mudrosti, usmerava ona svoj um ka takvom stanju.",
  "mn68:22.8": "Na taj način živi nezaređena sledbenica u miru.",
  "mn68:23.1": "Tako nezaređena sledbenica čuje:",
  "mn68:23.2": "„Ta i ta nezaređena sledbenica je umrla;",
  "mn68:23.3": "Blaženi je za nju objavio:",
  "mn68:23.4": "„Pošto je raskinula tri niža okova, ušla je u tok, više se ne može preporađati u nižim svetovima, sigurna da će se osloboditi, ide pravo ka probuđenju.“",
  "mn68:23.5": "A možda je tu sestru videla svojim očima ili je čula da se za nju kaže:",
  "mn68:23.6": "„Vrline ove sestre su bile takve, njeno stanje (koncentracije) bilo je takvo, njena mudrost bila je takva, njeno življenje bilo je takvo, njeno oslobođenje bilo je takvo.“",
  "mn68:23.7": "Sećajući se njene predanosti, vrline, učenosti, velikodušnosti i mudrosti, usmerava ona svoj um ka takvom stanju.",
  "mn68:23.8": "Na taj način živi nezaređena sledbenica u miru.",
  "mn68:24.1": "Zato, Anuruddha, kad neki učenik umre, Tathāgata ne objavljuje njegovo mesto preporađanja ovako:",
  "mn68:24.2": "„Taj i taj se ponovo rodio na tom mestu; taj i taj se ponovo rodio na onom mestu“ da bi obmanuo ljude ili da bi im laskao ili radi nekog dobitka, poštovanja i slave, niti sa mišlju: „Neka me ljudi znaju kao takvoga.“",
  "mn68:24.3": "Umesto toga, to čini jer ima vernih sinova dobrih porodica nadahnutih i obradovanih onim što jeste uzvišeno, i kada to čuju, usmere svoj um ka takvom stanju,",
  "mn68:24.4": "što doprinosi njihovoj dobrobiti i sreći za dugo vremena.",
  "mn68:24.5": "Tako reče Blaženi.",
  "mn68:24.6": "Zadovoljan, poštovani Anuruddha se obradova rečima Blaženoga."
}