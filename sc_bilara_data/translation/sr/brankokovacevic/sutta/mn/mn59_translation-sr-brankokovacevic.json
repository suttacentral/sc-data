{
  "mn59:0.1": "Budini govori srednje dužine 59",
  "mn59:0.2": "Mnogo vrsta osećaja ",
  "mn59:1.1": "Ovako sam čuo.",
  "mn59:1.2": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika.",
  "mn59:1.3": "Tada stolar Pañćakanga dođe do poštovanog Udāyina, pokloni mu se, sede sa strane i upita ga:",
  "mn59:1.4": "„Poštovani gospodine, koliko vrsta osećaja Blaženi tvrdi da postoje?”",
  "mn59:1.5": "„Kućedomaćine, Blaženi tvrdi da postoje tri vrste osećaja:",
  "mn59:1.6": "prijatan osećaj, bolan osećaj i ni bolan ni prijatan osećaj.",
  "mn59:1.7": "Za te tri vrste osećaja Blaženi tvrdi da postoje.”",
  "mn59:1.9": "„Poštovani Udāyine, ne tvrdi Blaženi da postoje tri vrste osećaja;",
  "mn59:1.10": "Blaženi tvrdi da postoje dve vrste osećaja:",
  "mn59:1.11": "prijatan osećaj i bolan osećaj.",
  "mn59:1.12": "A za ni bolan ni prijatan osećaj Blaženi je rekao da je mirna i uzvišena vrsta sreće.”",
  "mn59:2.1": "Po drugi i treći put poštovani Udāyin potvrdi svoje gledište,",
  "mn59:2.6": "po drugi i treći put stolar Pañćakanga potvrdi svoje.",
  "mn59:3.11": "Tako ni poštovani Udāyin nije mogao da ubedi stolara Pañćakangu, a ni stolar Pañćakanga nije mogao da ubedi poštovanog Udāyina.",
  "mn59:4.1": "Ovaj razgovor čuo je poštovani Ānanda.",
  "mn59:4.2": "Onda ode do Blaženog, i, pokloni se, sede sa strane",
  "mn59:4.3": "te prepriča razgovor između poštovanog Udāyina i stolara Pañćakange.",
  "mn59:4.4": "Kad je završio, Blaženi reče poštovanom Ānandi:",
  "mn59:5.1": "„Ānanda, to je zapravo bilo istinito izlaganje poštovanog Udāyina koje nije prihvatio stolar Pañćakanga, kao što je istinito i izlaganje stolara Pañćakange koje nije prihvatio poštovani Udāyin.",
  "mn59:5.2": "U jednom izlaganju rekao sam da postoje dve vrste osećaja; u drugom sam rekao da postoje tri vrste osećaja; u sasvim drugom rekao sam da postoji pet vrsta osećaja; u sasvim drugom izlaganju rekao sam da postoji šest vrsta osećaja; u sasvim drugom izlaganju rekao sam da postoji osamnaest vrsta osećaja; u sasvim drugom izlaganju rekao sam da postoji trideset šest vrsta osećaja; a u sasvim drugom izlaganju rekao sam da postoji sto osam vrsta osećaja.",
  "mn59:5.3": "Tako sam prikazao Dhammu u (različitim) izlaganjima.",
  "mn59:5.4": "I pošto sam na taj način prikazao Dhammu u (različitim) izlaganjima, može se od onih koji se ne slože, saglase i prihvate ono što su drugi dobro izrekli i dobro objasnili, očekivati da se prepiru, nadmudruju i svađaju, ubadajući jedni druge rečima kao bodežima.",
  "mn59:5.5": "Tako sam prikazao Dhammu u (različitim) izlaganjima.",
  "mn59:5.6": "Ali se od onih koji se slože, saglase i prihvate ono što su drugi dobro izrekli i dobro objasnili, može očekivati da će živeti u slozi, uzajamnom poštovanju, bez razmirica, mešati se lako poput mleka i vode, gledati jedni na druge očima ljubavi.",
  "mn59:6.1": "„Ānanda, postoji pet struna zadovoljstva čula.",
  "mn59:6.2": "Kojih pet?",
  "mn59:6.3": "Oblici dostupni oku, za kojima se žudi, poželjni, primamljivi, dopadljivi, povezani sa željom za zadovoljstvima čula i podsticajni za strast.",
  "mn59:6.4": "Zvuci dostupni uhu…",
  "mn59:6.5": "Mirisi dostupni nosu…",
  "mn59:6.6": "Ukusi dostupni jeziku…",
  "mn59:6.7": "Dodiri dostupni telu, za kojima se žudi, poželjni, primamljivi, dopadljivi, povezani sa željom za zadovoljstvima čula i podsticajni za strast.",
  "mn59:6.8": "To je pet struna zadovoljstava čula.",
  "mn59:6.9": "A prijatnost i radost koji nastanu na osnovu tih pet struna zadovoljstva čula jesu zadovoljstvo čula.",
  "mn59:7.1": "Ako bi neko rekao: „To je najveće zadovoljstvo i radost koju doživljavaju bića”, ne bih se sa njim saglasio.",
  "mn59:7.2": "A zašto?",
  "mn59:7.3": "Zato što postoji druga vrsta zadovoljstva, uzvišenija i tananija od tog zadovoljstva.",
  "mn59:7.4": "Koja je to druga vrsta zadovoljstva?",
  "mn59:7.5": "Tako, Ānanda, sasvim obuzdanih čula, bez mentalnih nečistoća, monah ulazi i ostaje na prvom stupnju zadubljenja, koji je praćen usmerenom mišlju i istraživanjem, uz ushićenje i zadovoljstvo rođeno iz osame.",
  "mn59:7.6": "To je druga vrsta zadovoljstva, uzvišenijeg i tananijeg od prethodnog zadovoljstva.",
  "mn59:8.1": "Ako bi neko rekao: „To je najveće zadovoljstvo i radost koju doživljavaju bića”, ne bih se s njim saglasio.",
  "mn59:8.2": "A zašto?",
  "mn59:8.3": "Zato što postoji druga vrsta zadovoljstva, uzvišenija i tananija od tog zadovoljstva.",
  "mn59:8.4": "Koja je to druga vrsta zadovoljstva?",
  "mn59:8.5": "Tako, Ānanda, smirivanjem usmerene misli i istraživanja monah ulazi i ostaje na drugom stupnju zadubljenja, koji karakterišu kako samopouzdanje i sabranost uma, oslobođenog usmerene misli i istraživanja, tako i ushićenje i zadovoljstvo rođeni iz koncentracije.",
  "mn59:9.3": "Koja je druga vrsta zadovoljstva?",
  "mn59:9.4": "Tako, Ānanda, sa slabljenjem ushićenja monah ostaje spokojan, svestan i s jasnim razumevanjem, sa fizičkim osećajem zadovoljstva. Monah ulazi i ostaje na trećem stupnju zadubljenja, o kojem plemeniti kažu: „Srećan je čovek ispunjen spokojstvom i svesnošću.”",
  "mn59:10.3": "Koja je to druga vrsta zadovoljstva?",
  "mn59:10.4": "Tako, Ānanda, napuštanjem zadovoljstva i bola, kao i ranijim nestankom radosti i žalosti, monah ulazi i ostaje na četvrtom stupnju zadubljenja, koji nije ni bolan ni prijatan, a čini ga čista svesnost, zasnovana na spokojstvu.",
  "mn59:11.3": "Koja je druga vrsta zadovoljstva?",
  "mn59:11.4": "Tako, Ānanda, potpunim nadilaženjem opažanja oblika, nestankom opažanja čulnih utisaka, neobraćanjem pažnje na opažanje različitosti, svestan da „prostor jeste beskrajan”, monah ulazi i ostaje u području beskrajnog prostora.",
  "mn59:12.3": "Koja je druga vrsta zadovoljstva?",
  "mn59:12.4": "Tako, Ānanda, potpunim nadilaženjem područja beskrajnog prostora, svestan da „svest jeste beskonačna”, monah ulazi i ostaje u području beskonačne svesti.",
  "mn59:13.3": "Koja je druga vrsta zadovoljstva?",
  "mn59:13.4": "Tako, Ānanda, potpunim nadilaženjem područja beskonačne svesti, svestan da „nema ničega”, monah ulazi i ostaje u području ničega.",
  "mn59:14.3": "Koja je druga vrsta zadovoljstva?",
  "mn59:14.4": "Tako, Ānanda, potpunim nadilaženjem područja ničega, monah ulazi i ostaje u području ni opažanja ni neopažanja.",
  "mn59:14.5": "To je druga vrsta zadovoljstva, uzvišenijeg i tananijeg od prethodnog zadovoljstva.",
  "mn59:15.1": "Ako bi neko rekao: „To je najveće zadovoljstvo i radost koju doživljavaju bića”, ne bih se s njim saglasio.",
  "mn59:15.2": "A zašto?",
  "mn59:15.3": "Zato što postoji druga vrsta zadovoljstva, uzvišenija i tananija od tog zadovoljstva.",
  "mn59:15.4": "Koja je druga vrsta zadovoljstva?",
  "mn59:15.5": "Tako, Ānanda, potpunim nadilaženjem područja ni opažanja ni neopažanja, monah ulazi i ostaje u prestanku opažaja i osećaja.",
  "mn59:15.6": "To je druga vrsta zadovoljstva, uzvišenijeg i tananijeg od prethodnog zadovoljstva.",
  "mn59:16.1": "Moguće je, Ānanda, da askete drugih tradicija ovako kažu:",
  "mn59:16.2": "„Asketa Gotama govori o prestanku opažaja i osećaja, opisuje to kao zadovoljstvo.",
  "mn59:16.3": "A šta je to, kako to izgleda?”",
  "mn59:16.4": "Asketama drugih tradicija koji tako kažu treba ovako odgovoriti:",
  "mn59:16.5": "„Prijatelji, Blaženi opisuje zadovoljstvo ne samo kao prijatan osećaj;",
  "mn59:16.6": "umesto toga, prijatelji, Tathāgata opisuje kao zadovoljstvo svaku vrstu zadovoljstva gde god i na koji god način da se nađe.”",
  "mn59:16.7": "Tako reče Blaženi.",
  "mn59:16.8": "Zadovoljan, poštovani Ānanda se obradova rečima Blaženoga."
}