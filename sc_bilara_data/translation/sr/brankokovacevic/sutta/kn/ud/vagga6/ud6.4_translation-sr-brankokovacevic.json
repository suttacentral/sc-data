{
  "ud6.4:0.1": "'Nadahnuća 6.4 '",
  "ud6.4:0.2": "'Sledbenici drugih tradicija I '",
  "ud6.4:1.1": "'Ovako sam čuo. '",
  "ud6.4:1.2": "'Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. '",
  "ud6.4:1.3": "'U isto vreme je u Sāvatthīju boravilo i mnoštvo asketa, brahmana i isposnika drugih tradicija, sa različitim nazorima, različitim uverenjima, različitim naklonostima, oslanjajući se na različita gledišta. '",
  "ud6.4:2.1": "'Bilo je asketa i brahmana koji su ovakvog mišljenja, ovakvog uverenja: '",
  "ud6.4:2.2": "'„Ovaj svet je večan. To je jedina istina i sve drugo je pogrešno.” '",
  "ud6.4:3.1": "'Bilo je međutim asketa i brahmana koji su ovakvog mišljenja, ovakvog uverenja: '",
  "ud6.4:3.2": "'„Ovaj svet nije večan. To je jedina istina i sve drugo je pogrešno.” '",
  "ud6.4:4.1": "'Bilo je asketa i brahmana koji su ovakvog mišljenja, ovakvog uverenja: '",
  "ud6.4:4.2": "'„Ovaj svet je konačan. To je jedina istina i sve drugo je pogrešno.” '",
  "ud6.4:5.1": "'Bilo je međutim asketa i brahmana koji su ovakvog mišljenja, ovakvog uverenja: '",
  "ud6.4:5.2": "'„Ovaj svet je beskonačan. To je jedina istina i sve drugo je pogrešno.” '",
  "ud6.4:6.1": "'Bilo je asketa i brahmana koji su ovakvog mišljenja, ovakvog uverenja: '",
  "ud6.4:6.2": "'„Duša i telo su isto. To je jedina istina i sve drugo je pogrešno.” '",
  "ud6.4:7.1": "'Bilo je međutim asketa i brahmana koji su ovakvog mišljenja, ovakvog uverenja: '",
  "ud6.4:7.2": "'„Duša je jedno, a telo drugo. To je jedina istina i sve drugo je pogrešno.” '",
  "ud6.4:8.1": "'Bilo je asketa i brahmana koji su ovakvog mišljenja, ovakvog uverenja: '",
  "ud6.4:8.2": "'„Posle smrti Tathāgata postoji. To je jedina istina i sve drugo je pogrešno.” '",
  "ud6.4:9.1": "'Bilo je međutim asketa i brahmana koji su ovakvog mišljenja, ovakvog uverenja: '",
  "ud6.4:9.2": "'„Posle smrti Tathāgata ne postoji. To je jedina istina i sve drugo je pogrešno.” '",
  "ud6.4:10.1": "'Bilo je asketa i brahmana koji su ovakvog mišljenja, ovakvog uverenja: '",
  "ud6.4:10.2": "'„Posle smrti Tathāgata i postoji i ne postoji. To je jedina istina i sve drugo je pogrešno.” '",
  "ud6.4:11.1": "'Bilo je međutim asketa i brahmana koji su ovakvog mišljenja, ovakvog uverenja: '",
  "ud6.4:11.2": "'Tathāgata niti postoji, niti ne postoji posle smrti. To je jedina istina i sve drugo je pogrešno.” '",
  "ud6.4:12.1": "'I tako su se svađali i prepirali, bili duboko podeljeni, ranjavali jedni druge rečima kao bodežima, govoreći: '",
  "ud6.4:12.2": "'„Ovakva je istina, nije takva istina; '",
  "ud6.4:12.3": "'nije takva istina, ovakva je istina!” '",
  "ud6.4:13.1": "'Jednog jutra grupa monaha se obukla, uzeše svaki svoju prosjačku zdelu i gornji ogrtač, pa krenuše put Sāvatthīja da prose hranu. '",
  "ud6.4:13.2": "'A kad su isprosili hranu u Sāvatthīju i vratili se, posle obroka, odoše do Blaženog. Pošto mu se poklone, sedoše sa strane. '",
  "ud6.4:13.3": "'Dok su sedeli, monasi ovako rekoše Blaženom: '",
  "ud6.4:14.1": "'„Poštovani gospodine, ovde je mnoštvo asketa, brahmana i isposnika drugih tradicija, sa različitim nazorima, različitim uverenjima, različitim naklonostima, oslanjajući se na različita gledišta. '",
  "ud6.4:15.1": "'Neki askete i brahmani su ovakvog mišljenja, ovakvog uverenja: '",
  "ud6.4:15.2": "'„Ovaj svet je večan. To je jedina istina i sve drugo je pogrešno…” '",
  "ud6.4:15.3": "'I tako se svađaju i prepiru, duboko su podeljeni, ranjavaju jedni druge rečima kao bodežima, govoreći: '",
  "ud6.4:15.4": "'„Ovakva je istina, nije takva istina; '",
  "ud6.4:15.5": "'nije takva istina, ovakva je istina!” '",
  "ud6.4:16.1": "'„Monasi, lutalice koji su sledbenici drugih tradicija, pošto su slepi, bez očiju, '",
  "ud6.4:16.2": "'ne znaju šta je za njih korisno, šta je za njih štetno, ne znaju šta je istina, ne znaju šta nije istina. '",
  "ud6.4:16.3": "'I tako se svađaju i prepiru, duboko su podeljeni, ranjavaju jedni druge rečima kao bodežima, govoreći: '",
  "ud6.4:16.4": "'’Ovakva je istina, nije takva istina; '",
  "ud6.4:16.5": "'nije takva istina, ovakva je istina!’ '",
  "ud6.4:17.1": "'Nekada davno, monasi, ovim Sāvatthījem je vladao jedan drugi kralj. '",
  "ud6.4:17.2": "'I onda taj kralj reče nekom čoveku: '",
  "ud6.4:17.3": "'’Hajde, dobri čoveče, okupi na jednom mestu sve one u Sāvatthīju koji su slepi od rođenja.’ '",
  "ud6.4:17.4": "'„Da, vaše visočanstvo,” reče taj čovek, pa pošto je učinio što mu je rečeno, otide do kralja. Kad je stigao ovako mu reče: '",
  "ud6.4:17.5": "'’Vaše visočanstvo, okupljeni su na jednom mestu svi oni u Sāvatthīju koji su slepi od rođenja’. '",
  "ud6.4:17.6": "'’Hajde, dobri čoveče, pokaži tim slepim ljudima jednog slona.’ '",
  "ud6.4:17.7": "'’Da, vaše visočanstvo.’ I dovede on pred te slepce jednog slona. '",
  "ud6.4:18.1": "'Onda nekima od njih dade da opipaju glavu slona, govoreći: '",
  "ud6.4:18.2": "'’Slepci, ovakav je slon’. '",
  "ud6.4:18.3": "'Nekima dade da opipaju slonovo uvo, govoreći: '",
  "ud6.4:18.4": "'’Slepci, ovakav je slon’. '",
  "ud6.4:18.5": "'Onda nekima od njih dade da opipaju kljovu slona, govoreći: '",
  "ud6.4:18.6": "'’Slepci, ovakav je slon’. '",
  "ud6.4:18.7": "'Onda nekima od njih dade da opipaju surlu slona, govoreći: '",
  "ud6.4:18.8": "'’Slepci, ovakav je slon’. '",
  "ud6.4:18.9": "'Onda nekima od njih dade da opipaju trup slona, govoreći: '",
  "ud6.4:18.10": "'’Slepci, ovakav je slon’. '",
  "ud6.4:18.11": "'Onda nekima od njih dade da opipaju nogu slona, govoreći: '",
  "ud6.4:18.12": "'’Slepci, ovakav je slon’. '",
  "ud6.4:18.13": "'Onda nekima od njih dade da opipaju butinu slona, govoreći: '",
  "ud6.4:18.14": "'’Slepci, ovakav je slon’. '",
  "ud6.4:18.15": "'Onda nekima od njih dade da opipaju rep slona, govoreći: '",
  "ud6.4:18.16": "'’Slepci, ovakav je slon’. '",
  "ud6.4:18.17": "'Onda nekima od njih dade da opipaju vrh repa, govoreći: '",
  "ud6.4:18.18": "'’Slepci, ovakav je slon’. '",
  "ud6.4:19.1": "'Zatim, pošto im je pokazao slona, ode taj čovek do kralja. Kad je stigao, ovako reče: '",
  "ud6.4:19.2": "'’Vaše visočanstvo, onim slepim ljudima sam pokazao slona. '",
  "ud6.4:19.3": "'Vreme je da učinite ono što mislite da treba.’ '",
  "ud6.4:20.1": "'Onda, monasi, kralj ode to onih slepaca, pa kad je došao, ovako ih upita: '",
  "ud6.4:20.2": "'’Slepci, jeste li videli slona?’ '",
  "ud6.4:20.3": "'’Da, vaše visočanstvo, videli smo slona.’ '",
  "ud6.4:20.4": "'’Pa kažite mi onda, slepci, kako izgleda?’ '",
  "ud6.4:21.1": "'Oni koji su opipali glavu slona, ovako rekoše: '",
  "ud6.4:21.2": "'’Vaše visočanstvo, slon je nalik velikom loncu’. '",
  "ud6.4:22.1": "'Oni koji su opipali slonovo uvo, ovako rekoše: '",
  "ud6.4:22.2": "'’Vaše visočanstvo, slon je nalik lepezi’. '",
  "ud6.4:23.1": "'Oni koji su opipali kljovu, ovako rekoše: '",
  "ud6.4:23.2": "'’Vaše visočanstvo, slon je nalik gredi’. '",
  "ud6.4:24.1": "'Oni koji su opipali surlu, ovako rekoše: '",
  "ud6.4:24.2": "'’Vaše visočanstvo, slon je nalik plugu’. '",
  "ud6.4:25.1": "'Oni koji su opipali trup, ovako rekoše: '",
  "ud6.4:25.2": "'’Vaše visočanstvo, slon je nalik buretu’. '",
  "ud6.4:26.1": "'Oni koji su opipali nogu, ovako rekoše: '",
  "ud6.4:26.2": "'’Vaše visočanstvo, slon je nalik stubu’. '",
  "ud6.4:27.1": "'Oni koji su opipali butinu, ovako rekoše: '",
  "ud6.4:27.2": "'’Vaše visočanstvo, slon je nalik avanu’. '",
  "ud6.4:28.1": "'Oni koji su opipali rep, ovako rekoše: '",
  "ud6.4:28.2": "'’Vaše visočanstvo, slon je nalik tučku’. '",
  "ud6.4:29.1": "'Oni slepci koji su opipali vrh repa, ovako rekoše: '",
  "ud6.4:29.2": "'’Vaše visočanstvo, slon je nalik četki’. '",
  "ud6.4:30.1": "'U tom, vičući: ’Ovakav je slon, nije takav slon; '",
  "ud6.4:30.2": "'nije takav slon, ovakav je slon’, počeše da udaraju jedan drugog. '",
  "ud6.4:30.3": "'I to, monasi, veoma razveseli kralja. '",
  "ud6.4:31.1": "'„Na isti način, monasi, lutalice koji su sledbenici drugih tradicija, pošto su slepi, bez očiju, '",
  "ud6.4:31.2": "'ne znaju šta je za njih korisno, šta je za njih štetno, ne znaju šta je istina, ne znaju šta nije istina. '",
  "ud6.4:31.3": "'I tako se svađaju i prepiru, duboko su podeljeni, ranjavaju jedni druge rečima kao bodežima, govoreći: '",
  "ud6.4:31.4": "'„Ovakva je istina, nije takva istina; '",
  "ud6.4:31.5": "'nije takva istina, ovakva je istina!” '",
  "ud6.4:32.1": "'Onda Blaženi, razumevši značenje svega toga, izgovori ove nadahnute stihove: '",
  "ud6.4:33.1": "'„Neki su askete i brahmani, čini se, '",
  "ud6.4:33.2": "'toliko vezani za svoja gledišta; '",
  "ud6.4:33.3": "'čvrsto ih se držeći, svađaju se, '",
  "ud6.4:33.4": "'nalik ljudima koji vide samo jednu stranu.” '"
}