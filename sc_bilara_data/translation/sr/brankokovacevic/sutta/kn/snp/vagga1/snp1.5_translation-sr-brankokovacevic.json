{
  "snp1.5:0.1": "Antologija Budinih govora 1.5 ",
  "snp1.5:0.2": "Kovač Ćunda ",
  "snp1.5:1.1": "„Pitam munija s obiljem mudrosti,” ",
  "snp1.5:1.2": "(reče kovač Ćunda) ",
  "snp1.5:1.3": "„Budu, gospodara Dhamme, oslobođenog žudnje, ",
  "snp1.5:1.4": "prvog među ljudima, najizvrsnijeg među učiteljima; ",
  "snp1.5:1.5": "koliko vrsta asketa ima na ovome svetu? Za odgovor molim.” ",
  "snp1.5:2.1": "„Četiri su vrste asketa, a pete nema, ",
  "snp1.5:2.2": "(Ćunda”, reče Blaženi.) ",
  "snp1.5:2.3": "„Objasniću ti svakog, kad me već pitaš: ",
  "snp1.5:2.4": "pobednik puta, zatim učitelj puta, ",
  "snp1.5:2.5": "onaj koji na putu živi i onaj koji ga kalja.” ",
  "snp1.5:3.1": "„Koga Bude nazivaju pobednikom puta?” ",
  "snp1.5:3.2": "(reče kovač Ćunda) ",
  "snp1.5:3.3": "„Kako je onaj nenadmašni učitelj puta? ",
  "snp1.5:3.4": "Kaži mi o onome ko na putu živi, ",
  "snp1.5:3.5": "a onda razjasni ko taj put kalja.” ",
  "snp1.5:4.1": "„Ko prevladao je sumnju, strele iščupao, ",
  "snp1.5:4.2": "ko se nibbāni raduje, neokrznut pohlepom; ",
  "snp1.5:4.3": "vodič ovoga sveta, sa njegovim božanstvima: ",
  "snp1.5:4.4": "takvoga nepristrasnog bude pobednikom puta zovu. ",
  "snp1.5:5.1": "Ko znajući u ovom svetu najbolje kao najbolje, ",
  "snp1.5:5.2": "objašnjava i razlaže učenje upravo ovde, ",
  "snp1.5:5.3": "takav utihnuli mudrac, sumnji iskorenitelj, bez strasti, ",
  "snp1.5:5.4": "drugi je među monasima, kojeg učiteljem puta zovu. ",
  "snp1.5:6.1": "A ko u skladu s dobro izloženom Dhammom ",
  "snp1.5:6.2": "živi na putu potpuno obuzdan, zaista sabran, ",
  "snp1.5:6.3": "ko hodi neporočnim putevima vrline, njega, ",
  "snp1.5:6.4": "trećeg među monasima, zovu onim ko na putu živi. ",
  "snp1.5:7.1": "Ko samo je nalik na druge ispravnih dela, ",
  "snp1.5:7.2": "nametljivac, uništitelj časti porodica, drznik, ",
  "snp1.5:7.3": "nemaran, lažljiv, neobuzdani brbljivac, takav ",
  "snp1.5:7.4": "prerušen u monaha ide naokolo i kalja put. ",
  "snp1.5:8.1": "Kada domaćin koji je dobro upućen, mudar, ",
  "snp1.5:8.2": "plemeniti učenik, svakog od njih prepozna, ",
  "snp1.5:8.3": "pošto razume: ’Prva trojica nisu poput njega’, ",
  "snp1.5:8.4": "kad takvoga sretne, on ne gubi poverenje, ",
  "snp1.5:8.5": "jer kako se uprljani i neuprljani, čisti i nečisti, ",
  "snp1.5:8.6": "jednakima među sobom smatrati mogu?” "
}