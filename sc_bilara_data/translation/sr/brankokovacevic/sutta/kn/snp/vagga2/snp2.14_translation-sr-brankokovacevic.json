{
  "snp2.14:0.1": "Antologija Budinih govora 2.14 ",
  "snp2.14:0.2": "Dhammika ",
  "snp2.14:1.1": "Ovako sam čuo. ",
  "snp2.14:1.2": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "snp2.14:1.3": "Onda nezaređeni sledbenik Dhammika dođe do Blaženog, pokloni mu se i sede sa strane. Dok je tako sedeo, reče on Blaženome: ",
  "snp2.14:2.1": "„Pitam Gotamu, Premudroga: ",
  "snp2.14:2.2": "kako dobar učenik treba da postupa, ",
  "snp2.14:2.3": "onaj što dom svoj napustio je, ",
  "snp2.14:2.4": "a kako nezaređeni što u kući živi? ",
  "snp2.14:3.1": "Jer jasno razumeš smer i odredište ",
  "snp2.14:3.2": "sveta ovoga, sa njegovim božanstvima. ",
  "snp2.14:3.3": "Nema ti ravnog u otkrivanju skrivenog značenja, ",
  "snp2.14:3.4": "s pravom te izvanrednim Budom nazivaju. ",
  "snp2.14:4.1": "Neposredno iskusivši svako znanje, ",
  "snp2.14:4.2": "iz milosrđa prema živim bićima otkrivaš Dhammu. ",
  "snp2.14:4.3": "Sve zastore si raskrilio, svevideće oko stekao ",
  "snp2.14:4.4": "i tako pročišćen, čitav ovaj svet obasjavaš. ",
  "snp2.14:5.1": "Erāvaṇa, nāga kralj, došao je pred tebe ",
  "snp2.14:5.2": "kad čuo je da te ’Pobednikom’ zovu. ",
  "snp2.14:5.3": "Kad se s tobom posavetovao, udaljio se [govoreći] ",
  "snp2.14:5.4": "„Izvanredno”, ushićen onime što čuo je. ",
  "snp2.14:6.1": "Kralj Vessavaṇa Kuvera takođe došao je, ",
  "snp2.14:6.2": "sa mnogobrojnim pitanjima o Dhammi. ",
  "snp2.14:6.3": "Postavio ih je i na svako odgovorio si, o mudrače. ",
  "snp2.14:6.4": "Saslušavši te do kraja, i on ushićen bio je. ",
  "snp2.14:7.1": "Sledbenici drugih tradicija skloni debatama, ",
  "snp2.14:7.2": "bilo da su āđīvike ili pak nigaṇṭhe, ",
  "snp2.14:7.3": "ne uspevaju da te u mudrosti nadmaše, ",
  "snp2.14:7.4": "k’o što i onaj što sedi ne pretiče drugog koji korača. ",
  "snp2.14:8.1": "Svi ti brahmani skloni debatama, ",
  "snp2.14:8.2": "kao i neki drugi, stariji brahmani, ",
  "snp2.14:8.3": "svi od tebe tumačenje značenja očekuju, ",
  "snp2.14:8.4": "isto kao i drugi što sebe veštim u debati smatraju. ",
  "snp2.14:9.1": "Jer ovu Dhammu, suptilnu i okrepljujuću, ",
  "snp2.14:9.2": "na tako divan način objavio si, o Blaženi. ",
  "snp2.14:9.3": "Svako samo nju želi da čuje: zato te molimo, ",
  "snp2.14:9.4": "izloži nam je, najviši Budo! ",
  "snp2.14:10.1": "Svi ovi monasi što sede unaokolo ",
  "snp2.14:10.2": "i nezaređeni takođe [žele] da je čuju. ",
  "snp2.14:10.3": "Dhammu u koju prečisti proniknu neka čuju, ",
  "snp2.14:10.4": "baš kao i bogovi Vāsavine dobro izgovorene reči.” ",
  "snp2.14:11.1": "„Saslušajte me, monasi, i dobro zapamtite ",
  "snp2.14:11.2": "jer Dhammu koja pročišćuje objaviću vam. ",
  "snp2.14:11.3": "Promišljena osoba, koja vidi šta je dobro, ",
  "snp2.14:11.4": "nek uvek postupa kako monahu dolikuje. ",
  "snp2.14:12.1": "Monah neka ne luta kad mu vreme nije; ",
  "snp2.14:12.2": "a kada jeste, nek isprosi hranu u najbližem selu. ",
  "snp2.14:12.3": "Onaj ko u nevreme luta, lako vezanosti stvara ",
  "snp2.14:12.4": "i zato bude ne idu naokolo kad tome vreme nije. ",
  "snp2.14:13.1": "Oblici i zvukovi, ukusi i mirisi, ",
  "snp2.14:13.2": "kao i dodiri, znaju da bića u ludilo povedu. ",
  "snp2.14:13.3": "Uklonivši žudnju za svim tim stvarima, ",
  "snp2.14:13.4": "u pravo vreme u selo ulazi, radi obroka jutarnjeg. ",
  "snp2.14:14.1": "A onda, pošto je hranu za taj dan isprosio, ",
  "snp2.14:14.2": "vrativši se u boravište svoje, nek sedne u osami. ",
  "snp2.14:14.3": "Udubivši se u sebe, neka ne dozvoli da um njegov ",
  "snp2.14:14.4": "na sve strane luta, neka nastoji da bude zaista sabran. ",
  "snp2.14:15.1": "Ako bi razgovarao sa učenikom, ",
  "snp2.14:15.2": "sa bilo kim drugim, s drugim monahom možda, ",
  "snp2.14:15.3": "neka govori tada o uzvišenoj Dhammi; ",
  "snp2.14:15.4": "nek se ne upušta u spletke i kritikovanje drugih. ",
  "snp2.14:16.1": "Ima onih koji se u raspravama nadmeću, ",
  "snp2.14:16.2": "ali ovde ne hvalimo takve što mudrosti im manjka. ",
  "snp2.14:16.3": "Vezanosti nastale sad tu sad tamo u njima bujaju, ",
  "snp2.14:16.4": "jer umovi njihovi sve dalje i dalje putuju. ",
  "snp2.14:17.1": "Isprošena hrana, ležaj i mesto da sedne, ",
  "snp2.14:17.2": "kao i vedro vode da prljavštinu sa ogrtača spere: ",
  "snp2.14:17.3": "saslušavši istinu koju je Srećni podučavao, ",
  "snp2.14:17.4": "neka učenik onoga ko najvišu mudrost ima sve to što dobije sa dobrom merom koristi. ",
  "snp2.14:18.1": "Jer u pogledu hrane isprošene, boravišta ",
  "snp2.14:18.2": "i vedra vode da prljavštinu sa ogrtača spere, ",
  "snp2.14:18.3": "monah za sve te stvari prianjati neće, ",
  "snp2.14:18.4": "isto onako kao ni kap vode za list lotosov. ",
  "snp2.14:19.1": "A sad da izložim dužnosti domaćinove, ",
  "snp2.14:19.2": "šta treba da čini kako bi dobar učenik bio. ",
  "snp2.14:19.3": "Jer sve dužnosti jednoga monaha ",
  "snp2.14:19.4": "ne može slediti onaj ko imetka ima. ",
  "snp2.14:20.1": "Odloživši batinu pred svakim bićem, ",
  "snp2.14:20.2": "pred snažnima i slabima na svetu ovome, ",
  "snp2.14:20.3": "neka ne ubija život i ne bude razlog ubijanju, ",
  "snp2.14:20.4": "neka isto tako ne hvali ikoga drugog ko ubija. ",
  "snp2.14:21.1": "Dalje, učenik ne treba da svesno ",
  "snp2.14:21.2": "uzima bilo šta što mu nije dato. ",
  "snp2.14:21.3": "Nek ne bude uzrok krađi, niti je odobrava; ",
  "snp2.14:21.4": "ništa što mu ponuđeno nije neka ne uzima. ",
  "snp2.14:22.1": "Mudar čovek se kloni nečistog dela, ",
  "snp2.14:22.2": "isto kao što neko beži od užarenog ugljevlja. ",
  "snp2.14:22.3": "Iako nije u stanju da život proživi u celibatu, ",
  "snp2.14:22.4": "neka barem sa tuđom ženom ne pogreši. ",
  "snp2.14:23.1": "Našavši se na sudu ili pred grupom ljudi, ",
  "snp2.14:23.2": "bilo kakvu laž ne bi trebalo da izgovori. ",
  "snp2.14:23.3": "Neka laganje ne odobrava, niti druge nagovara. ",
  "snp2.14:23.4": "Potpuno neka izbegava ono što istinito nije. ",
  "snp2.14:24.1": "Domaćin koji se ovakvom učenju priklonio, ",
  "snp2.14:24.2": "ne treba da bilo kakav alkohol pije. ",
  "snp2.14:24.3": "Opijanje ne odobrava, niti druge nagovara, ",
  "snp2.14:24.4": "razumevši da ono uvek ludilom okončava ",
  "snp2.14:25.1": "Kad im piće razum oduzme, budale loše stvari čine, ",
  "snp2.14:25.2": "druge lakomislene ljude podstiču da rade isto. ",
  "snp2.14:25.3": "Zato ovakve puteve u propast, drage samo glupanima, ",
  "snp2.14:25.4": "izbegavati treba, jer ludilom i obmanom okončaju. ",
  "snp2.14:26.1": "Ne ubij nijedno živo biće, ne uzimaj što ti dato nije; ",
  "snp2.14:26.2": "nijednu laž ne izgovori, niti za alkoholom poseži. ",
  "snp2.14:26.3": "Odustani od snošaja, kao i od dêla koja te prljaju, ",
  "snp2.14:26.4": "ne jedi hranu noću ili van vremena propisanog za to. ",
  "snp2.14:27.1": "Ne kiti se đinđuvama, niti mirišljavim sebe čini; ",
  "snp2.14:27.2": "ležaj nek ti na krevetu niskom ili na prostirci bude. ",
  "snp2.14:27.3": "Jer to je, kažu, osam pravila za dan predanosti, ",
  "snp2.14:27.4": "koje podučava Budni, što je na kraj patnje stigao. ",
  "snp2.14:28.1": "I tako, uma ispunjenog poverenjem, ",
  "snp2.14:28.2": "držeći se pravila ovih, što osam ih je na broju, ",
  "snp2.14:28.3": "živi po njima u dane predanosti, četrnaesti, ",
  "snp2.14:28.4": "petnaesti i osmi dan mesečevog kruga, ",
  "snp2.14:29.1": "a ujutro, mudar čovek što držao se ",
  "snp2.14:29.2": "ovih pravila za dane istinske predanosti, ",
  "snp2.14:29.3": "obradovan čistom savešću svojom, ",
  "snp2.14:29.4": "neka hranom i pićem s radošću daruje monašku zajednicu onako kako dolikuje. ",
  "snp2.14:30.1": "Dužnost mu je još da pomaže majku i oca, ",
  "snp2.14:30.2": "kao i da se posveti samo poslovima časnim. ",
  "snp2.14:30.3": "Predani laik što se ovih dobronamernih saveta drži ",
  "snp2.14:30.4": "na kraju se među bogovima nađe što ih ’blistavi’ zovu.” "
}