{
  "snp2.4:0.1": "Antologija Budinih govora 2.4 ",
  "snp2.4:0.2": "Blagoslovi ",
  "snp2.4:1.1": "Ovako sam čuo. ",
  "snp2.4:1.2": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "snp2.4:1.3": "A kad je jednom noć bila na izmaku, jedno božanstvo izvanredne lepote dođe do Blaženog, osvetlivši čitav Đetin gaj, te mu se s poštovanjem pokloni i stade sa strane. ",
  "snp2.4:1.4": "Stojeći tako, to božanstvo se Blaženom obrati ovim stihovima: ",
  "snp2.4:2.1": "„Mnogo je božanstava i ljudi ",
  "snp2.4:2.2": "o blagoslovima pomno razmišljalo, ",
  "snp2.4:2.3": "svako od njih žudeći za sigurnošću: ",
  "snp2.4:2.4": "reci nam zato, koji od njih je najveći?” ",
  "snp2.4:3.1": "„Ne družiti se za budalama, ",
  "snp2.4:3.2": "već biti u društvu mudrih, ",
  "snp2.4:3.3": "poštovati one koji su toga dostojni: ",
  "snp2.4:3.4": "to je najveći blagoslov. ",
  "snp2.4:4.1": "Živeti na pogodnom mestu, ",
  "snp2.4:4.2": "mnogo dobročinstava iza sebe imati, ",
  "snp2.4:4.3": "ka ispravnom cilju sebe usmeriti: ",
  "snp2.4:4.4": "to je najveći blagoslov. ",
  "snp2.4:5.1": "Sa mnogo znanja i veština, ",
  "snp2.4:5.2": "biti disciplinovan i dobro uvežban, ",
  "snp2.4:5.3": "pažljivo odmeravati svoje reči: ",
  "snp2.4:5.4": "to je najveći blagoslov. ",
  "snp2.4:6.1": "Starati se o majci i ocu, ",
  "snp2.4:6.2": "decu i ženu svoju zaštititi, ",
  "snp2.4:6.3": "zarađivati za život čiste savesti: ",
  "snp2.4:6.4": "to je najveći blagoslov. ",
  "snp2.4:7.1": "Davati, u skladu sa istinom živeti, ",
  "snp2.4:7.2": "srodnike svoje pomagati, ",
  "snp2.4:7.3": "samo ono što je ispravno činiti: ",
  "snp2.4:7.4": "to je najveći blagoslov. ",
  "snp2.4:8.1": "Umeren biti, od lošeg se okrenuti, ",
  "snp2.4:8.2": "sve što nam razum muti izbegavati, ",
  "snp2.4:8.3": "na dobro u sebi pomno paziti: ",
  "snp2.4:8.4": "to je najveći blagoslov. ",
  "snp2.4:9.1": "Poštovanje pokazivati, skroman biti, ",
  "snp2.4:9.2": "zadovoljan i zahvalan postati, ",
  "snp2.4:9.3": "u pravom času Dhammu čuti: ",
  "snp2.4:9.4": "to je najveći blagoslov. ",
  "snp2.4:10.1": "Strpljiv i lak za pouku biti, ",
  "snp2.4:10.2": "sa asketama vreme provoditi, ",
  "snp2.4:10.3": "u pravo vreme o Dhammi razgovarati: ",
  "snp2.4:10.4": "to je najveći blagoslov. ",
  "snp2.4:11.1": "Obuzdan u vrlini živeti, ",
  "snp2.4:11.2": "plemenite istine jasno videti ",
  "snp2.4:11.3": "i isto tako nibbānu iskusiti: ",
  "snp2.4:11.4": "to je najveći blagoslov. ",
  "snp2.4:12.1": "Kad ga dodirnu stvari ovoga sveta, ",
  "snp2.4:12.2": "a um ipak nepokoleban ostaje, ",
  "snp2.4:12.3": "tugom nezamućen, čist, postojan: ",
  "snp2.4:12.4": "to je najveći blagoslov. ",
  "snp2.4:13.1": "Oni koji slede što je ovde rečeno, ",
  "snp2.4:13.2": "neporaženi ostaju gde god da su; ",
  "snp2.4:13.3": "takvi svuda u sigurnosti kroče: ",
  "snp2.4:13.4": "i to je njihov najveći blagoslov.” "
}