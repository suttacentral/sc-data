{
  "snp2.8:0.1": "Antologija Budinih govora 2.8 ",
  "snp2.8:0.2": "Skela ",
  "snp2.8:1.1": "Onoga od koga čovek Dhammu uči, ",
  "snp2.8:1.2": "neka ga poštuje kao i božanstva Indu. ",
  "snp2.8:1.3": "Tim poštovanjem veoma obradovan, ",
  "snp2.8:1.4": "znalac mu Dhammu razumljivom čini. ",
  "snp2.8:2.1": "Saslušavši ga pažljivo, bistar učenik, ",
  "snp2.8:2.2": "vežbajući u skladu sa Dhammom, ",
  "snp2.8:2.3": "i sam postaje znalac, oštrouman i vešt, ",
  "snp2.8:2.4": "zato što boravi uz takvoga učitelja. ",
  "snp2.8:3.1": "A ko se prikloni običnom neznalici, ",
  "snp2.8:3.2": "punom zavisti, što do cilja još stigao nije, ",
  "snp2.8:3.3": "koji upravo ovde Dhammu razumeo nije, ",
  "snp2.8:3.4": "takav u susret smrti korača, sumnjama ispunjen. ",
  "snp2.8:4.1": "To je kao kad bi čovek upao u reku, ",
  "snp2.8:4.2": "bujicu moćnu, nabujalu i brzu, ",
  "snp2.8:4.3": "pa ga ona ponese bespomoćnoga; ",
  "snp2.8:4.4": "kako on drugima pomoći može da je pređu? ",
  "snp2.8:5.1": "Isto tako, onaj ko Dhammu razumeo nije, ",
  "snp2.8:5.2": "nepažljiv za značenje toga što mu mudri kažu, ",
  "snp2.8:5.3": "i sam neznalica, sumnjama raznim mučen, ",
  "snp2.8:5.4": "kako on drugima pomoći može da razumeju? ",
  "snp2.8:6.1": "Ali kao što lađar na čvrstoj skeli, ",
  "snp2.8:6.2": "opremljenoj veslima i krmom snažnom, ",
  "snp2.8:6.3": "umešan i oprezan, što svaki vir poznaje, ",
  "snp2.8:6.4": "može mnoge na drugu obalu prevesti, ",
  "snp2.8:7.1": "isto tako onaj ko je učen i obuzdan, ",
  "snp2.8:7.2": "ko znanja ima i postojanog je karaktera, ",
  "snp2.8:7.3": "pošto sâm razume, i druge razumevanju vodi, ",
  "snp2.8:7.4": "samo ako su u stanju da pažljivo slušaju. ",
  "snp2.8:8.1": "Zato se družiti treba sa dobrim čovekom, ",
  "snp2.8:8.2": "onim ko pronicljiv je, bogat znanjem. ",
  "snp2.8:8.3": "Pronikavši u značenje, u skladu sa tim postupajući; ",
  "snp2.8:8.4": "onaj ko Dhammu razumeo je, krajnju sreću dostiže. "
}