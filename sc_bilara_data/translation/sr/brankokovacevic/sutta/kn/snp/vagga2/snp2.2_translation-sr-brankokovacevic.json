{
  "snp2.2:0.1": "Antologija Budinih govora 2.2 ",
  "snp2.2:0.2": "Lešina ",
  "snp2.2:1.1": "[Brahman Tissa:] „Proso, divlji pasulj i grašak, ",
  "snp2.2:1.2": "zeleni listovi, korenje i bobice, ",
  "snp2.2:1.3": "oni koji ovo jedu, dobivši ga na ispravan način, ",
  "snp2.2:1.4": "ne govore laži iz želje za zadovoljstvima čula. ",
  "snp2.2:2.1": "Al’ jedući hranu dobro začinjenu, ",
  "snp2.2:2.2": "s poštovanjem datu, lepo ukrašenu i ukusnu, ",
  "snp2.2:2.3": "uživajući u jelu od probranog pirinča, ",
  "snp2.2:2.4": "ti, o Kassapa, jedeš lešinu. ",
  "snp2.2:3.1": "Rekao si, o srodniče Brahme: ",
  "snp2.2:3.2": "„Od lešine se ja držim podalje”, ",
  "snp2.2:3.3": "a ipak u jelu od probranog pirinača uživaš, ",
  "snp2.2:3.4": "dobro zgotovljenog sa mesom živine. ",
  "snp2.2:3.5": "O tome te pitam, o Kassapa: ",
  "snp2.2:3.6": "šta je onda za tebe lešina?” ",
  "snp2.2:4.1": "[Buda Kassapa:] „Ubijanje, povređivanje, sakaćenje, vezivanje, ",
  "snp2.2:4.2": "krađa, laganje, varanje i obmanjivanje, ",
  "snp2.2:4.3": "učenje beskorisnih stvari, kao i preljuba: ",
  "snp2.2:4.4": "to je lešina prava, a ne jedenje mesa. ",
  "snp2.2:5.1": "Kada je neko neobuzdan u užicima čula, ",
  "snp2.2:5.2": "pohlepan za ukusima, nepočinstvima sklon, ",
  "snp2.2:5.3": "pogrešnih gledišta, prevrtljivac i svojeglav: ",
  "snp2.2:5.4": "to je lešina prava, a ne jedenje mesa. ",
  "snp2.2:6.1": "Oni koji su grubi, nasilni, zajedljivi, ",
  "snp2.2:6.2": "iznevere prijatelje, bezdušni, nadmeni, ",
  "snp2.2:6.3": "tvrdice koje nikome ništa ne daju: ",
  "snp2.2:6.4": "to je lešina prava, a ne jedenje mesa. ",
  "snp2.2:7.1": "Bes, oholost, tvrdoglavost i inat, ",
  "snp2.2:7.2": "dvoličnost, zavist, kao i hvalisavost, ",
  "snp2.2:7.3": "sujeta i druženje sa rđavim ljudima: ",
  "snp2.2:7.4": "to je lešina prava, a ne jedenje mesa. ",
  "snp2.2:8.1": "Ko je nečastan, ne vraća dugove, kleveće, ",
  "snp2.2:8.2": "prevrtljiv u dogovoru, skrivenih namera, ",
  "snp2.2:8.3": "nečastan čovek još nečasnijih dela: ",
  "snp2.2:8.4": "to je lešina prava, a ne jedenje mesa. ",
  "snp2.2:9.1": "Biti bez milosti za sva živa bića, ",
  "snp2.2:9.2": "spreman da potkradaš druge, da ih povređuješ, ",
  "snp2.2:9.3": "nedelima sklon, okrutan, grub i bez poštovanja: ",
  "snp2.2:9.4": "to je lešina prava, a ne jedenje mesa. ",
  "snp2.2:10.1": "Oni koji su pohlepni, tlače i unesrećuju druge, ",
  "snp2.2:10.2": "zlim namerama vođeni, posle smrti u tamu odlaze, ",
  "snp2.2:10.3": "bića što u svet patnje glavačke upadaju: ",
  "snp2.2:10.4": "to je lešina prava, a ne jedenje mesa. ",
  "snp2.2:11.1": "Ni [izbegavanje] ribe i mesa, a ni gladovanje, ",
  "snp2.2:11.2": "ni nagost, brijanje glave, upletena kosa, a ni prljavština, ",
  "snp2.2:11.3": "ni odeća od životinjske kože ili plamen žrtvene vatre, ",
  "snp2.2:11.4": "nijedna od drugih pokora u ovome svetu večnosti radi, ",
  "snp2.2:11.5": "svete himne, darivanje bogova, prinošenje žrtvi i askeza, ",
  "snp2.2:11.6": "ništa od toga ne pročisti onog ko sumnju prevladao nije. ",
  "snp2.2:12.1": "Ko na vratima čula motri, neka obuzdan živi, ",
  "snp2.2:12.2": "učvršćen u Dhammi, nadahnut čestitošću i blagošću. ",
  "snp2.2:12.3": "Mudrac koji se svojih okova oslobodio i svaku patnju na ovom svetu napustio, ",
  "snp2.2:12.4": "takvoga ne uprlja ono što je video ili čuo.” ",
  "snp2.2:13.1": "Tako je Blaženi na razne načine podučio, ",
  "snp2.2:13.2": "a dobro upućeni u svete himne ga je razumeo. ",
  "snp2.2:13.3": "Tada muni, oslobođen lešine, nevezan, neuhvatljiv, ",
  "snp2.2:13.4": "svoje novo znanje stihovima izrazi, na najlepši način. ",
  "snp2.2:14.1": "Saslušavši dobro izgovorene reči Budine, ",
  "snp2.2:14.2": "svake se lešine oslobodi, svaku patnju razveja; ",
  "snp2.2:14.3": "tu se [Tissa] ponizno pokloni Tathāgati, ",
  "snp2.2:14.4": "te odmah svoju želju za zaređenjem objavi. "
}