{
  "snp2.12:0.1": "Antologija Budinih govora 2.12 ",
  "snp2.12:0.2": "Vaṇgīsa ",
  "snp2.12:1.1": "Ovako sam čuo. ",
  "snp2.12:1.2": "Jednom je prilikom Blaženi boravio kraj Āḷavīja, kod Aggāḷava svetilišta. ",
  "snp2.12:1.3": "A poštovani Nigrodhakappa, učitelj poštovanog Vaṅgīse, malo pre toga je dostigao konačno oslobođenje. ",
  "snp2.12:1.4": "Tako se poštovanom Vaṅgīsi, dok je meditirao u osami, u umu pojavi ovakva misao: ",
  "snp2.12:1.5": "„Je li moj učitelj dosegao konačno oslobođenje ili nije?” ",
  "snp2.12:1.6": "Onda uveče poštovani Vaṅgīsa izađe iz osame, te otide do Blaženog. Kad je stigao, pokloni se, pa sede sa strane. Sedeći tako sa strane, poštovani Vaṅgīsa ovako reče Blaženom: ",
  "snp2.12:1.7": "„Poštovani gospodine, dok sam boravio u osami, povučen, javi mu se ova misao: ",
  "snp2.12:1.8": "„Je li moj učitelj dosegao konačno oslobođenje ili nije?” ",
  "snp2.12:1.9": "Zatim on ustade sa svog mesta, pa pošto je prebacio ogrtač preko jednog ramena, sklopljenih ruku se obrati Blaženom u stihovima: ",
  "snp2.12:2.1": "„Pitam učitelja nenadmašne mudrosti, ",
  "snp2.12:2.2": "uništitelja sumnje još u ovom životu: ",
  "snp2.12:2.3": "u Aggāḷavi je umro monah, ",
  "snp2.12:2.4": "nadaleko znan i čuven, potpuno ugašen. ",
  "snp2.12:3.1": "Nigrodakappa beše njegovo ime, ",
  "snp2.12:3.2": "koje Blaženi dade tome brahmanu. ",
  "snp2.12:3.3": "Energičan, živeo je s oslobođenjem kao ciljem, ",
  "snp2.12:3.4": "predan Tebi koji ukazuješ na stanje nepromenljivo. ",
  "snp2.12:4.1": "O Sakyanine, svi mi želimo da saznamo ",
  "snp2.12:4.2": "o tome učeniku tvom, o Svevideći. ",
  "snp2.12:4.3": "Naše uši su spremne, pažnja izoštrena, ",
  "snp2.12:4.4": "učitelju naš, u znanju nenadmašni. ",
  "snp2.12:5.1": "Odagnaj nam sumnju, Premudri, ",
  "snp2.12:5.2": "da li on dosegnu nibbānu, reci nam. ",
  "snp2.12:5.3": "Kaži kakvo je mišljenje tvoje, o Svevideći, ",
  "snp2.12:5.4": "ti koji si kao svevideći Sakka među bogovima. ",
  "snp2.12:6.1": "Kakvi god da su okovi, putevi obmane, ",
  "snp2.12:6.2": "slojevi neznanja što plodno tlo su za sumnju, ",
  "snp2.12:6.3": "kad Tathagati priđemo, sve to nestaje, ",
  "snp2.12:6.4": "jer njegov pogled najoštriji je među ljudima. ",
  "snp2.12:7.1": "Ako niko ne razveje naslage nečistoća, ",
  "snp2.12:7.2": "kao što vetar razveje guste oblake, ",
  "snp2.12:7.3": "čitav svet u potpunu tamu zavijen ostao bi, ",
  "snp2.12:7.4": "čak i najmudriji među ljudima zablistali ne bi. ",
  "snp2.12:8.1": "Ali mudraci su ti koji svetlo donose. ",
  "snp2.12:8.2": "I ja upravo tebe, o Heroju, za takvoga smatram. ",
  "snp2.12:8.3": "Znajući to, dođosmo do onoga ko vidi i zna, ",
  "snp2.12:8.4": "da nam otkrije kakva je Kappina sudbina. ",
  "snp2.12:9.1": "Pusti svoj umilni glas bez oklevanja, ",
  "snp2.12:9.2": "kao što labud ispruži vrat i oglasi se. ",
  "snp2.12:9.3": "Nežno i milozvučno i ti se oglasi, ",
  "snp2.12:9.4": "svi ćemo pažljivo saslušati reči tvoje! ",
  "snp2.12:10.1": "Onog ko je prevazišao sasvim rođenje i smrt, ",
  "snp2.12:10.2": "zamolivši Čistoga, navešću ga da istinu objavi. ",
  "snp2.12:10.3": "Običnim ljudima sopstvene namere skrivene ostaju, ",
  "snp2.12:10.4": "al’ Tathāgatini postupci su uvek razumevanjem vođeni. ",
  "snp2.12:11.1": "Tvoje izvrsno objašnjenje prihvatamo ",
  "snp2.12:11.2": "kao ono što dade neko ko je savršene mudrosti. ",
  "snp2.12:11.3": "Poslednju molbu ti smerno upućujemo: ",
  "snp2.12:11.4": "ti koji znaš, ne drži nas u neznanju, o mudrače! ",
  "snp2.12:12.1": "Razumevajući plemenito učenje od vrha do dna, ",
  "snp2.12:12.2": "ti koji znaš, ne drži nas u neznanju, o ti neiscrpne energije. ",
  "snp2.12:12.3": "Kao što putnik u vreli letnji dan za vodom očajnički žudi, ",
  "snp2.12:12.4": "tako i ja za rečju tvojom: neka me zapljusne glas tvoj. ",
  "snp2.12:13.1": "Pošto je živeo strogom asketskom stegom, ",
  "snp2.12:13.2": "sigurno život Kappin ne beše uzalud. ",
  "snp2.12:13.3": "Dostignu li on potpuno utrnuće ili još nešto ostade? ",
  "snp2.12:13.4": "Kako je oslobođen, to žudimo da čujemo.” ",
  "snp2.12:14.1": "„Presekao je žudnju za svakim imenom i oblikom ovde”, ",
  "snp2.12:14.2": "[reče Blaženi], ",
  "snp2.12:14.3": "„bujicu strasti Mračnoga123 što dugo je u njemu tekla. ",
  "snp2.12:14.4": "Zaista otišao je na mesto izvan rođenja i smrti.” ",
  "snp2.12:14.5": "Tako reče Blaženi, predvodnik petorice. ",
  "snp2.12:15.1": "„Pažljivo saslušavši tvoje reči, ",
  "snp2.12:15.2": "o najveći među mudracima, zadovoljan sam. ",
  "snp2.12:15.3": "Pitanje moje uistinu ne beše uzalud, ",
  "snp2.12:15.4": "jer ovaj brahman mene obmanuo ne bi. ",
  "snp2.12:16.1": "Učenik Budnoga bio je od onih koji ",
  "snp2.12:16.2": "kako su govorili, tako su i postupali. ",
  "snp2.12:16.3": "Tako je raskinuo čvrstu mrežu Smrti ",
  "snp2.12:16.4": "što je Obmanjivač razape nadaleko. ",
  "snp2.12:17.1": "Kappiya, O Blaženi, ",
  "snp2.12:17.2": "uočio je izvor vezivanja. ",
  "snp2.12:17.3": "Kappāyana umače van domašaja smrti, ",
  "snp2.12:17.4": "tako teškog da se iz njega izađe. "
}