{
  "mn92:0.1": "Discorsi medi 92 ",
  "mn92:0.2": "Il discorso con Sela ",
  "mn92:1.1": "Così ho sentito. ",
  "mn92:1.2": "Una volta il Buddha stava vagando nella terra degli Aṅguttarāpan, assieme a una grande comunità di 1.250 monaci, quando giunse alla città chiamata Āpaṇa. ",
  "mn92:2.1": "L’asceta dai capelli arruffati Keṇiya sentì: ",
  "mn92:2.2": "“Sembra che l’asceta Gotama, un Sakya, che ha lasciato casa da una famiglia Sakya, sia arrivato ad Āpaṇa, assieme a una grande comunità di 1.250 monaci. ",
  "mn92:2.3": "Ha questa buona reputazione: ",
  "mn92:2.4": "‘Il Beato è perfetto, un Buddha completamente risvegliato, esperto di conoscenza e condotta, santo, conoscitore del mondo, guida suprema per coloro che desiderano addestrarsi, insegnante di esseri celesti e umani, risvegliato, beato’. ",
  "mn92:2.5": "Ha realizzato con la propria conoscenza diretta questo mondo, con i suoi angeli, diavoli, e dei, questa popolazione con i suoi asceti e bramini, esseri celesti e umani, e lo rende noto agli altri. ",
  "mn92:2.6": "Spiega un’insegnamento buono all’inizio, nel mezzo, e alla fine, significativo e ben espresso. E rivela un percorso spirituale assolutamente completo e puro. ",
  "mn92:2.7": "È bene vedere tali perfetti”. ",
  "mn92:3.1": "Allora Keṇiya andò dal Buddha e ci scambiò saluti. ",
  "mn92:3.2": "Una volta che i saluti e cordialità terminarono, si sedette a lato. ",
  "mn92:3.3": "Il Buddha lo educò, incoraggio, eccitò, ed ispirò con un sermone. ",
  "mn92:3.4": "Poi Keṇiya disse al Buddha: ",
  "mn92:3.5": "“Il Signor Gotama accetterebbe il pasto di domani insieme alla comunità monastica da parte mia?” ",
  "mn92:3.6": "Detto ciò, il Buddha gli disse: ",
  "mn92:3.7": "“La comunità monastica è grande, Keṇiya; ci sono 1.250 monaci. E tu sei devoto ai bramini”. ",
  "mn92:3.8": "Per la seconda volta, Keṇiya chiese al Buddha di accettare l’offerta per il pasto. ",
  "mn92:3.9": "“Non importa se la comunità monastica è grande, con 1.250 monaci, e se sono devoto ai bramini. ",
  "mn92:3.10": "Il Signor Gotama accetterebbe il pasto di domani insieme alla comunità monastica da parte mia?” ",
  "mn92:3.11": "E per la seconda volta il Buddha diede la stessa risposta. ",
  "mn92:3.13": "Per la terza volta, Keṇiya chiese al Buddha di accettare l’offerta per il pasto. ",
  "mn92:3.14": "“Non importa se la comunità monastica è grande, con 1.250 monaci, e se sono devoto ai bramini. ",
  "mn92:3.15": "Il Signor Gotama accetterebbe il pasto di domani insieme alla comunità monastica da parte mia?” ",
  "mn92:3.16": "Il Buddha acconsentì in silenzio. ",
  "mn92:4.1": "Allora, sapendo che il Buddha aveva acconsentito, Keṇiya si alzò dal proprio posto e tornò al proprio eremo. Lì si rivolse ai suoi amici e colleghi, parenti e conoscenti: ",
  "mn92:4.2": "“Miei amici e colleghi, parenti e conoscenti: per favore, ascoltate! ",
  "mn92:4.3": "Ho invitato l’asceta Gotama insieme alla comunità monastica per il pasto di domani. ",
  "mn92:4.4": "Per favore, aiutatemi a preparare” ",
  "mn92:4.5": "“Sì, Signore”, risposero. Alcuni scavarono forni, alcuni tagliarono la legna, alcuni lavarono i piatti, alcuni sistemarono brocche per l’acqua, e alcuni prepararono i posti a sedere. ",
  "mn92:4.6": "Nel frattempo, Keṇiya preparò il padiglione da solo. ",
  "mn92:5.1": "In quel periodo il bramino Sela risiedeva ad Āpaṇa. Aveva raggiunto maestria delle tre Veda, con i loro vocabolari e rituali, fonologia e classificazione delle parole, e testamento come quinto. Le sapeva parola per parola, con la loro grammatica. Era esperto in cosmologia e nei segni di un grande uomo. E insegnava a recitare gli inni a trecento studenti. ",
  "mn92:6.1": "In quel periodo Keṇiya era devoto a Sela. ",
  "mn92:6.2": "Poi Sela, mentre faceva una passeggiata accompagnato dai trecento studenti, si avvicinò all’eremo di Keṇiya. ",
  "mn92:6.3": "Vide le preparazioni, ",
  "mn92:7.1": "e disse a Keṇiya: ",
  "mn92:7.2": "“Keṇiya, tuo figlio o tua figlia si sposano? O stai preparando un grande sacrificio? O il Re Seniya Bimbisāra di Maghada è stato invitato per il pasto di domani?” ",
  "mn92:8.1": "“Non c’è matrimonio, Sela, e non verrà il re. ",
  "mn92:8.2": "Piuttosto, sto preparando un grande sacrificio. ",
  "mn92:8.3": "L’asceta Gotama è arrivato ad Āpaṇa, assieme a una grande comunità di 1.250 monaci. ",
  "mn92:8.4": "Ha questa buona reputazione: ",
  "mn92:8.5": "‘Il Beato è perfetto, un Buddha completamente risvegliato, esperto di conoscenza e condotta, santo, conoscitore del mondo, guida suprema per coloro che desiderano addestrarsi, insegnante di esseri celesti e umani, risvegliato, beato’. ",
  "mn92:8.6": "Ho invitato l’asceta Gotama insieme alla comunità monastica per il pasto di domani” ",
  "mn92:9.1": "“Signor Keṇiya, hai detto ‘risvegliato’?” ",
  "mn92:9.2": "“Ho detto ‘risvegliato’” ",
  "mn92:9.3": "“Hai detto ‘risvegliato’?” ",
  "mn92:9.4": "“Ho detto ‘risvegliato’”. ",
  "mn92:10.1": "Allora Sela pensò: ",
  "mn92:10.2": "“È difficile trovare persino la parola ‘risvegliato’ nel mondo. ",
  "mn92:10.3": "I trentadue segni di un grande uomo sono stati tramandati nei nostri inni. Un grande uomo che possiede questi segni ha solo due destini possibili, nessun altro. ",
  "mn92:10.4": "Se rimane a casa diventa re, un monarca che mette in moto la ruota, un re giusto e di principio. Il suo dominio si estende nelle quattro direzioni, ottiene la stabilità del Paese, e possiede i sette tesori. ",
  "mn92:10.5": "Possiede i seguenti sette tesori: ",
  "mn92:10.6": "la ruota, l’elefante, il cavallo, il gioiello, la donna, il tesoriere, e il consigliere come settimo. ",
  "mn92:10.7": "Ha più di mille figli valorosi ed eroici, che schiacciano gli eserciti nemici. ",
  "mn92:10.8": "Dopo aver conquistato la terra contornata dal mare, regna attraverso principio, senza bastone o spada. ",
  "mn92:10.9": "Ma se lascia la vita di casa per quella mendicante, diventa un perfetto, un Buddha completamente risvegliato, che rimuove il velo dal mondo” ",
  "mn92:11.1": "“Ma, Keṇiya, dove si trova ora quel Beato, il perfetto, il Buddha completamente risvegliato?” ",
  "mn92:11.2": "Allora Keṇiya indicò con il proprio braccio destro e disse: ",
  "mn92:11.3": "“Lì, Signor Sela, in quella linea di foresta blu”. ",
  "mn92:12.1": "Allora Sela, assieme ai propri studenti, andò dal Buddha. ",
  "mn92:12.2": "Disse ai propri studenti: ",
  "mn92:12.3": "“Fate piano, signori, camminate in silenzio. ",
  "mn92:12.4": "Poiché i Buddha sono impressionanti, come un leone che vive solo. ",
  "mn92:12.5": "Mentre mi consulto con l’asceta Gotama, non interrompete. ",
  "mn92:12.6": "Aspettate finché non ho finito di parlare”. ",
  "mn92:13.1": "Poi Sela andò dal Buddha e ci scambiò saluti. ",
  "mn92:13.2": "Una volta che i saluti e cordialità terminarono, si sedette a lato, ",
  "mn92:13.3": "e scrutò il corpo del Buddha per trovare i trentadue segni di un grande uomo. ",
  "mn92:13.4": "Li vide tutti tranne due, ",
  "mn92:13.5": "su cui aveva dubbi: ",
  "mn92:13.6": "se le parti intime avevano prepuzio, e la grandezza della lingua. ",
  "mn92:13.7": "Allora il Buddha pensò: ",
  "mn92:13.8": "“Sela vede tutti i segni tranne due, ",
  "mn92:13.9": "sui cui ha dubbi: ",
  "mn92:13.10": "se le parti intime hanno prepuzio, e la grandezza della lingua”. ",
  "mn92:14.1": "Allora il Buddha usò i propri poteri psichici per esprimere la volontà che Sela vedesse le sue parti intime ricoperte da prepuzio. ",
  "mn92:14.2": "E tirò fuori la lingua toccandosi con essa avanti e indietro le orecchie e le narici, e si coprì l’intera fronte con la lingua. ",
  "mn92:15.1": "Allora Sela pensò: ",
  "mn92:15.2": "“L’asceta Gotama possiede i trentadue segni completamente, non ne manca nessuno. ",
  "mn92:15.3": "Ma non so se è risvegliato o no. ",
  "mn92:15.4": "Ho sentito che i bramini anziani del passato, i maestri dei maestri, dicevano: ",
  "mn92:15.5": "‘I perfetti, i Buddha completamente risvegliati si rivelano se lodati’ ",
  "mn92:15.6": "Perchè non lo esalto in sua presenza con versetti adatti?” ",
  "mn92:15.7": "Allora Sela esaltò il Buddha in sua presenza con versetti adatti: ",
  "mn92:16.1": "“Oh beato, il tuo corpo è perfetto, ",
  "mn92:16.2": "sei splendente, affascinante, piacevole da ammirare; ",
  "mn92:16.3": "dal colore dorato, ",
  "mn92:16.4": "con denti così bianchi; sei forte. ",
  "mn92:16.5": "Le caratteristiche ",
  "mn92:16.6": "di un uomo affascinante, ",
  "mn92:16.7": "i segni di un grande uomo, ",
  "mn92:16.8": "si trovano tutti sul tuo corpo. ",
  "mn92:16.9": "I tuoi occhi sono limpidi, la tua faccia è bella, ",
  "mn92:16.10": "sei formidabile, diritto, maestoso. ",
  "mn92:16.11": "Nel mezzo della comunità di asceti, ",
  "mn92:16.12": "brilli come il sole. ",
  "mn92:16.13": "Sei un monaco bello da vedere, ",
  "mn92:16.14": "con pelle dorata. ",
  "mn92:16.15": "Ma con un’apparenza così eccellente, ",
  "mn92:16.16": "cosa vuoi dalla vita ascetica? ",
  "mn92:16.17": "Sei adatto a essere un re, ",
  "mn92:16.18": "un monarca che mette in moto la ruota, condottiero di aurighi, ",
  "mn92:16.19": "vittorioso nelle quattro direzioni, ",
  "mn92:16.20": "signore di tutta l’India. ",
  "mn92:16.21": "Aristocratici, nobili, e re ",
  "mn92:16.22": "dovrebbero seguire i tuoi comandi. ",
  "mn92:16.23": "Gotama, regna ",
  "mn92:16.24": "come re dei re, signore degli uomini!” ",
  "mn92:17.1": "“Io sono un re, Sela, ",
  "mn92:17.2": "il re supremo dell’insegnamento. ",
  "mn92:17.3": "Attraverso l’insegnamento giro la ruota ",
  "mn92:17.4": "che non può essere invertita” ",
  "mn92:18.1": "“Dici di essere risvegliato, ",
  "mn92:18.2": "il re supremo dell’insegnamento. ",
  "mn92:18.3": "‘Giro la ruota dell’insegnamento’: ",
  "mn92:18.4": "dici così, Gotama. ",
  "mn92:18.5": "Allora chi è il tuo generale, ",
  "mn92:18.6": "il discepolo che segue la via del Maestro? ",
  "mn92:18.7": "Che continua a far girare la ruota ",
  "mn92:18.8": "dell’insegnamento che hai messo in moto?” ",
  "mn92:19.1": "“Da me la ruota è stata messa in moto”, ",
  "mn92:19.2": "disse il Buddha, ",
  "mn92:19.3": "“la ruota suprema dell’insegnamento. ",
  "mn92:19.4": "Sāriputta, seguendo l’esempio del Realizzato, ",
  "mn92:19.5": "continua a farla girare. ",
  "mn92:19.6": "Ho conosciuto ciò che c’è da conoscere, ",
  "mn92:19.7": "sviluppato ciò che c’è da sviluppare, ",
  "mn92:19.8": "e abbandonato ciò che c’è da abbandonare: ",
  "mn92:19.9": "quindi, bramino, sono un Buddha. ",
  "mn92:19.10": "Dissipa il tuo dubbio in me, ",
  "mn92:19.11": "deciditi, bramino! ",
  "mn92:19.12": "La vista di un Buddha ",
  "mn92:19.13": "è difficile da trovare di nuovo. ",
  "mn92:19.14": "Sono un Buddha, bramino, ",
  "mn92:19.15": "il chirurgo supremo, ",
  "mn92:19.16": "colui la cui apparizione nel mondo ",
  "mn92:19.17": "è difficile trovare di nuovo. ",
  "mn92:19.18": "Una manifestazione di divinità, ineguagliato, ",
  "mn92:19.19": "distruttore dell’esercito del diavolo; ",
  "mn92:19.20": "avendo sottomesso tutti i miei nemici, ",
  "mn92:19.21": "gioisco, senza paura da nessuna direzione” ",
  "mn92:20.1": "“Rendete omaggio, signori, a ciò ",
  "mn92:20.2": "che viene detto dal Chiaroveggente. ",
  "mn92:20.3": "Il chirurgo, il grande eroe, ",
  "mn92:20.4": "ruggisce come un leone nella giungla. ",
  "mn92:20.5": "Santo, ineguagliato, ",
  "mn92:20.6": "distruttore dell’esercito del diavolo; ",
  "mn92:20.7": "chi non ne verrebbe ispirato, ",
  "mn92:20.8": "persino se nato in una casta oscura? ",
  "mn92:20.9": "Chi vuole può seguirmi; ",
  "mn92:20.10": "chi non vuole può andare. ",
  "mn92:20.11": "Proprio qui, lascerò casa in sua presenza, ",
  "mn92:20.12": "colui dalla saggezza così splendida” ",
  "mn92:21.1": "“Signore, se approva ",
  "mn92:21.2": "dell’insegnamento del Buddha, ",
  "mn92:21.3": "lasceremo anche noi casa in sua presenza, ",
  "mn92:21.4": "colui dalla saggezza così splendida” ",
  "mn92:22.1": "“Questi trecento bramini ",
  "mn92:22.2": "con mani giunte alzate, chiedono: ",
  "mn92:22.3": "‘Possiamo seguire il percorso spirituale ",
  "mn92:22.4": "in sua presenza, Beato?’” ",
  "mn92:23.1": "“Il percorso spirituale è ben spiegato”, ",
  "mn92:23.2": "disse il Buddha, ",
  "mn92:23.3": "“visibile nella vita presente, con efficacia immediata. ",
  "mn92:23.4": "Qui lasciare casa non è in vano ",
  "mn92:23.5": "per chi si addestra con diligenza”. ",
  "mn92:24.1": "E il bramino Sela assieme alla propria congregazione lasciò casa, e ricevette l’ordinazione in presenza del Buddha. ",
  "mn92:25.1": "E una volta passata la notte, Keṇiya fece preparare vari cibi freschi deliziosi nel proprio eremo. Poi fece annunciare l’ora al Buddha, dicendo: ",
  "mn92:25.2": "“Signor Gotama, è ora. Il pranzo è pronto”. ",
  "mn92:25.3": "Allora al mattino il Buddha si vestì, prese la propria ciotola e tunica, andò all’eremo di Keṇiya, e si sedette al posto preparato insieme alla comunità di monaci. ",
  "mn92:25.4": "Poi Keṇiya servì e soddisfece la comunità monastica guidata dal Buddha con vari cibi freschi deliziosi cotti con le proprie mani. ",
  "mn92:25.5": "Una volta che il Buddha ebbe mangiato ed ebbe lavato mani e ciotola, Keṇiya prese un posto basso e si sedette a lato. ",
  "mn92:25.6": "Il Buddha espresse la propria gratitudine con questi versetti: ",
  "mn92:26.1": "‘Il sacrificio più importante è l’offerta alla fiamma sacra; ",
  "mn92:26.2": "il mantra Sāvitrī è la poesia più importante; ",
  "mn92:26.3": "tra gli umani, il re è il più importante; ",
  "mn92:26.4": "l’oceano è il fiume più importante; ",
  "mn92:26.5": "la luna è la stella più importante; ",
  "mn92:26.6": "il sole è la luce più importante; ",
  "mn92:26.7": "per chi sacrifica e cerca merito, ",
  "mn92:26.8": "la comunità è la più importante”. ",
  "mn92:26.9": "Una volta che il Buddha ebbe espresso la propria gratitudine a Keṇiya l’asceta dai capelli arruffati con questi versetti, si alzò dal proprio posto e se ne andò. ",
  "mn92:27.1": "Poi il Venerabile Sela e la sua congregazione, dimorando soli, ritirati, diligenti, fervidi, e risoluti, presto realizzarono la suprema culminazione del percorso spirituale in questa stessa vita. Dimorarono avendo raggiunto con la propria conoscenza diretta l’obiettivo per cui i giovani giustamente lasciano la vita di casa per quella mendicante. ",
  "mn92:27.2": "Compresero: “La nascita è terminata, il percorso spirituale è stato completato, ciò che c’era da fare è stato fatto, non ci sarà più nulla di questo”. ",
  "mn92:27.3": "E il Venerabile Sela e la propria congregazione divennero perfetti. ",
  "mn92:28.1": "Allora Sela e la propria congregazione andarono a trovare il Buddha. Si aggiustò l’abito su una spalla, alzò le mani giunte verso il Buddha, e disse: ",
  "mn92:28.2": "“Oggi è l’ottavo giorno da quando ",
  "mn92:28.3": "abbiamo preso rifugio, oh Chiaroveggente. ",
  "mn92:28.4": "In questi sette giorni, Beato, ",
  "mn92:28.5": "siamo diventati domati nel tuo insegnamento. ",
  "mn92:28.6": "Tu sei il Buddha, tu sei il Maestro, ",
  "mn92:28.7": "tu sei il saggio che ha sconfitto il diavolo; ",
  "mn92:28.8": "hai tagliato le tendenze latenti, ",
  "mn92:28.9": "hai attraversato, e porti con te l’umanità. ",
  "mn92:28.10": "Hai trasceso gli attaccamenti, ",
  "mn92:28.11": "i tuoi contaminanti sono frantumati; ",
  "mn92:28.12": "senza aggrapparti, come un leone, ",
  "mn92:28.13": "hai abbandonato paura e terrore. ",
  "mn92:28.14": "Questi trecento monaci ",
  "mn92:28.15": "sono qui con le mani giunte alzate. ",
  "mn92:28.16": "Allunga i piedi, grande eroe: ",
  "mn92:28.17": "permetti che questi giganti si inchinino al Maestro”. "
}