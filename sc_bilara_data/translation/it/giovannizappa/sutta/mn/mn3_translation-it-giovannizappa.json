{
  "mn3:0.1": "Discorsi medi 3 ",
  "mn3:0.2": "Il discorso sugli eredi dell’insegnamento ",
  "mn3:1.1": "Così ho sentito. ",
  "mn3:1.2": "Una volta il Buddha dimorava vicino a Sāvatthī, nel bosco di Jeta, il monastero di Anāthapiṇḍika. ",
  "mn3:1.3": "Lì il Buddha si rivolse ai monaci: ",
  "mn3:1.4": "“Monaci!” ",
  "mn3:1.5": "“Venerabile Signore”, risposero i monaci. ",
  "mn3:1.6": "Il Buddha disse: ",
  "mn3:2.1": "“Monaci, siate miei eredi nell’insegnamento, non in cose materiali. ",
  "mn3:2.2": "Per premura per voi, penso: ",
  "mn3:2.3": "‘Come possono i miei discepoli diventare eredi dell’insegnamento, non di cose materiali?’ ",
  "mn3:2.4": "Se diventate eredi di cose materiali, non dell’insegnamento, ciò vi renderà vulnerabili all’accusa: ",
  "mn3:2.5": "‘I discepoli del Maestro vivono come eredi di cose materiali, non dell’insegnamento’. ",
  "mn3:2.6": "E ciò renderebbe me vulnerabile all’accusa: ",
  "mn3:2.7": "‘I discepoli del Maestro vivono come eredi di cose materiali, non dell’insegnamento’. ",
  "mn3:2.8": "Se diventate eredi dell’insegnamento, non di cose materiali, ciò vi renderà invulnerabili all’accusa: ",
  "mn3:2.9": "‘I discepoli del Maestro vivono come eredi dell’insegnamento, non di cose materiali’. ",
  "mn3:2.10": "E renderebbe me invulnerabile all’accusa: ",
  "mn3:2.11": "‘I discepoli del Maestro vivono come eredi dell’insegnamento, non di cose materiali’. ",
  "mn3:2.12": "Quindi, monaci, siate miei eredi nell’insegnamento, non in cose materiali. ",
  "mn3:2.13": "Per premura per voi, penso: ",
  "mn3:2.14": "‘Come possono i miei discepoli diventare eredi dell’insegnamento, non di cose materiali?’ ",
  "mn3:3.1": "Immaginate che io abbia mangiato e rifiutato altro cibo, essendo pieno, e avendo mangiato quanto necessario. ",
  "mn3:3.2": "E che ci sia del cibo avanzato che verrebbe buttato via. ",
  "mn3:3.3": "Poi arrivano due monaci deboli dalla fame. ",
  "mn3:3.4": "Io dico loro: ",
  "mn3:3.5": "‘Monaci, io ho mangiato e rifiutato altro cibo, essendo pieno, e avendo mangiato quanto necessario. ",
  "mn3:3.6": "E c’è del cibo avanzato che verrebbe buttato via. ",
  "mn3:3.7": "Mangiatelo se volete. Altrimenti lo butterò via dove c’è poco che cresce, o lo getterò in acqua che non ha creature viventi’. ",
  "mn3:3.8": "Uno di quei monaci pensa: ",
  "mn3:3.9": "‘Il Buddha ha mangiato e rifiutato altro cibo. ",
  "mn3:3.10": "E c’è del cibo avanzato che verrebbe buttato via. ",
  "mn3:3.11": "Se non lo mangiamo lo butterà via. ",
  "mn3:3.12": "Ma il Buddha ha anche detto: ",
  "mn3:3.13": "“Siate miei eredi nell’insegnamento, non in cose materiali”. ",
  "mn3:3.14": "E il cibo è una cosa materiale. ",
  "mn3:3.15": "Invece di mangiare questo cibo, perché non passo la giornata e la nottata debole dalla fame?’ ",
  "mn3:3.16": "E quindi fa così. ",
  "mn3:3.17": "Poi il secondo di quei monaci pensa: ",
  "mn3:3.18": "‘Il Buddha ha mangiato e rifiutato altro cibo. ",
  "mn3:3.19": "E c’è del cibo avanzato che verrebbe buttato via. ",
  "mn3:3.20": "Se non lo mangiamo lo butterà via. ",
  "mn3:3.21": "Perché non mangio questo cibo, e poi passo la giornata e nottata senza fame e debolezza?’ ",
  "mn3:3.22": "E quindi fa così. ",
  "mn3:3.23": "Anche se quel monaco, dopo aver mangiato il cibo, passa la giornata e nottata senza fame e debolezza, è il primo monaco che è più degno di rispetto e di lode. ",
  "mn3:3.24": "Perché questo? ",
  "mn3:3.25": "Perché ciò porterà quel monaco a essere di pochi desideri, ad accontentarsi con poco, a essere austero, senza fardelli, ed energico a lungo. ",
  "mn3:3.26": "Quindi, monaci, siate miei eredi nell’insegnamento, non in cose materiali. ",
  "mn3:3.27": "Per premura per voi, penso: ",
  "mn3:3.28": "‘Come possono i miei discepoli diventare eredi dell’insegnamento, non di cose materiali?’”. ",
  "mn3:4.1": "Questo è ciò che il Buddha disse. ",
  "mn3:4.2": "Una volta che ebbe parlato, il Santo si alzò dal proprio posto ed entrò nella propria dimora. ",
  "mn3:4.3": "Poi, poco dopo che il Buddha se ne era andato, il Venerabile Sāriputta disse ai monaci: ",
  "mn3:4.4": "“Fratelli monaci!” ",
  "mn3:4.5": "“Fratello”, risposero i monaci. ",
  "mn3:4.6": "Sāriputta disse: ",
  "mn3:5.1": "“Fratelli, com’è che i discepoli di un maestro che vive in isolamento non si addestrano all’isolamento? E com’è che si addestrano all’isolamento?” ",
  "mn3:5.2": "“Fratello, viaggeremmo a lungo per imparare il significato di questa dichiarazione in presenza del Venerabile Sāriputta. ",
  "mn3:5.3": "Che il Venerabile Sāriputta stesso per favore chiarisca il significato di ciò. ",
  "mn3:5.4": "I monaci ascolteranno e lo ricorderanno” ",
  "mn3:5.5": "“Allora, fratelli, ascoltate e prestate la giusta attenzione, ora parlo” ",
  "mn3:5.6": "“Sì, fratello”, risposero i monaci. ",
  "mn3:5.7": "Sāriputta disse: ",
  "mn3:6.1": "“Fratelli, com’è che i discepoli di un maestro che vive in isolamento non si addestrano all’isolamento? E com’è che si addestrano all’isolamento?” ",
  "mn3:6.2": "I discepoli di un maestro che vive in isolamento non si addestrano all’isolamento. ",
  "mn3:6.3": "Non abbandonano ciò che il maestro dice loro di abbandonare. ",
  "mn3:6.4": "Sono indulgenti e fiacchi, esperti nella ricaduta, e trascurano l’isolamento. ",
  "mn3:6.5": "In questo caso, i monaci anziani devono essere criticati su tre basi: ",
  "mn3:6.6": "‘I discepoli di un maestro che vive in isolamento non si addestrano all’isolamento’. ",
  "mn3:6.7": "Questa è la prima base. ",
  "mn3:6.8": "‘Non abbandonano ciò che il maestro dice loro di abbandonare’. ",
  "mn3:6.9": "Questa è la seconda base. ",
  "mn3:6.10": "‘Sono indulgenti e fiacchi, esperti nella ricaduta, e trascurano l’isolamento’. ",
  "mn3:6.11": "Questa è la terza base. ",
  "mn3:6.12": "I monaci anziani devono essere criticati su queste tre basi. ",
  "mn3:6.13": "In questo caso, i monaci intermedi ",
  "mn3:6.14": "e i monaci giovani devono essere criticati sulle stesse tre basi. ",
  "mn3:6.22": "Così è come i discepoli di un maestro che vive in isolamento non si addestrano all’isolamento. ",
  "mn3:7.1": "E com’è che i discepoli di un maestro che vive in isolamento si addestrano all’isolamento? ",
  "mn3:7.2": "I discepoli di un maestro che vive in isolamento si addestrano all’isolamento. ",
  "mn3:7.3": "Abbandonano ciò che il maestro dice loro di abbandonare. ",
  "mn3:7.4": "Non sono indulgenti e fiacchi, esperti nella ricaduta, e non trascurano l’isolamento. ",
  "mn3:7.5": "In questo caso, i monaci anziani devono essere lodati su tre basi: ",
  "mn3:7.6": "‘I discepoli di un maestro che vive in isolamento si addestrano all’isolamento’. ",
  "mn3:7.7": "Questa è la prima base. ",
  "mn3:7.8": "‘Abbandonano ciò che il maestro dice loro di abbandonare.’ ",
  "mn3:7.9": "Questa è la seconda base. ",
  "mn3:7.10": "‘Non sono indulgenti e fiacchi, esperti nella ricaduta, e non trascurano l’isolamento’. ",
  "mn3:7.11": "Questa è la terza base. ",
  "mn3:7.12": "I monaci anziani devono essere lodati su queste tre basi. ",
  "mn3:7.13": "In questo caso, i monaci intermedi ",
  "mn3:7.14": "e i monaci giovani devono essere lodati sulle stesse tre basi. ",
  "mn3:7.22": "Così è come i discepoli di un maestro che vive in isolamento si addestrano all’isolamento. ",
  "mn3:8.1": "Fratelli, ci sono cose malvagie come la cupidigia e l’odio. ",
  "mn3:8.2": "Esiste la pratica della via di mezzo per l’abbandono di cupidigia e odio. Dà visione e conoscenza, e porta alla pace, alla conoscenza diretta, al risveglio, e all’estinzione. ",
  "mn3:8.3": "E qual è questa pratica della via di mezzo? ",
  "mn3:8.4": "È semplicemente questo nobile ottuplice sentiero, cioè: ",
  "mn3:8.5": "opinione corretta, pensiero corretto, linguaggio corretto, azione corretta, sostentamento corretto, sforzo corretto, consapevolezza corretta, e concentrazione corretta. ",
  "mn3:8.6": "Questa è la pratica della via di mezzo, che dà visione e conoscenza, e porta alla pace, alla conoscenza diretta, al risveglio, e all’estinzione. ",
  "mn3:9-15.1": "Fratelli, ci sono cose malvagie come la rabbia e l’ostilità. … ",
  "mn3:9-15.2": "il disprezzo e il disdegno … ",
  "mn3:9-15.3": "la gelosia e l’avarizia … ",
  "mn3:9-15.4": "l’inganno e la disonestà … ",
  "mn3:9-15.5": "l’ostinazione e l’aggressività … ",
  "mn3:9-15.6": "la presunzione e l’arroganza … ",
  "mn3:9-15.7": "la vanità e la negligenza. ",
  "mn3:9-15.8": "Esiste la pratica della via di mezzo per l’abbandono di vanità e negligenza. Dà visione e conoscenza, e porta alla pace, alla conoscenza diretta, al risveglio, e all’estinzione. ",
  "mn3:9-15.9": "E qual è questa pratica della via di mezzo? ",
  "mn3:9-15.10": "È semplicemente questo nobile ottuplice sentiero, cioè: ",
  "mn3:9-15.11": "opinione corretta, pensiero corretto, linguaggio corretto, azione corretta, sostentamento corretto, sforzo corretto, consapevolezza corretta, e concentrazione corretta. ",
  "mn3:9-15.12": "Questa è la pratica della via di mezzo, che dà visione e conoscenza, e porta alla pace, alla conoscenza diretta, al risveglio, e all’estinzione”. ",
  "mn3:9-15.13": "Questo è ciò che il Venerabile Sāriputta disse. ",
  "mn3:9-15.14": "Contenti, i monaci trassero piacere da ciò che il Venerabile Sāriputta disse. "
}