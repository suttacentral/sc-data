{
  "iti22:0.1": "Taip bylota 22 ",
  "iti22:0.2": "Vienetų knyga ",
  "iti22:0.3": "Trečiasis skyrius ",
  "iti22:0.4": "Geraširdiškumas ",
  "iti22:1.1": "Aš girdėjau, kad taip tikrai bylojo Palaimintasis, taip bylojo <i lang='pi' translate='no'>Arahantas</i>: ",
  "iti22:2.1": "„Vienuoliai, nebijokite (dvasiškai) nuopelningų veiksmų. ",
  "iti22:2.2": "Nuopelningi veiksmai, vienuoliai, reiškia laimę, tai, kas norima, malonu, miela, žavinga. ",
  "iti22:2.3": "Pamenu, vienuoliai, kaip pats ilgą laiką patyriau norimus, malonius, mielus, žavingus atliktų (dvasiškai) nuopelningų veiksmų vaisius. ",
  "iti22:2.4": "Septynerius metus lavinęs geraširdiškumo protą, negrįžau į šį pasaulį septynias vystymosi–nykimo eras. ",
  "iti22:2.5": "Nykimo eros metu nukeliaudavau į <i lang='pi' translate='no'>Spindinčio švytėjimo</i> pasaulį, ",
  "iti22:2.6": "vystymosi eros metu atgimdavau tuščiuose Brahmos rūmuose. ",
  "iti22:3.1": "Ten, vienuoliai, aš buvau Brahma, Didžiuoju Brahma, nugalėtoju, nenugalimuoju, visaregis, valdytojas. ",
  "iti22:3.2": "Trisdešimt šešis kartus, vienuoliai, buvau dievybių valdovu <i lang='pi' translate='no'>Sakka</i>. ",
  "iti22:3.3": "Daugybę kartų buvau karalius, pasaulio viešpats (<i lang='pi' translate='no'>cakkavattī</i>), teisingas, valdantis pagal <i lang='pi' translate='no'>Dhammą</i> karalius, viso pasaulio valdovas, nugalėtojas, padaręs šalį tvaria, turintis septynias brangenybes. ",
  "iti22:3.4": "Apie karaliavimą (viename) krašte aš jau nekalbu. ",
  "iti22:4.1": "Tuomet, vienuoliai, aš taip pagalvojau: ",
  "iti22:4.2": "„Kokio mano veiksmo tai vaisius, kokio veiksmo tai rezultatas, kad aš dabar esu toks galingas, toks didingas?” ",
  "iti22:4.3": "Tuomet, vienuoliai, aš taip pagalvojau: ",
  "iti22:4.4": "„Tai, kad aš dabar esu toks galingas, toks didingas, yra trijų mano veiksmų vaisius, trijų veiksmų rezultatas: ",
  "iti22:4.5": "dosnumo, savidrausmės ir susilaikymo.” ",
  "iti22:4.6": "Apie tai Palaimintasis kalbėjo. ",
  "iti22:4.7": "Taip pasakyta apie tai: ",
  "iti22:5.1": "„Reikėtų mokytis (atlikti) tik nuopelningus veiksmus, ",
  "iti22:5.2": "jie neša ateity tai, kas geriausia, jų pasekmės malonios. ",
  "iti22:5.3": "Reikėtų lavinti dosnumą, ",
  "iti22:5.4": "dorą elgesį ir geraširdiškumą. ",
  "iti22:6.1": "Išlavinęs šiuos ",
  "iti22:6.2": "tris laimės šaltinius, ",
  "iti22:6.3": "išmintingasis gimsta laimingame pasaulyje, ",
  "iti22:6.4": "kur bėdos nekankina.” ",
  "iti22:7.1": "Apie tai taip pat Palaimintasis kalbėjo. Taip aš girdėjau. "
}