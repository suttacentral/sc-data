{
  "iti83:0.1": "Taip bylota 83 ",
  "iti83:0.2": "Trejetukų knyga ",
  "iti83:0.3": "Ketvirtasis skyrius ",
  "iti83:0.4": "Penki ženklai ",
  "iti83:1.1": "Aš girdėjau, kad taip tikrai bylojo Palaimintasis, taip bylojo <i lang='pi' translate='no'>Arahantas</i>: ",
  "iti83:2.1": "„Vienuoliai, prieš dievybei mirštant ir paliekant dievybių pasaulį, pasireiškia penki ženklai: ",
  "iti83:2.2": "gėlių vainikas nuvysta, drabužiai pasidaro nešvarūs, pažastys prakaituoja, kūnas netenka grožio, dievybės nebedžiugina jo paties dieviškasis sostas. ",
  "iti83:2.3": "Dievybės pamatę, kad dievybė ne už ilgo paliks jų pasaulį, skatina ją džiaugtis sakydamos: ",
  "iti83:2.4": "„Tenuvyksti, garbusis, į gerą vietą. ",
  "iti83:3.1": "Nuvykęs į gerą vietą, teįgyji geriausią turtą. ",
  "iti83:4.1": "Įgijęs geriausią turtą, tebuvoji gerai įsitvirtinęs.” ",
  "iti83:5.1": "Į tai vienas iš vienuolių pasakė Palaimintajam: ",
  "iti83:5.2": "„Ką gi, Garbusis, dievybės vadina nuvykimu į gerą vietą? ",
  "iti83:6.1": "Ir ką, Garbusis, dievybės vadina geriausio turto įgijimu? ",
  "iti83:7.1": "Ką, Garbusis, dievybės vadina geru įsitvirtinimu?” ",
  "iti83:8.1": "„Žmogiškąją būtį, vienuoli, dievybės vadina nuvykimu į gerą vietą. ",
  "iti83:9.1": "Kai tapus žmogumi įgyjamas tikėjimas Tathagatos skelbiamu Mokymu ir Disciplina, ",
  "iti83:9.2": "tai, vienuoli, dievybės vadina geriausio turto įgijimu. ",
  "iti83:10.1": "Kai tas jo tikėjimas yra pasodintas, giliai įsišaknijęs, įsitvirtinęs, stiprus, nepajudinamas jokio atsiskyrėlio, ar brahmano, ar dievybės, ar Maros, ar Brahmos, ar dar ko nors pasaulyje, ",
  "iti83:10.2": "tai, vienuoli, dievybės vadina geru įsitvirtinimu.” ",
  "iti83:11.1": "Apie tai Palaimintasis kalbėjo. ",
  "iti83:11.2": "Taip pasakyta apie tai: ",
  "iti83:12.1": "„Kai dievybė palieka ",
  "iti83:12.2": "dievybių pasaulį gyvenimo trukmei išsekus, ",
  "iti83:12.3": "dievybės krykštauja tris ",
  "iti83:12.4": "džiaugsmą raginančius palinkėjimus. ",
  "iti83:13.1": "„Tenuvyksti, garbusis, į gerą vietą, ",
  "iti83:13.2": "į žmonių draugiją. ",
  "iti83:13.3": "Tapęs žmogumi įgyk ",
  "iti83:13.4": "neprilygstamą tikėjimą geruoju Mokymu. ",
  "iti83:14.1": "Tebūna tas tavo tikėjimas pasodintas, ",
  "iti83:14.2": "giliai įsišaknijęs, įsitvirtinęs, ",
  "iti83:14.3": "visą gyvenimą nepajudinamas ",
  "iti83:14.4": "gerai išdėstytame gerajame Mokyme. ",
  "iti83:15.1": "Palikęs blogus veiksmus kūnu, ",
  "iti83:15.2": "taip pat blogus veiksmus kalba, ",
  "iti83:15.3": "palikęs blogus veiksmus protu, ",
  "iti83:15.4": "ar bet ką dar susietą su ydomis, ",
  "iti83:16.1": "padaręs dorų veiksmų kūnu, ",
  "iti83:16.2": "daugybę dorų kalba, ",
  "iti83:16.3": "padaręs dorų veiksmų protu, ",
  "iti83:16.4": "neribotai ir be prisirišimo, ",
  "iti83:17.1": "tuomet sukūręs gausų ",
  "iti83:17.2": "žemišką nuopelną dosnumu, ",
  "iti83:17.3": "kitus gerojo Mokymo draugus ",
  "iti83:17.4": "supažindink su šventu gyvenimu.” ",
  "iti83:18.1": "Dėl tokios atjautos ",
  "iti83:18.2": "dievybės, kai sužino, kad dievybė ",
  "iti83:18.3": "palieka jų pasaulį, skatina ją džiaugtis: ",
  "iti83:18.4": "„Ateik, dievybe, vėl ir vėl.”” ",
  "iti83:19.1": "Apie tai taip pat Palaimintasis kalbėjo. Taip aš girdėjau. "
}