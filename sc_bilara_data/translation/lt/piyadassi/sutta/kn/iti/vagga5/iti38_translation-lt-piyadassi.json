{
  "iti38:0.1": "Taip bylota 38 ",
  "iti38:0.2": "Porų knyga ",
  "iti38:0.3": "2. Antrasis skyrius ",
  "iti38:0.4": "Mintys ",
  "iti38:1.1": "Aš girdėjau, kad taip tikrai bylojo Palaimintasis, taip bylojo <i lang='pi' translate='no'>Arahantas</i>: ",
  "iti38:2.1": "„Tathagatai, vienuoliai, <i lang='pi' translate='no'>Arahantui</i>, tobulai nušvitusiajam dažnai kyla dviejų rūšių mintys: ",
  "iti38:2.2": "mintys apie saugumą ir atskyrimą. ",
  "iti38:2.3": "Tathagata, vienuoliai, džiaugiasi piktavališkumo nebuvimu, mėgaujasi piktavališkumo nebuvimu. ",
  "iti38:2.4": "Tam Tathagatai, vienuoliai, besidžiaugiančiam piktavališkumo nebuvimu, besimėgaujančiam piktavališkumo nebuvimu, dažnai kyla tokia mintis: ",
  "iti38:2.5": "„Šiuo elgesiu nieko nežaloju, nei silpnųjų, nei tvirtųjų”. ",
  "iti38:3.1": "Tathagata, vienuoliai, džiaugiasi atsiskyrimu, mėgaujasi atsiskyrimu. ",
  "iti38:3.2": "Tam Tathagatai, vienuoliai, besidžiaugiančiam atsiskyrimu, besimėgaujančiam atsiskyrimu, dažnai kyla tokia mintis: ",
  "iti38:3.3": "„Visa, kas nedora, yra palikta.” ",
  "iti38:4.1": "Tad, vienuoliai, jūs taip pat gyvenkite džiaugdamiesi piktavališkumo nebuvimu, mėgaudamiesi piktavališkumo nebuvimu. ",
  "iti38:4.2": "Jums, vienuoliai, gyvenantiems besidžiaugiant piktavališkumo nebuvimu, besimėgaujant piktavališkumo nebuvimu, dažnai kils tokia mintis: ",
  "iti38:4.3": "„Šiuo elgesiu nieko nežalojame, nei silpnųjų, nei tvirtųjų”. ",
  "iti38:5.1": "Gyvenkite džiaugdamiesi atsiskyrimu, mėgaudamiesi atsiskyrimu. ",
  "iti38:5.2": "Jums, vienuoliai, gyvenantiems besidžiaugiant atsiskyrimu, besimėgaujant atsiskyrimu, dažnai kils tokia mintis: ",
  "iti38:5.3": "„Ko dar esti nedoro, kas nepalikta, ką paliksime?”” ",
  "iti38:5.4": "Apie tai Palaimintasis kalbėjo. ",
  "iti38:5.5": "Taip pasakyta apie tai: ",
  "iti38:6.1": "„Tathagatai, įveikusiam neįveikiamą, ",
  "iti38:6.2": "kyla dviejų rūšių mintys. ",
  "iti38:6.3": "Pirma minima mintis apie saugumą, ",
  "iti38:6.4": "o tuomet paaiškinta mintis apie atskyrimą. ",
  "iti38:7.1": "Išsklaidžiusįjį tamsą, įžengusįjį į kitą krantą, Galingąjį Išminčių, ",
  "iti38:7.2": "pasiekusįjį tikslą meistrą neturintį ydų, ",
  "iti38:7.3": "atsikračiusįjį nuodų, išsivadavusįjį, panaikinusįjį troškimą, ",
  "iti38:7.4": "tą Išminčių turintį paskutinįjį kūną, ",
  "iti38:7.5": "palikusįjį <i lang='pi' translate='no'>Mār</i>ą vadinu peržengusiuoju už senėjimo ribų. ",
  "iti38:8.1": "Kaip stovintysis uolinio kalno viršuje ",
  "iti38:8.2": "matytų visur žmones, ",
  "iti38:8.3": "lygiai taip ir visaregis išminčius pakilęs ",
  "iti38:8.4": "į šios <i lang='pi' translate='no'>Dhamm</i>os rūmus, ",
  "iti38:8.5": "atsikratęs liūdesio, žvelgia į apimtus liūdesio žmones ",
  "iti38:8.6": "kamuojamus gimimo ir senėjimo.” ",
  "iti38:9.1": "Apie tai taip pat Palaimintasis kalbėjo. Taip aš girdėjau. "
}