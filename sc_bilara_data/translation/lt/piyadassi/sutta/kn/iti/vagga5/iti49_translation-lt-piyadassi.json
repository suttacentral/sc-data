{
  "iti49:0.1": "Taip bylota 49 ",
  "iti49:0.2": "Porų knyga ",
  "iti49:0.3": "Antrasis skyrius ",
  "iti49:0.4": "Pažiūros ",
  "iti49:1.1": "Aš girdėjau, kad taip tikrai bylojo Palaimintasis, taip bylojo <i lang='pi' translate='no'>Arahantas</i>: ",
  "iti49:2.1": "„Vienuoliai, laikydamiesi dvejų pažiūrų vieni dėvai ir žmonės užstringa, kiti eina per toli, ir tik turintieji akis mato. ",
  "iti49:3.1": "Ir kaip, vienuoliai, vieni užstringa? ",
  "iti49:3.2": "Vienuoliai, kai dievybėms ir žmonėms, kurie žavisi būtimi, gėrisi būtimi, džiaugiasi būtimi, dėstomas mokymas vedantis į būties baigtį, jų protas nepajuda link jo, nepatiki juo, nenusistovi ties juo, neįsitvirtina jame. ",
  "iti49:3.3": "Štai taip, vienuoliai, vieni užstringa. ",
  "iti49:4.1": "Ir kaip, vienuoliai, kiti eina per toli? ",
  "iti49:4.2": "Yra gi tokie, kuriuos būtis vargina, kuriems ji kelia gėdą ir pasibjaurėjimą, juos džiugina (mintys apie) nebūtį: ",
  "iti49:4.3": "„Mielieji, kai ši savastis (būtybė) po kūno žūties, po mirties pranyksta, pradingsta, nebeegzistuoja, ",
  "iti49:4.4": "tai ramybė, tai aukščiausia, tai tikra.” ",
  "iti49:4.5": "Štai taip, vienuoliai, kiti eina per toli. ",
  "iti49:5.1": "Ir kaip, vienuoliai, turintieji akis mato? ",
  "iti49:5.2": "Štai, vienuolis mato tai kas egzistuoja, kaip egzistuojantį. ",
  "iti49:5.3": "Pamatęs tai kas egzistuoja, kaip egzistuojantį, jis žengia keliu vedančiu į nusivylimą tuo kas egzistuoja, į aistros išblėsimą, į baigtį. ",
  "iti49:5.4": "Štai taip, vienuoliai, turintieji akis mato.” ",
  "iti49:5.5": "Apie tai Palaimintasis kalbėjo. ",
  "iti49:5.6": "Taip pasakyta apie tai: ",
  "iti49:6.1": "„Pamatę tai kas egzistuoja, kaip egzistuojantį, ",
  "iti49:6.2": "peržengę tai, kas egzistuoja, ",
  "iti49:6.3": "nuo egzistuojančio jie išsivaduoja ",
  "iti49:6.4": "sunaikinę troškimą būti. ",
  "iti49:7.1": "Kas visiškai suprato tai, kas egzistuoja, ",
  "iti49:7.2": "neturi troškimo nei būti, nei nebūti. ",
  "iti49:7.3": "O kai tai, kas egzistuoja išnyksta, tas vienuolis ",
  "iti49:7.4": "negrįžta pakartotinai į būtį.” ",
  "iti49:8.1": "Apie tai taip pat Palaimintasis kalbėjo. Taip aš girdėjau. "
}