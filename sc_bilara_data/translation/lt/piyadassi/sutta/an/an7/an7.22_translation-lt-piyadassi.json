{
  "an7.22:0.1": "Palaipsninių suttų rinkinys 7 ",
  "an7.22:0.2": "3. Septynetai vadžiams ",
  "an7.22:0.3": "22. Vasakarai ",
  "an7.22:1.1": "Taip aš girdėjau. ",
  "an7.22:1.2": "Kartą Palaimintasis buvo apsistojęs netoli Radžagahos, ant Grifų viršūnių kalno. ",
  "an7.22:1.3": "Tuo gi pat metu Magadhos karaliui Adžatasatui Vėdėhiputai kilo noras užpulti vadžius. ",
  "an7.22:1.4": "Jis taip kalba: ",
  "an7.22:1.5": "„Užpulsiu vadžius, tokius galingus, tokius stiprius; sunaikinsiu vadžius, sutriuškinsiu vadžius, atnešiu (jiems) skurdą ir netektis.” ",
  "an7.22:2.1": "Ir štai, Magadhos karalius Adžatasatus Vėdėhiputa kreipėsi į vyriausiąjį Magadhos ministrą brahmaną Vasakarą: ",
  "an7.22:2.2": "„Ateik, brahmanai! Nueik pas Palaimintąjį, atėjęs, mano vardu nusilenkęs jam į kojas, pagerbk Palaimintąjį, paklausk ar jis neserga, yra sveikas, tvirtas ir gyvena ramiai (sakydamas): ",
  "an7.22:2.3": "„Garbusis, karalius Adžatasatus Vėdėhiputa pagerbia Palaimintąjį lenkdamasis jam į kojas ir klausia, ar jis neserga, yra sveikas, tvirtas ir gyvena ramiai.“ ",
  "an7.22:2.4": "Tuomet taip sakyk: ",
  "an7.22:2.5": "„Garbusis, Magadhos karaliui Adžatasatui Vėdėhiputai kilo noras užpulti vadžius. ",
  "an7.22:2.6": "Jis taip kalba: ",
  "an7.22:2.7": "„Užpulsiu vadžius, tokius galingus, tokius stiprius; sunaikinsiu vadžius, sutriuškinsiu vadžius, atnešiu jiems skurdą ir netektis.“ ",
  "an7.22:2.8": "Gerai įsiminęs tai, ką pasakė, Palaimintasis, pranešk man. ",
  "an7.22:2.9": "Išties, _Tathagatos_ nekalba netiesos.” ",
  "an7.22:3.1": "„Gerai, Gerbiamas,” – atsakė brahmanas Vasakara Magadhos karaliui Adžatasatui Vėdėhiputai ir nuėjo pas Palaimintąjį. Atėjęs apsikeitė su Palaimintuoju mandagiais sveikinimais. ",
  "an7.22:3.2": "Apsikeitęs mandagiais sveikinimais ir draugiškais žodžiais jis atsisėdo iš šono. Sėdedamas taip iš šono brahmanas vyriausiasis Magadhos ministras Vasakara Palaimintajam pasakė štai ką: ",
  "an7.22:3.3": "„Gerbiamas Gotama, karalius Adžatasatus Vėdėhiputa pagerbia Palaimintąjį lenkdamasis jam į kojas ir klausia, ar jis neserga, yra sveikas, tvirtas ir gyvena ramiai.“ ",
  "an7.22:3.4": "„Gerbiamas Gotama, Magadhos karaliui Adžatasatui Vėdėhiputai kilo noras užpulti vadžius. ",
  "an7.22:3.5": "Jis taip kalba: ",
  "an7.22:3.6": "„Užpulsiu vadžius, tokius galingus, tokius stiprius; sunaikinsiu vadžius, sutriuškinsiu vadžius, atnešiu (jiems) skurdą ir netektis.” ",
  "an7.22:4.1": "Tuo metu už Palaimintojo, jį vėduodamas, stovėjo gerbiamas Ananda. ",
  "an7.22:4.2": "Ir štai Palaimintasis kreipėsi į Anandą: ",
  "an7.22:4.3": "„Ananda, ar esi girdėjęs, kad vadžiai nuolat, dažnai susirenka?” ",
  "an7.22:4.4": "„Tai, kad vadžiai nuolat, dažnai susirenka, esu girdėjęs, Garbusis.” ",
  "an7.22:4.5": "„Ananda, tol, kol vadžiai nuolat, dažnai rinksis, lauktinas tik vadžių klestėjimas, bet ne nuosmukis. ",
  "an7.22:5.1": "Ananda, ar esi girdėjęs, kad vadžiai vieningai susirenka, vieningai baigia susirinkimus, vieningai atlieka vadžių pareigas?” ",
  "an7.22:5.2": "„Tai, kad vadžiai vieningai susirenka, vieningai baigia susirinkimus, vieningai atlieka vadžių pareigas, esu girdėjęs, Garbusis.” ",
  "an7.22:5.3": "„Ananda, tol, kol vadžiai vieningai rinksis, vieningai baigs susirinkimus, vieningai atliks vadžių pareigas, lauktinas tik vadžių klestėjimas, bet ne nuosmukis. ",
  "an7.22:6.1": "Ananda, ar esi girdėjęs, kad vadžiai neskelbia (anksčiau) neskelbtų (įstatymų), o (anksčiau) paskelbtų neatšaukia, bet gyvena laikydamiesi senų vadžių įstatymų, tokių, kaip jie buvo paskelbti?” ",
  "an7.22:6.2": "„Tai, kad vadžiai neskelbia (anksčiau) neskelbtų (įstatymų), o (anksčiau) paskelbtų neatšaukia, bet gyvena laikydamiesi senų vadžių įstatymų, tokių, kaip jie buvo paskelbti, esu girdėjęs, Garbusis.” ",
  "an7.22:6.3": "„Ananda, tol, kol vadžiai neskelbs (anksčiau) neskelbtų (įstatymų), o (anksčiau) paskelbtų neatšauks, bet gyvens laikydamiesi senų vadžių įstatymų, tokių, kaip jie buvo paskelbti, lauktinas tik vadžių klestėjimas, bet ne nuosmukis. ",
  "an7.22:7.1": "Ananda, ar esi girdėjęs, kad vadžiai rodo pagarbą, gerbia, aukština, garbina vadžių senolius, mano, kad jų verta klausyti?” ",
  "an7.22:7.2": "„Tai, kad vadžiai rodo pagarbą, gerbia, aukština, garbina vadžių senolius, mano, kad jų verta klausyti, esu girdėjęs, Garbusis.” ",
  "an7.22:7.3": "„Ananda, tol, kol vadžiai rodys pagarbą, gerbs, aukštins, garbins vadžių senolius, manys, kad jų verta klausyti, lauktinas tik vadžių klestėjimas, bet ne nuosmukis. ",
  "an7.22:8.1": "Ananda, ar esi girdėjęs, kad vadžiai neverčia šeimų moterų ir merginų gyventi (kartu) per prievartą?” ",
  "an7.22:8.2": "„Tai, kad vadžiai neverčia šeimų moterų ir merginų gyventi (kartu) per prievartą, esu girdėjęs, Garbusis.” ",
  "an7.22:8.3": "„Ananda, tol, kol vadžiai nevers šeimų moterų ir merginų gyventi (kartu) per prievartą, lauktinas tik vadžių klestėjimas, bet ne nuosmukis. ",
  "an7.22:9.1": "Ananda, ar esi girdėjęs, kad vadžiai vadžių šalies šventykloms miestuose ir už jų rodo pagarbą, gerbia, aukština, garbina (jas) ir neleidžia joms anksčiau padarytoms aukoms nueiti niekais?” ",
  "an7.22:9.2": "„Tai, kad vadžiai vadžių šalies šventykloms rodo pagarbą, gerbia, aukština, garbina (jas) ir neleidžia joms anksčiau padarytoms aukoms nueiti niekais, esu girdėjęs, Garbusis.” ",
  "an7.22:9.3": "„Ananda, tol, kol vadžiai vadžių šalies šventykloms rodys pagarbą, gerbs, aukštins, garbins (jas) ir neleis joms anksčiau padarytoms aukoms nueiti niekais, lauktinas tik vadžių klestėjimas, bet ne nuosmukis. ",
  "an7.22:10.1": "Ananda, ar esi girdėjęs, kad vadžių šalyje gerai paruošta apsauga, deranti su _Dhamma_, prieglobsčiai, pastogės tam, kad dar neatvykę į šalį _arahantai_ atvyktų, ir kad tiems _arahantams_, kurie atvyko, būtų kur patogiai apsistoti?” ",
  "an7.22:10.2": "„Tai, kad vadžių šalyje gerai paruošta apsauga, deranti su _Dhamma_, prieglobsčiai, pastogės tam, kad dar neatvykę į šalį _arahantai_ atvyktų, ir kad tiems _arahantams_, kurie atvyko, būtų kur patogiai apsistoti, esu girdėjęs, Garbusis.” ",
  "an7.22:10.3": "„Ananda, tol, kol vadžių šalyje bus gerai paruošta apsauga, deranti su _Dhamma_, prieglobsčiai, pastogės tam, kad dar neatvykę į šalį _arahantai_ atvyktų, ir kad tiems _arahantams_, kurie atvyko, būtų kur patogiai apsistoti, lauktinas tik vadžių klestėjimas, bet ne nuosmukis.” ",
  "an7.22:11.1": "Ir štai Palaimintasis kreipėsi į Magados ministrą brahmaną Vasakarą: ",
  "an7.22:11.2": "„Brahmane, kartą buvau apistojęs Sarandados šventykloje Vėsalyje. ",
  "an7.22:11.3": "Ten išdėsčiau vadžiams šiuos septynis principus, susijusius su nenuosmukiu. ",
  "an7.22:11.4": "Ir tol, brahmane, kol šie septyni principai, susiję su nenuosmukiu, vadžių bus taikomi ir vadžiai laikysis šių septynių principų, susijusių su nenuosmukiu, lauktinas tik vadžių klestėjimas, bet ne nuosmukis.” ",
  "an7.22:12.1": "Gerbiamas Gotama, vadžiams gyvenant kad ir pagal vieną iš principų, susijusiu su nenuosmukiu, jiems lauktinas tik klestėjimas, bet ne nuosmukis. ",
  "an7.22:12.2": "Ką jau kalbėti (apie jiems gyvenant) pagal septynius principus, susijusius su nenuosmukiu?! ",
  "an7.22:12.3": "Gerbiamas Gotama, Magados karalius Adžatasatus Vėdėhiputa turėtų kautis su vadžiais ne mūšyje, bet (nukovoti juos) arba papirkimu, arba santarvės (tarp jų) suardymu. ",
  "an7.22:12.4": "Ką gi, gerbiamas Gotama, mes dabar keliausime, turime daug darbų, esame labai užsiėmę.” ",
  "an7.22:12.5": "„Brahmane, daryki dabar tai, kam manai laikas.” ",
  "an7.22:12.6": "Ir štai Magados ministras brahmanas Vasakaras, pamalonintas Palaimintojo kalbos, nudžiugo, atsikėlė ir išėjo. "
}