{
  "an10.2:0.1": "Palaipsninių suttų rinkinys 10 ",
  "an10.2:0.2": "1. Palankūs vaisiai ",
  "an10.2:0.3": "2. Ketinimo nesužadinimas ",
  "an10.2:1.1": "„Doram žmogui, vienuoliai, tam, kuris pasižymi dorove, nereikia sužadinti ketinimo ",
  "an10.2:1.2": "„o, kad man nekiltų apgailestavimų”. ",
  "an10.2:1.3": "Toks jau yra dėsningumas (_dhammatā_), vienuoliai, kad pasižyminčiajam dorove nekyla apgailestavimų. ",
  "an10.2:1.4": "Neapgailestaujančiajam, vienuoliai, nereikia sužadinti ketinimo, ",
  "an10.2:1.5": "„o, kad man kiltų džiaugsmas”. ",
  "an10.2:1.6": "Toks jau yra dėsningumas, vienuoliai, kad neapgailestaujančiajam kyla džiaugsmas. ",
  "an10.2:1.7": "Besidžiaugiančiajam, vienuoliai, nereikia sužadinti ketinimo, ",
  "an10.2:1.8": "„o, kad man kiltų ekstazė”. ",
  "an10.2:1.9": "Toks jau yra dėsningumas, vienuoliai, kad besidžiaugiančiajam kyla ekstazė. ",
  "an10.2:1.10": "Tam, kurio protas ekstazėje, vienuoliai, nereikia sužadinti ketinimo, ",
  "an10.2:1.11": "„o, kad mano kūnas nurimtų”. ",
  "an10.2:1.12": "Toks jau yra dėsningumas, vienuoliai, kad tam, kurio protas ekstazėje, kūnas nurimsta. ",
  "an10.2:1.13": "Tam, kurio kūnas nurimęs, vienuoliai, nereikia sužadinti ketinimo, ",
  "an10.2:1.14": "„o, kad jausčiau palaimą”. ",
  "an10.2:1.15": "Toks jau yra dėsningumas, vienuoliai, kad tas, kurio kūnas nurimęs, jaučia palaimą. ",
  "an10.2:1.16": "Palaimingajam, vienuoliai, nereikia sužadinti ketinimo, ",
  "an10.2:1.17": "„o, kad mano protas susitelktų”. ",
  "an10.2:1.18": "Toks jau yra dėsningumas, vienuoliai, kad palaimingojo protas susitelkia. ",
  "an10.2:1.19": "Susitelkusiajam, vienuoliai, nereikia sužadinti ketinimo, ",
  "an10.2:1.20": "„o, kad sužinočiau ir pamatyčiau kaip yra iš tikrųjų”. ",
  "an10.2:1.21": "Toks jau yra dėsningumas, vienuoliai, kad susitelkusysis žino ir mato kaip yra iš tikrųjų. ",
  "an10.2:1.22": "Žinančiajam ir matančiajam, vienuoliai, kaip yra iš tikrųjų nereikia sužadinti ketinimo, ",
  "an10.2:1.23": "„o, kad nusivylčiau (_samsara_), o, kad išblėstų aistra.” ",
  "an10.2:1.24": "Toks jau yra dėsningumas, vienuoliai, kad žinantysis ir matantysis kaip yra iš tikrųjų nusivylia (samsara), išblėsta (jo) aistra. ",
  "an10.2:1.25": "Tam, kuris nusivylė (_samsara_), kurio aistra išblėso, vienuoliai, nereikia sužadinti ketinimo, ",
  "an10.2:1.26": "„o, kad pažinčiau išsilaisvinimo žinojimą ir matymą”. ",
  "an10.2:1.27": "Toks jau yra dėsningumas, vienuoliai, kad tas, kuris nusivylė (_samsara_), kurio aistra išblėso, pažįsta išsilaisvinimo žinojimą ir matymą. ",
  "an10.2:2.1": "Tokiu būdu, vienuoliai, nusivylimo (_samsara_) ir aistrų išblėsimo paskirtis ir palankus vaisius – išsilaisvinimo žinojimas ir matymas; ",
  "an10.2:2.2": "žinojimo ir matymo kaip yra iš tikrųjų paskirtis ir palankus vaisius – nusivylimas (_samsara_) ir aistrų išblėsimas; ",
  "an10.2:2.3": "sutelkties paskirtis ir palankus vaisius – žinojimas ir matymas kaip yra iš tikrųjų; ",
  "an10.2:2.4": "palaimos paskirtis ir palankus vaisius – sutelktis; ",
  "an10.2:2.5": "nurimimo prasmė ir palankus vaisius – palaima; ",
  "an10.2:2.6": "ekstazės paskirtis ir palankus vaisius – nurimimas; ",
  "an10.2:2.7": "džiaugsmo paskirtis ir palankus vaisius – ekstazė; ",
  "an10.2:2.8": "neapgailestavimo paskirtis ir palankus vaisius – džiaugsmas; ",
  "an10.2:2.9": "doro elgesio paskirtis ir palankus vaisius – neapgailestavimas. ",
  "an10.2:2.10": "Tokiu būdu, vienuoliai, vienas darnus reiškinys sotina kitą, vienas darnus reiškinys pildo kitą, kad būtų nukeliauta iš šio kranto į kitą.” "
}