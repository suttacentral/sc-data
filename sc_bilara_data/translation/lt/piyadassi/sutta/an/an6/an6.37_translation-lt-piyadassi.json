{
  "an6.37:0.1": "Palaipsninių suttų rinkinys 6 ",
  "an6.37:0.2": "4. Dievybės ",
  "an6.37:0.3": "37. Dovanojimas pasižymintis šešiais bruožais ",
  "an6.37:1.1": "Kartą Palaimintasis buvo apsistojęs Anathapindikos vienuolyne Džetos giraitėje netoli _Savatthi_. ",
  "an6.37:1.2": "Tuo gi pat metu pasaulietė pasekėja Nandos motina Vėlukandakė rengė šešiais bruožais pasižymintį aukojimą vienuolių bendrijai su Sariputa ir Mogalana priešakyje. ",
  "an6.37:1.3": "Ir pamatė gi Palaimintasis išgryninta antžmogiška dieviška akimi pasaulietę pasekėją Nandos motiną Vėlukandakę rengiančią šešiais bruožais pasižymintį aukojimą vienuolių bendrijai su Sariputa ir Mogalana priešakyje. ",
  "an6.37:1.4": "Pamatęs, jis kreipėsi į vienuolius: ",
  "an6.37:1.5": "„Ši, vienuoliai, pasaulietė pasekėja Nandos motina Vėlukandakė rengia šešiais bruožais pasižymintį aukojimą vienuolių bendrijai su Sariputa ir Mogalana priešakyje.” ",
  "an6.37:2.1": "Ir kaip, vienuoliai, aukojimas pasižymi šešiais bruožais? ",
  "an6.37:2.2": "Čia, vienuoliai, trys bruožai yra aukojančiojo, trys bruožai gaunančiųjų. ",
  "an6.37:2.3": "Kurie yra trys aukojančiojo bruožai? ",
  "an6.37:2.4": "Čia, vienuoliai, duodantysis džiaugiasi prieš dovanodamas, bedovanojant (jo) širdis nuskaidrėja, ir davęs, jis yra patenkintas. ",
  "an6.37:2.5": "Šie yra trys aukojančiojo bruožai. ",
  "an6.37:3.1": "Kurie yra trys gaunančiųjų bruožai? ",
  "an6.37:3.2": "Čia, vienuoliai, gaunantieji nebeturi aistros, arba praktikuoja tam, kad atsikratytų aistros, nebeturi bjaurėjimosi, arba praktikuoja tam, kad atsikratytų bjaurėjimosi, nebeturi klydimo, arba praktikuoja tam, kad atsikratytų klydimo. ",
  "an6.37:3.3": "Šie yra trys gaunančiųjų bruožai. ",
  "an6.37:3.4": "Taigi, trys yra aukojančiojo bruožai, trys gaunančiųjų bruožai. ",
  "an6.37:3.5": "Štai taip, vienuoliai, aukojimas pasižymi šešiais bruožais. ",
  "an6.37:4.1": "Nelengva, vienuoliai, yra suvokti tokio, pasižyminčio šešiais bruožais, aukojimo nuopelnų kiekį (ir pasakyti): ",
  "an6.37:4.2": "„Tiek tai išteka nuopelno, išteka gėrio, (tiek) papenima (ateities) laimė. Tai yra dangiška, neša laimę, veda į dangų, atneša tai, kas yra norimą, malonų, žavingą, (neša) naudą ir laimę.” ",
  "an6.37:4.3": "Greičiau, tai galime apibūdinti tik kaip begalinė, nepamatuojama didi nuopelno gausa. ",
  "an6.37:5.1": "Panašiai, vienuoliai, kaip kad nelengva yra suvokti didžiojo vandenyno vandens kiekį (ir pasakyti): ",
  "an6.37:5.2": "„(Vandens yra) tiek tai gorčių, ar tiek tai šimtų gorčių, ar tiek tai tūkstančių gorčių, ar tiek tai šimtų tūkstančių gorčių.” ",
  "an6.37:5.3": "Greičiau, tai galime apibūdinti tik kaip begalinė, nepamatuojama didi vandens gausa. ",
  "an6.37:5.4": "Lygiai gi, vienuoliai, taip, nelengva yra suvokti tokio, pasižyminčio šešiais bruožais, aukojimo nuopelnų kiekį (ir pasakyti): ",
  "an6.37:5.5": "„Tiek tai išteka nuopelno, išteka gėrio, (tiek) papenima (ateities) laimė. Tai yra dangiška, neša laimę, veda į dangų, atneša tai, kas yra norimą, malonų, žavingą, (neša) naudą ir laimę.” ",
  "an6.37:5.6": "Greičiau, tai galime apibūdinti tik kaip begalinė, nepamatuojama didi nuopelno gausa. ",
  "an6.37:6.1": "Kai džiaugiamasi prieš dovanojant, ",
  "an6.37:6.2": "kai bedovanojant širdis nuskaidrėja, ",
  "an6.37:6.3": "ir davus jaučiamas pasitenkinimas, ",
  "an6.37:6.4": "toks aukojimas sėkmingas. ",
  "an6.37:7.1": "Kai (gaunantieji) nebeturi aistros, nebeturi bjaurėjimosi, ",
  "an6.37:7.2": "nebeturi klydimo, yra be ydingų polinkių, ",
  "an6.37:7.3": "susitvardę, gyvenantys skaistų gyvenimą, ",
  "an6.37:7.4": "tobulas yra laukas aukojimui. ",
  "an6.37:8.1": "Tiems, (kas aukoja prieš tai) nusiprausę, ",
  "an6.37:8.2": "duodami savo rankomis, ",
  "an6.37:8.3": "šis aukojimas ir pačiam ir kitiems ",
  "an6.37:8.4": "neša didžius vaisius. ",
  "an6.37:9.1": "Išmoningasis, tikėjimo pilnas, ",
  "an6.37:9.2": "tokiu būdu paaukojęs, yra laisvo (nuo šykštumo) proto. ",
  "an6.37:9.3": "Tas išmintingasis gimsta laimingame pasaulyje, ",
  "an6.37:9.4": "kur bėdos nekankina.” "
}