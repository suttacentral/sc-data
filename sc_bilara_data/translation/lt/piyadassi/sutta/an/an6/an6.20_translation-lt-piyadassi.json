{
  "an6.20:0.1": "Palaipsninių suttų rinkinys 6 ",
  "an6.20:0.2": "2. Draugiškumas ",
  "an6.20:0.3": "20. Antroji sutta apie mirties kontempliacija ",
  "an6.20:1.1": "Kartą Palaimintasis buvo apsistojęs Nadikoje Mūrinėje salėje. ",
  "an6.20:1.2": "Ten gi Palaimintasis kreipėsi į vienuolius: ",
  "an6.20:1.3": "„Vienuoliai, išlavinta, dažnai praktikuojama mirties kontempliacija duoda didžiulę naudą ir vaisius, ji remiasi į nemirtingą elementą, jos viršūnė yra tai, kas yra nemirtinga. ",
  "an6.20:1.4": "„Ir kaip, vienuoliai, išlavinta, dažnai praktikuojama mirties kontempliacija duoda didžiulę naudą ir vaisius, ji remiasi į nemirtingą elementą, jos viršūnė yra tai, kas yra nemirtinga? ",
  "an6.20:2.1": "Štai, vienuoliai, vienuolis dienai besibaigiant ir artėjant nakčiai taip samprotauja: ",
  "an6.20:2.2": "„Galiu mirti dėl daugelio priežasčių. ",
  "an6.20:2.3": "Man gali įkąsti gyvatė, įgelti skorpionas ar šimtakojis, ",
  "an6.20:2.4": "ir dėl to galiu numirti. Tai man būtų kliūtis. ",
  "an6.20:2.5": "Galiu suklupti ir nukristi, galiu apsinuodyti, gali sutrikti mano tulžis, gleivės, ar kilti (viduje) aštrūs vėjai, ",
  "an6.20:2.6": "ir dėl to galiu numirti. Tai man būtų kliūtis.” ",
  "an6.20:2.7": "Šis vienuolis, vienuoliai, turėtų apmąstyti: ",
  "an6.20:2.8": "„Ar turiu kokių nors nelabų, nedorų savybių, kurių neatsikratyta ir kurios galėtų tapti man kliūtimi, jei šiąnakt mirčiau?” ",
  "an6.20:3.1": "Jei, vienuoliai, taip apmąstantis vienuolis supranta, kad ",
  "an6.20:3.2": "jis turi nelabų, nedorų savybių, kurių neatsikratyta ir kurios galėtų tapti jam kliūtimi, jei šiąnakt mirtų, tas vienuolis turėtų sukelti didžiulį norą, pastangas, uolumą, entuziazmą, nenuilstamumą, atidą ir aiškų supratimą tam, kad atsikratytų tų nelabų, nedorų savybių. ",
  "an6.20:3.3": "Panašiai, vienuoliai, kaip tas, kieno drabužiai ar galva degtų, sukeltų didžiulį norą, pastangas, uolumą, entuziazmą, nenuilstamumą, atidą ir aiškų supratimą tam, kad užgesintų (ugnį). ",
  "an6.20:3.4": "Lygiai gi taip pat, vienuoliai, ir tas vienuolis turėtų sukelti didžiulį norą, pastangas, uolumą, entuziazmą, nenuilstamumą, atidą ir aiškų supratimą tam, kad atsikratytų tų nelabų, nedorų savybių. ",
  "an6.20:4.1": "O jei, vienuoliai, taip apmąstantis vienuolis supranta, kad ",
  "an6.20:4.2": "jis neturi nelabų, nedorų savybių, kurių neatsikratyta ir kurios galėtų tapti jam kliūtimi, jei šiąnakt mirtų, tuomet tas vienuolis turėtų gyventi  žavėdamasis ir džiaugdamasis tuo, dieną ir naktį mokydamasis dorų savybių. ",
  "an6.20:5.1": "Štai, vienuoliai, vienuolis nakčiai besibaigiant ir artėjant dienai taip samprotauja: ",
  "an6.20:5.2": "„Galiu mirti dėl daugelio priežasčių. ",
  "an6.20:5.3": "Man gali įkąsti gyvatė, įgelti skorpionas ar šimtakojis, ",
  "an6.20:5.4": "ir dėl to galiu numirti. Tai man būtų kliūtis. ",
  "an6.20:5.5": "Galiu suklupti ir nukristi, galiu apsinuodyti, gali sutrikti mano tulžis, gleivės, ar kilti (viduje) aštrūs vėjai, ",
  "an6.20:5.6": "ir dėl to galiu numirti. Tai man būtų kliūtis.” ",
  "an6.20:5.7": "Šis vienuolis, vienuoliai, turėtų apmąstyti: ",
  "an6.20:5.8": "„Ar turiu kokių nors nelabų, nedorų savybių, kurių neatsikratyta ir kurios galėtų tapti man kliūtimi, jei šiandien mirčiau?” ",
  "an6.20:6.1": "Jei, vienuoliai, taip apmąstantis vienuolis supranta, kad ",
  "an6.20:6.2": "jis turi nelabų, nedorų savybių, kurių neatsikratyta ir kurios galėtų tapti jam kliūtimi, jei šiandien mirtų, tas vienuolis turėtų sukelti didžiulį norą, pastangas, uolumą, entuziazmą, nenuilstamumą, atidą ir aiškų supratimą tam, kad atsikratytų tų nelabų, nedorų savybių. ",
  "an6.20:6.3": "Panašiai, vienuoliai, kaip tas, kieno drabužiai ar galva degtų, sukeltų didžiulį norą, pastangas, uolumą, entuziazmą, nenuilstamumą, atidą ir aiškų supratimą tam, kad užgesintų (ugnį). ",
  "an6.20:6.4": "Lygiai gi taip pat, vienuoliai, ir tas vienuolis turėtų sukelti didžiulį norą, pastangas, uolumą, entuziazmą, nenuilstamumą, atidą ir aiškų supratimą tam, kad atsikratytų tų nelabų, nedorų savybių. ",
  "an6.20:7.1": "O jei, vienuoliai, taip apmąstantis vienuolis supranta, kad ",
  "an6.20:7.2": "jis neturi nelabų, nedorų savybių, kurių neatsikratyta ir kurios galėtų tapti jam kliūtimi, jei šiandien mirtų, tuomet tas vienuolis turėtų gyventi  žavėdamasis ir džiaugdamasis tuo, dieną ir naktį mokydamasis dorų savybių. ",
  "an6.20:8.1": "Taip, vienuoliai, išlavinta, dažnai praktikuojama mirties kontempliacija duoda didžiulę naudą ir vaisius, ji remiasi į nemirtingą elementą, jos viršūnė yra tai, kas yra nemirtinga.” "
}