{
  "sn1.1:0.1": "Pagal temą susijusių suttų rinkinys 1 ",
  "sn1.1:0.2": "1. Nendrė ",
  "sn1.1:0.3": "1. Tvano įveikimas ",
  "sn1.1:1.1": "Taip aš girdėjau. ",
  "sn1.1:1.2": "Kartą Palaimintasis buvo apsistojęs Anathapindikos vienuolyne Džetos giraitėje netoli _Savatthi_. ",
  "sn1.1:1.3": "Ir štai gilią naktį viena dievybė, neprilygstama šviesa nušvietusi visą Džetos girią, atėjo pas Palaimintąjį. Atėjusi pasveikino jį ir atsistojo iš šono. Stovėdama gi iš šono ta dievybė ištarė Palaimintajam posmą: ",
  "sn1.1:1.4": "„Kaip, mielasis, tu įveikei tvaną?” ",
  "sn1.1:1.5": "„Nei sustodamas, nei verždamasis, drauge, įveikiau tvaną.” ",
  "sn1.1:1.6": "„Bet kaip gi, mielasis, įveikei tvaną nei sustodamas, nei verždamasis?” ",
  "sn1.1:1.7": "„Kuomet, drauge, aš stovėdavau, aš grimzdavau. ",
  "sn1.1:1.8": "Kuomet, drauge, aš verždavausi, mane nunešdavo (srautas). ",
  "sn1.1:1.9": "Štai kaip, drauge, nei sustodamas, nei verždamasis įveikiau tvaną.” ",
  "sn1.1:2.1": "„Daug laiko prabėgo, ir štai aš matau ",
  "sn1.1:2.2": "visiškai nurimusį brahmaną. ",
  "sn1.1:2.3": "Nei sustodamas, nei verždamasis ",
  "sn1.1:2.4": "jis įveikė kabinimąsi į pasaulį.” ",
  "sn1.1:3.1": "Štai ką pasakė dievybė. ",
  "sn1.1:3.2": "Mokytojas jai (tyliai) pritarė. ",
  "sn1.1:3.3": "Ir štai ta dievybė (suprasdama), ",
  "sn1.1:3.4": "kad mokytojas jai pritarė, pasveikino Palaimintąjį, apėjo jį iš dešinės pusės ir ten pat pranyko. "
}