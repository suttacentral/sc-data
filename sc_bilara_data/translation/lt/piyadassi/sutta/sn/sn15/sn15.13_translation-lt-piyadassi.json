{
  "sn15.13:0.1": "Pagal temą susijusių suttų rinkinys 15 ",
  "sn15.13:0.2": "2. Antrasis skyrius ",
  "sn15.13:0.3": "13. Trisdešimt ",
  "sn15.13:1.1": "Palaimintasis buvo apsistojęs netoli Radžagahos, bambukų giraitėje. ",
  "sn15.13:1.2": "Ir štai trisdešimt vienuolių iš Pavos, kurie visi buvo gyvenantys miške, renkantys aukas, dėvintys skudurų iš šiukšlyno apdarus, turintys tik tris apdarus, (bet) visi dar su pančiais, nuėjo pas Palaimintąjį. Atėję pasveikino jį ir atsisėdo iš šono. ",
  "sn15.13:1.3": "Ir štai Palaimintasis pagalvojo: ",
  "sn15.13:1.4": "„Šie trisdešimt vienuolių iš Pavos, visi gyvena miške, renka aukas, dėvi skudurų iš šiukšlyno apdarus, turi tik tris apdarus, (bet) visi dar yra su pančiais. ",
  "sn15.13:1.5": "Išdėstysiu jiems mokymą taip, kad jų protai dabar pat dėl neprisirišimo išsilaisvintų nuo ydų.“ ",
  "sn15.13:1.6": "Ir štai Palaimintasis kreipėsi į vienuolius: ",
  "sn15.13:1.7": "„Vienuoliai!” ",
  "sn15.13:1.8": "„Taip, Garbusis,” – atsakė Palaimintajam tie vienuoliai. ",
  "sn15.13:1.9": "Palaimintasis štai ką pasakė: ",
  "sn15.13:2.1": "„Vienuoliai, neįsivaizduojama kada buvo šios <i lang='pi' translate='no'>samsaros</i> pradžia. ",
  "sn15.13:2.2": "Neįmanoma praeity nurodyti trikdomų neišmanymo, esančių troškimo pančiuose, besiblaškančių, klajojančių <i lang='pi' translate='no'>samsaroje</i>, būtybių pradžią. ",
  "sn15.13:2.3": "Kaip manote, vienuoliai, ko yra daugiau, ar, per tą labai ilgą laiką, kol jūs blaškėtės, klajojote <i lang='pi' translate='no'>samsaroje</i>, pralieto, ištryškusio kraujo, kai jums nukirto galvą, ar vandens keturiuose didžiuose vandenynuose?” ",
  "sn15.13:2.4": "„Garbusis, pagal tai, kaip suprantame Palaimintojo dėstytą mokymą, daugiau yra per tą labai ilgą laiką, kol mes blaškėmės, klajojome <i lang='pi' translate='no'>samsaroje</i>, pralieto, ištryškusio kraujo, kai mums nukirto galvą, bet tikrai ne vandens keturiuose didžiuose vandenynuose.” ",
  "sn15.13:3.1": "„Puiku, puiku, vienuoliai, gerai, vienuoliai, kad jūs mano dėstytą mokymą taip suprantate. ",
  "sn15.13:3.2": "Tikrai, vienuoliai, per tą labai ilgą laiką, kol jūs blaškėtės, klajojote <i lang='pi' translate='no'>samsaroje</i>, pralieto, ištryškusio kraujo, kai jums nukirto galvą, yra daugiau nei vandens keturiuose didžiuose vandenynuose. ",
  "sn15.13:3.3": "Ilgą laiką jūs, vienuoliai, buvote karvėmis. Pralieto, ištryškusio kraujo, kai jums nukirto galvą, kai buvote karvėmis, yra tikrai daugiau nei vandens keturiuose didžiuose vandenynuose. ",
  "sn15.13:3.4": "Ilgą laiką jūs, vienuoliai, buvote bizonais. Pralieto, ištryškusio kraujo, kai jums nukirto galvą, kai buvote bizonais … ",
  "sn15.13:3.5": "Ilgą laiką jūs, vienuoliai, buvote avinais … ",
  "sn15.13:3.6": "buvote ožiais … ",
  "sn15.13:3.7": "buvote elniais … ",
  "sn15.13:3.8": "buvote gaidžiais … ",
  "sn15.13:3.9": "buvote kiaulėmis … ",
  "sn15.13:3.10": "Ilgą laiką jūs, vienuoliai, gavote mirties bausmę, kai buvote pagauti kaip kaimų vagys. Tuomet pralieto, ištryškusio kraujo, kai jums nukirto galvą … ",
  "sn15.13:3.11": "Ilgą laiką jūs, vienuoliai, gavote mirties bausmę, kai buvote pagauti kaip kelių plėšikai … ",
  "sn15.13:3.12": "Ilgą laiką jūs, vienuoliai, gavote mirties bausmę, kai buvote pagauti kaip svetimautojai. Tuomet pralieto, ištryškusio kraujo, kai jums nukirto galvą, yra tikrai daugiau nei vandens keturiuose didžiuose vandenynuose. ",
  "sn15.13:3.13": "Dėl kokios priežasties? ",
  "sn15.13:3.14": "Vienuoliai, neįsivaizduojama kada buvo šios <i lang='pi' translate='no'>samsaros</i> pradžia … ",
  "sn15.13:3.15": "pakanka išsilaisvinti (iš <i lang='pi' translate='no'>samsaros</i>).” ",
  "sn15.13:4.1": "Štai ką pasakė Palaimintasis. ",
  "sn15.13:4.2": "Patenkinti tie vienuoliai džiaugėsi Palaimintojo žodžiais. ",
  "sn15.13:4.3": "Ir tuo pat metu, kai buvo išdėstomas šis išaiškinimas, tų trisdešimties vienuolių protai dėl nesisavinimo išsilaisvino nuo ydų. "
}