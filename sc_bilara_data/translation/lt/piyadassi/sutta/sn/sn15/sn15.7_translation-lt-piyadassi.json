{
  "sn15.7:0.1": "Pagal temą susijusių suttų rinkinys 15 ",
  "sn15.7:0.2": "1. Pirmas skyrius ",
  "sn15.7:0.3": "7. Mokiniai ",
  "sn15.7:1.1": "Palaimintasis buvo apsistojęs netoli _Savatthi_. ",
  "sn15.7:1.2": "Ir štai daugybė vienuolių nuėjo pas Palaimintąjį … Sėdėdami gi iš šono tie vienuoliai pasakė Palaimintajam štai ką: ",
  "sn15.7:1.3": "„Kiek, Garbusis, _kappų_ (_kalpų_, erų) praėjo, prabėgo?” ",
  "sn15.7:1.4": "„Daugybė, vienuoliai, _kappų_ praėjo, prabėgo. ",
  "sn15.7:1.5": "Nėra lengva jas suskaičiuoti (ir pasakyti) ",
  "sn15.7:1.6": "„tiek _kappų_”, arba „tiek šimtų _kappų_”, arba „tiek tūkstančių _kappų_”, arba „tiek šimtų tūkstančių _kappų_”.” ",
  "sn15.7:2.1": "„Bet ar įmanoma, Garbusis, duoti palyginimą?” ",
  "sn15.7:2.2": "„Įmanoma, vienuoliai”, – pasakė Palaimintasis. ",
  "sn15.7:2.3": "„Štai, vienuoliai, sakykime yra keturi mokiniai, gyvenantys šimtą metų, šimto metų gyvenimo trukmės. ",
  "sn15.7:2.4": "Jie kasdien prisimintų po šimtą tūkstančių _kappų_. ",
  "sn15.7:2.5": "Tie keturi mokiniai, vienuoliai, gyvenantys šimtą metų, šimto metų gyvenimo trukmės, šimtui metų praėjus, mirtų taip ir neprisiminę visų _kappų_. ",
  "sn15.7:2.6": "Tokia daugybė, vienuoliai, _kappų_ praėjo, prabėgo. ",
  "sn15.7:2.7": "Nėra lengva jas suskaičiuoti (ir pasakyti) ",
  "sn15.7:2.8": "„tiek _kappų_”, arba „tiek šimtų _kappų_”, arba „tiek tūkstančių _kappų_”, arba „tiek šimtų tūkstančių _kappų_”.” ",
  "sn15.7:2.9": "Dėl kokios priežasties? ",
  "sn15.7:2.10": "Vienuoliai, neįsivaizduojama kada buvo šios _samsaros_ pradžia … ",
  "sn15.7:2.11": "pakanka išsilaisvinti (iš _samsaros_).” "
}