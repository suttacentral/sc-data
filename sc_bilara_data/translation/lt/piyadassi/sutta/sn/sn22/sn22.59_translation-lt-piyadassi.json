{
  "sn22.59:0.1": "Pagal temą susijusių suttų rinkinys 22 ",
  "sn22.59:0.2": "6. Įsivėlimas ",
  "sn22.59:0.3": "59. Nesavastingumo bruožas ",
  "sn22.59:1.1": "Vieną kartą, Palaimintasis buvo apsistojęs Elnių parke, Išminčių vietovėje netoli Varanasio. ",
  "sn22.59:1.2": "Ten gi Palaimintasis kreipėsi į vienuolių penketuką: ",
  "sn22.59:1.3": "„Vienuoliai!” ",
  "sn22.59:1.4": "„Taip, Garbusis,” – atsakė Palaimintajam tie vienuoliai. ",
  "sn22.59:1.5": "Palaimintasis štai ką pasakė: ",
  "sn22.59:2.1": "„Materiali forma, vienuoliai, nėra savastis. ",
  "sn22.59:2.2": "Nes jeigu materiali forma būtų savastimi, ji nevestų prie ligų, ir ji paklustų (norui) ",
  "sn22.59:2.3": "„tegul mano materiali forma būna tokia, o šitokia tegul mano materiali forma nebūna“. ",
  "sn22.59:2.4": "Bet dėl to, vienuoliai, kad materiali forma nėra savastis, ji veda prie ligų, ir nepaklūsta (norui) ",
  "sn22.59:2.5": "„tegul mano materiali forma būna tokia, o šitokia tegul mano materiali forma nebūna“. ",
  "sn22.59:3.1": "Jausmo tonas nėra savastis … ",
  "sn22.59:3.2": "Nes jeigu jausmo tonas būtų savastimi, jis nevestų prie ligų, ir jis paklustų (norui) ",
  "sn22.59:3.3": "„tegul mano jausmo tonas būna toks, o šitoks tegul mano jausmo tonas nebūna“. ",
  "sn22.59:3.4": "Bet dėl to, vienuoliai, kad jausmo tonas nėra savastis, jis veda prie ligų, ir nepaklūsta (norui) ",
  "sn22.59:3.5": "„tegul mano jausmo tonas būna toks, o šitoks tegul mano jausmo tonas nebūna“. ",
  "sn22.59:4.1": "Suvokimas nėra savastis … ",
  "sn22.59:4.2": "Proto dariniai nėra savastis … ",
  "sn22.59:5.1": "Sąmonė nėra savastis. ",
  "sn22.59:5.2": "Nes jeigu sąmonė būtų savastimi, ji nevestų prie ligų, ir ji paklustų (norui) ",
  "sn22.59:5.3": "„tegul mano sąmonė būna tokia, o šitokia tegul mano sąmonė nebūna“. ",
  "sn22.59:5.4": "Bet dėl to, vienuoliai, kad sąmonė nėra savastis, ji veda prie ligų, ir nepaklūsta (norui) ",
  "sn22.59:5.5": "„tegul mano sąmonė būna tokia, o šitokia tegul mano sąmonė nebūna“. ",
  "sn22.59:6.1": "Kaip manote, vienuoliai, ",
  "sn22.59:6.2": "Materiali forma yra pastovi ar nepastovi?” ",
  "sn22.59:6.3": "„Nepastovi, Garbusis.” ",
  "sn22.59:6.4": "„O tai, kas nepastovu, yra nepatenkinama ar malonu?” ",
  "sn22.59:6.5": "„Nepatenkinama, Garbusis.” ",
  "sn22.59:6.6": "„O ar sumanu į tai, kas yra nepastovu, nepatenkinama, permaininga, žiūrėti taip: ",
  "sn22.59:6.7": "„Tai yra „mano”, aš esu tai, tai – „manasis aš”?” ",
  "sn22.59:6.8": "„Ne, Garbusis.” ",
  "sn22.59:6.9": "„Jausmo tonai  yra pastovūs ar nepastovūs?” … ",
  "sn22.59:6.10": "„Suvokimas  yra pastovus ar nepastovus?” … ",
  "sn22.59:6.11": "„Proto dariniai yra pastovūs ar nepastovūs?” … ",
  "sn22.59:6.12": "„Sąmonė yra pastovi ar nepastovi?” ",
  "sn22.59:6.13": "„Nepastovi, Garbusis.” ",
  "sn22.59:6.14": "„O tai, kas nepastovu, yra nepatenkinama ar malonu?” ",
  "sn22.59:6.15": "„Nepatenkinama, Garbusis.” ",
  "sn22.59:6.16": "„O ar sumanu į tai, kas yra nepastovu, nepatenkinama, permaininga, žiūrėti taip: ",
  "sn22.59:6.17": "„Tai yra „mano”, aš esu tai, tai – „manasis aš”?” ",
  "sn22.59:6.18": "„Ne, Garbusis.” ",
  "sn22.59:7.1": "Todėl, vienuoliai, bet kokia materiali forma – praeities, dabarties ar ateities, ar vidinė, ar išorinė, ar akivaizdi, ar subtili, ar prastesnė, ar puikesnė, ar tolima, ar artima – visa materiali forma (matytina taip): „Tai nėra „mano”, aš nesu tai, tai ne „manasis aš”.” Tas su teisinga išmintimi turi būti pamatyta taip, kaip tai iš tiesų yra. ",
  "sn22.59:8.1": "Bet koks jausmo tonas … ",
  "sn22.59:9.1": "Bet koks suvokimas … ",
  "sn22.59:9.2": "Bet kokie proto dariniai … ",
  "sn22.59:10.1": "Bet kokia sąmonė – praeities, dabarties ar ateities, ar vidinė, ar išorinė, ar akivaizdi, ar subtili, ar prastesnė, ar puikesnė, ar tolima, ar artima – visa sąmonė (matytina taip): „Tai nėra „mano”, aš nesu tai, tai ne „manasis aš”.” Tas su teisinga išmintimi turi būti pamatyta taip, kaip tai iš tiesų yra. ",
  "sn22.59:11.1": "Tai matydamas, vienuoliai, apmokytas tauriųjų mokinys nusivilia ir materialia forma, nusivilia ir jausmo tonu, nusivilia ir suvokimu, nusivilia ir proto dariniais, nusivilia ir sąmone. ",
  "sn22.59:11.2": "Nusivylus išblėsta aistra. Išblėsus aistrai išsilaisvinama. Išsilaisvinus ateina žinojimas, kad yra išsilaisvinta. ",
  "sn22.59:11.3": "Jis supranta, kad panaikintas (kitas) gimimas, nugyventas šventas gyvenimas, padaryta tai, kas turi būti padaryta, nebebus čia daugiau būties. ",
  "sn22.59:12.1": "Štai ką pasakė Palaimintasis. ",
  "sn22.59:12.2": "Patenkintas, vienuolių penketukas džiaugėsi Palaimintojo žodžiais. ",
  "sn22.59:12.3": "Ir tuo pat metu, kai buvo išdėstomas šis išaiškinimas, to vienuolių penketuko protai dėl nesisavinimo išsilaisvino nuo ydų. "
}