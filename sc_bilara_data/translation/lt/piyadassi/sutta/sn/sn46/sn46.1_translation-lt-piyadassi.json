{
  "sn46.1:0.1": "Pagal temą susijusių suttų rinkinys 46 ",
  "sn46.1:0.2": "1. Kalnai ",
  "sn46.1:0.3": "1. Himalajai ",
  "sn46.1:1.1": "Savatthyje. ",
  "sn46.1:1.2": "„Panašiai, vienuoliai, kaip palaikomi kalnų karaliaus, Himalajų, _nagai_ brandina kūną, kaupiasi jėgas, ",
  "sn46.1:1.3": "o ten subrandinę kūną, prisikaupę jėgų, paneria į mažą tvenkinį; panėrę į mažą tvenkinį, paneria į didelį tvenkinį; panėrę į didelį tvenkinį, paneria į mažą upę; panėrę į mažą upę, paneria į didelę upę; panėrę į didelę upę, paneria į didį vandenyną; ten jų kūnas pasiekia didumą, visišką išsivystymą. ",
  "sn46.1:1.4": "Lygiai taip, vienuoliai, ir vienuolis, palaikomas dorovės, įsitvirtinęs joje, lavindamas, dažnai praktikuodamas septynis nušvitimo veiksnius, pasiekia didumą, visišką mokymą atitinkančių savybių išsivystymą. ",
  "sn46.1:1.5": "Ir kaip, vienuoliai, vienuolis, palaikomas dorovės, įsitvirtinęs joje, lavindamas, dažnai praktikuodamas septynis nušvitimo veiksnius, pasiekia didumą, visišką mokymą atitinkančių savybių išsivystymą? ",
  "sn46.1:1.6": "Štai, vienuoliai, vienuolis vysto atidos nušvitimo veiksnį palaikomą atsiskyrimo, aistros išblėsimo, (teršalų) liovimosi ir subrandinantį paleidimą; ",
  "sn46.1:1.7": "vysto reiškinių tyrinėjimo nušvitimo veiksnį … ",
  "sn46.1:1.8": "vysto uolumo nušvitimo veiksnį … ",
  "sn46.1:1.9": "vysto palaimos nušvitimo veiksnį … ",
  "sn46.1:1.10": "vysto ramybės nušvitimo veiksnį … ",
  "sn46.1:1.11": "vysto sutelkties nušvitimo veiksnį … ",
  "sn46.1:1.12": "vysto lygiažiūros nušvitimo veiksnį palaikomą atsiskyrimo, aistros išblėsimo, (teršalų) liovimosi ir subrandinantį paleidimą. ",
  "sn46.1:1.13": "Štai taip, vienuoliai, vienuolis, palaikomas dorovės, įsitvirtinęs joje, lavindamas, dažnai praktikuodamas septynis nušvitimo veiksnius, pasiekia didumą, visišką mokymą atitinkančių savybių išsivystymą.” "
}