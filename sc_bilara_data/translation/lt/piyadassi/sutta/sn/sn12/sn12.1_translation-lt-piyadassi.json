{
  "sn12.1:0.1": "Pagal temą susijusių suttų rinkinys 12 ",
  "sn12.1:0.2": "1. Budos ",
  "sn12.1:0.3": "1. Sąlygotoji kilmė ",
  "sn12.1:1.1": "Taip aš girdėjau. ",
  "sn12.1:1.2": "Kartą Palaimintasis buvo apsistojęs Anathapindikos vienuolyne Džetos giraitėje netoli Savatthi. ",
  "sn12.1:1.3": "Ten gi Palaimintasis kreipėsi į vienuolius: ",
  "sn12.1:1.4": "„Vienuoliai!” ",
  "sn12.1:1.5": "„Taip, Garbusis,” – atsakė Palaimintajam tie vienuoliai. ",
  "sn12.1:1.6": "Palaimintasis štai ką pasakė: ",
  "sn12.1:1.7": "„Vienuoliai, mokysiu jus sąlygotosios kilmės. ",
  "sn12.1:1.8": "To klausykite, sutelkite visą dėmesį, aš kalbėsiu.” ",
  "sn12.1:1.9": "„Taip, Garbusis,” – atsakė Palaimintajam tie vienuoliai. ",
  "sn12.1:1.10": "Palaimintasis štai ką pasakė: ",
  "sn12.1:2.1": "„Ir kokia, vienuoliai, yra sąlygotoji kilmė?” ",
  "sn12.1:2.2": "Sąlygoti neišmanymo, vienuoliai, yra valingi veiksmai. ",
  "sn12.1:2.3": "Sąlygota valingų veiksmų yra sąmonė. ",
  "sn12.1:2.4": "Sąlygoti sąmonės yra protas ir materiali forma). ",
  "sn12.1:2.5": "Sąlygotos proto ir materialios formos yra šešios patyrimo sritys. ",
  "sn12.1:2.6": "Sąlygotas šešių patyrimo sričių yra sąlytis. ",
  "sn12.1:2.7": "Sąlygotas sąlyčio yra jausmo tonas. ",
  "sn12.1:2.8": "Sąlygotas jausmo tono yra troškimas. ",
  "sn12.1:2.9": "Sąlygotas troškimo yra savinimasis. ",
  "sn12.1:2.10": "Sąlygota savinimosi yra būtis. ",
  "sn12.1:2.11": "Sąlygotas būties yra gimimas. ",
  "sn12.1:2.12": "Sąlygotas gimimo yra senėjimo, mirties, liūdesio, raudojimo, skausmo, nusiminimo ir nevilties radimasis. ",
  "sn12.1:2.13": "Šitaip atsiranda visas šis kančios kalnas. ",
  "sn12.1:2.14": "Tai, vienuoliai, vadinama sąlygotąja kilme. ",
  "sn12.1:3.1": "Dėl visiško neišmanymo išblėsimo ir baigties baigiasi valingi veiksmai. ",
  "sn12.1:3.2": "Dėl valingų veiksmų baigties baigiasi sąmonė. ",
  "sn12.1:3.3": "Dėl sąmonės baigties baigiasi protas ir materiali forma. ",
  "sn12.1:3.4": "Dėl proto ir materialios formos baigties baigiasi šešios patyrimo sritys. ",
  "sn12.1:3.5": "Dėl šešių patyrimo sričių baigties baigiasi sąlytis. ",
  "sn12.1:3.6": "Dėl sąlyčio baigties baigiasi jausmo tonas. ",
  "sn12.1:3.7": "Dėl jausmo tono baigties baigiasi troškimas. ",
  "sn12.1:3.8": "Dėl troškimo baigties baigiasi savinimasis. ",
  "sn12.1:3.9": "Dėl savinimosi baigties baigiasi būtis. ",
  "sn12.1:3.10": "Dėl būties baigties baigiasi gimimas. ",
  "sn12.1:3.11": "Dėl gimimo baigties baigiasi senėjimas, mirtis, liūdesys, raudojimas, skausmas, nusiminimas ir neviltis. ",
  "sn12.1:3.12": "Šitaip baigiasi visas šis kančios kalnas.” ",
  "sn12.1:3.13": "Štai ką pasakė Palaimintasis. ",
  "sn12.1:3.14": "Patenkinti tie vienuoliai džiaugėsi Palaimintojo žodžiais. "
}