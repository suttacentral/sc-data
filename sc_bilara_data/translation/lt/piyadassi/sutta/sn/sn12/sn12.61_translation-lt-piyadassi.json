{
  "sn12.61:0.1": "Pagal temą susijusių suttų rinkinys 12.61 ",
  "sn12.61:0.2": "7. Didysis skyrius ",
  "sn12.61:0.3": "Neapmokytas ",
  "sn12.61:1.1": "Taip aš girdėjau. ",
  "sn12.61:1.2": "Kartą Palaimintasis buvo apsistojęs Anathapindikos vienuolyne Džetos giraitėje netoli <i lang='pi' translate='no'>Savatthi</i>… ",
  "sn12.61:1.3": "„Neapmokytas, vienuoliai, eilinis žmogus šiuo, sudarytu iš keturių didžiųjų elementų, kūnu gali ir nusivilti, ir prarasti aistrą jam, ir išsilaisvinti nuo jo. ",
  "sn12.61:1.4": "Dėl kokios priežasties? ",
  "sn12.61:1.5": "Matome, vienuoliai, kaip šis, sudarytas iš keturių didžiųjų elementų, kūnas auga ir sunyksta, kaip paimamas ir numetamas. ",
  "sn12.61:1.6": "Todėl neapmokytas eilinis žmogus juo gali ir nusivilti, ir prarasti aistrą jam, ir išsilaisvinti nuo jo. ",
  "sn12.61:2.1": "Bet, vienuoliai, tuo, ką vadina protu, aumeniu, sąmone, tuo neapmokytas eilinis žmogus negali nei nusivilti, nei prarasti aistrą tam, nei išsilaisvinti nuo to. ",
  "sn12.61:2.2": "Dėl kokios priežasties? ",
  "sn12.61:2.3": "Neapmokytas eilinis žmogus, vienuoliai, ilgą laiką kabinosi, savinosi, dėl prisirišimo laikėsi įsitikinimo: ",
  "sn12.61:2.4": "„Tai „mano”, aš esu tai, tai – „manasis aš”. ",
  "sn12.61:2.5": "Todėl neapmokytas eilinis žmogus tuo negali nei nusivilti, nei prarasti aistrą tam, nei išsilaisvinti nuo to. ",
  "sn12.61:3.1": "Geriau jau, vienuoliai, neapmokytas eilinis žmogus laikytų savimi (savastimi) šį, sudarytą iš keturių didžiųjų elementų, kūną, o ne protą. ",
  "sn12.61:3.2": "Dėl kokios priežasties? ",
  "sn12.61:3.3": "Matome, vienuoliai, kad šis, sudarytas iš keturių didžiųjų elementų, kūnas tveria vienerius metus, dvejus, trejus, ketverius, penkerius, dešimt, dvidešimt, trisdešimt, keturiasdešimt, penkiasdešimt, šimtą metų ir daugiau. ",
  "sn12.61:4.1": "Bet, vienuoliai, tas, ką vadina protu, aumeniu, sąmone, tas dieną naktį kyla vienoks ir išnyksta kitoks. ",
  "sn12.61:4.2": "Panašiai, vienuoliai, kaip klaidžiojanti miške ar girioje beždžionė tveriasi vienos šakos, paleidžia ją, tveriasi kitos, tuomet paleidžia tą, tveriasi dar kitos. ",
  "sn12.61:4.3": "Lygiai gi, vienuoliai, taip, tas, ką vadina protu, aumeniu, sąmone, tas dieną naktį kyla vienoks ir išnyksta kitoks. ",
  "sn12.61:5.1": "Čia, vienuoliai, apmokytas tauriųjų mokinys gerai išmintingai kreipia dėmesį į sąlygotąją kilmę: ",
  "sn12.61:5.2": "„Šitam esant, tai esti: dėl šito kilimo, tai kyla. ",
  "sn12.61:5.3": "Šitam nesant, to nėra; dėl to baigties, tai baigia egzistuoti. O būtent, ",
  "sn12.61:5.4": "sąlygoti neišmanymo, vienuoliai, yra valingi veiksmai. ",
  "sn12.61:5.5": "Sąlygota valingų veiksmų sąmonė … ",
  "sn12.61:5.6": "Šitaip atsiranda visas šis kančios kalnas. ",
  "sn12.61:5.7": "Dėl visiško neišmanymo išblėsimo ir baigties baigiasi valingi veiksmai. ",
  "sn12.61:5.8": "Dėl valingų veiksmų baigties baigiasi sąmonė … ",
  "sn12.61:5.9": "Šitaip baigiasi visas šis kančios kalnas.” ",
  "sn12.61:6.1": "Tai matydamas, vienuoliai, apmokytas tauriųjų mokinys nusivilia ir materialia forma, nusivilia ir jausmo tonu, nusivilia ir suvokimu, nusivilia ir proto dariniais, nusivilia ir sąmone. ",
  "sn12.61:6.2": "Nusivylus išblėsta aistra. Išblėsus aistrai išsilaisvinama. Išsilaisvinus ateina žinojimas, kad yra išsilaisvinta. ",
  "sn12.61:6.3": "Jis supranta, kad panaikintas (kitas) gimimas, nugyventas šventas gyvenimas, padaryta tai, kas turi būti padaryta, nebebus čia daugiau būties.” "
}