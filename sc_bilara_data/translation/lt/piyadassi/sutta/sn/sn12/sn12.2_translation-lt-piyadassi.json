{
  "sn12.2:0.1": "Pagal temą susijusių suttų rinkinys 12 ",
  "sn12.2:0.2": "1. Budos ",
  "sn12.2:0.3": "2. Nagrinėjimas ",
  "sn12.2:1.1": "Palaimintasis buvo apsistojęs netoli Savatthi. ",
  "sn12.2:1.2": "„Vienuoliai, mokysiu jus sąlygotosios kilmės, išnagrinėsiu (ją). ",
  "sn12.2:1.3": "To klausykite, sutelkite visą dėmesį, aš kalbėsiu.” ",
  "sn12.2:1.4": "„Taip, Garbusis,” – atsakė Palaimintajam tie vienuoliai. ",
  "sn12.2:1.5": "Palaimintasis štai ką pasakė: ",
  "sn12.2:2.1": "„Ir kokia, vienuoliai, yra sąlygotoji kilmė? ",
  "sn12.2:2.2": "Sąlygoti neišmanymo, vienuoliai, yra valingi veiksmai. ",
  "sn12.2:2.3": "Sąlygota valingų veiksmų yra sąmonė. ",
  "sn12.2:2.4": "Sąlygoti sąmonės yra protas ir materiali forma. ",
  "sn12.2:2.5": "Sąlygotos proto ir materialios formos yra šešios patyrimo sritys. ",
  "sn12.2:2.6": "Sąlygotas šešių patyrimo sričių yra sąlytis. ",
  "sn12.2:2.7": "Sąlygotas sąlyčio yra jausmo tonas. ",
  "sn12.2:2.8": "Sąlygotas jausmo tono yra troškimas. ",
  "sn12.2:2.9": "Sąlygotas troškimo yra savinimasis. ",
  "sn12.2:2.10": "Sąlygota savinimosi yra būtis. ",
  "sn12.2:2.11": "Sąlygotas būties yra gimimas. ",
  "sn12.2:2.12": "Sąlygotas gimimo yra senėjimo, mirties, liūdesio, raudojimo, skausmo, nusiminimo ir nevilties radimasis. ",
  "sn12.2:2.13": "Šitaip atsiranda visas šis kančios kalnas. ",
  "sn12.2:3.1": "Ir kas, vienuoliai, yra senėjimas ir mirtis? ",
  "sn12.2:3.2": "Bet kokių būtybių, esančių bet kokioje būtybių klasėje, senėjimas, senatvė, subyrėję dantys, žilumas, susiraukšlėjimas, gyvybinių jėgų nykimas, gebėjimų silpimas – ",
  "sn12.2:3.3": "tai vadinama senėjimu. ",
  "sn12.2:3.4": "Bet kokių būtybių išnykimas, pranykimas, išėjimas iš bet kokios būtybių klasės, pradingimas, giltinė, mirtis, baigtis, sandų susiskaidymas, griaučių numetimas – ",
  "sn12.2:3.5": "tai vadinama mirtimi. ",
  "sn12.2:3.6": "Taigi, tai yra senėjimas, o tai yra mirtis. ",
  "sn12.2:3.7": "Tai, vienuoliai, vadinama senėjimu ir mirtimi. ",
  "sn12.2:4.1": "Ir kas, vienuoliai, yra gimimas? ",
  "sn12.2:4.2": "Bet kokių būtybių, bet kokioje būtybių klasėje gimimas, gymis, pradėjimas, prigimimas, atgimimas, sandų atsiradimas, patyrimo sričių įgijimas – ",
  "sn12.2:4.3": "tai, vienuoliai, vadinama gimimu. ",
  "sn12.2:5.1": "Ir kas yra būtis? ",
  "sn12.2:5.2": "Vienuoliai, yra šios trys būtys: ",
  "sn12.2:5.3": "jausminė būtis, subtilios materijos būtis, būtis be materijos. ",
  "sn12.2:5.4": "Tai, vienuoliai, vadinama būtimi. ",
  "sn12.2:6.1": "Ir kas, vienuoliai, yra savinimasis? ",
  "sn12.2:6.2": "Vienuoliai, yra šie keturi savinimaisi: ",
  "sn12.2:6.3": "juslinių malonumų savinimasis, neteisingų pažiūrų savinimasis, neteisingo ritualų ir įžadų paskirties supratimo savinimasis, tikėjimo į savastį savinimasis. ",
  "sn12.2:6.4": "Tai, vienuoliai, vadinama savinimusi. ",
  "sn12.2:7.1": "Ir kas, vienuoliai, yra troškimas? ",
  "sn12.2:7.2": "Vienuoliai, yra šios šešios troškimo rūšys: ",
  "sn12.2:7.3": "matomų formų troškimas, garsų troškimas, kvapų troškimas, skonių troškimas, troškimas apčiuopiamo, (proto) reiškinių troškimas. ",
  "sn12.2:7.4": "Tai, vienuoliai, vadinama troškimu. ",
  "sn12.2:8.1": "Ir kas, vienuoliai, yra jausmo tonas? ",
  "sn12.2:8.2": "Vienuoliai, yra šios šešios jausmo tono rūšys: ",
  "sn12.2:8.3": "jausmo tonas, gimęs dėl sąlyčio su akimi, jausmo tonas, gimęs dėl sąlyčio su ausimi, jausmo tonas, gimęs dėl sąlyčio su nosimi, jausmo tonas, gimęs dėl sąlyčio su liežuviu, jausmo tonas, gimęs dėl sąlyčio su kūnu, jausmo tonas, gimęs dėl sąlyčio su protu. ",
  "sn12.2:8.4": "Tai, vienuoliai, vadinama jausmo tonu. ",
  "sn12.2:9.1": "Ir kas, vienuoliai, yra sąlytis? ",
  "sn12.2:9.2": "Vienuoliai, yra šios šešios sąlyčio rūšys: ",
  "sn12.2:9.3": "akies sąlytis, ausies sąlytis, nosies sąlytis, liežuvio sąlytis, kūno sąlytis, proto sąlytis. ",
  "sn12.2:9.4": "Tai vadinama sąlyčiu. ",
  "sn12.2:10.1": "Ir kas, vienuoliai, yra šešios patyrimo sritys? ",
  "sn12.2:10.2": "Akies patyrimo sritis, ausies patyrimo sritis, nosies patyrimo sritis, liežuvio patyrimo sritis, kūno patyrimo sritis, proto patyrimo sritis – ",
  "sn12.2:10.3": "tai, vienuoliai, vadinama šešiomis patyrimo sritimis. ",
  "sn12.2:11.1": "Ir kas, vienuoliai, yra protas ir materiali forma? ",
  "sn12.2:11.2": "Jausmo tonas, suvokimas, valia, sąlytis, dėmesys – ",
  "sn12.2:11.3": "tai vadinama vardu. ",
  "sn12.2:11.4": "Keturi pirminiai (materijos) elementai ir materija, priklausanti nuo jų – ",
  "sn12.2:11.5": "tai vadinama materialia forma. ",
  "sn12.2:11.6": "Taigi, tai yra protas, o tai yra materiali forma. ",
  "sn12.2:11.7": "Tai, vienuoliai, vadinama protu ir materialia forma. ",
  "sn12.2:12.1": "Ir kas, vienuoliai, yra sąmonė? ",
  "sn12.2:12.2": "Vienuoliai, yra šios šešios sąmonės rūšys: ",
  "sn12.2:12.3": "akies sąmonė, ausies sąmonė, nosies sąmonė, liežuvio sąmonė, kūno sąmonė, proto sąmonė. ",
  "sn12.2:12.4": "Tai, vienuoliai, vadinama sąmone. ",
  "sn12.2:13.1": "Ir kas, vienuoliai, yra valingi veiksmai? ",
  "sn12.2:13.2": "Vienuoliai, yra šie trys valingi veiksmai: ",
  "sn12.2:13.3": "kūno valingi veiksmai, kalbos valingi veiksmai, proto valingi veiksmai. ",
  "sn12.2:13.4": " Tai, vienuoliai, vadinama valingais veiksmais. ",
  "sn12.2:14.1": "Ir kas, vienuoliai, yra neišmanymas? ",
  "sn12.2:14.2": "Vienuoliai, nežinojimas apie kančią, nežinojimas apie kančios priežastį, nežinojimas apie kančios baigtį, nežinojimas apie kelią, vedantį į kančios baigtį – ",
  "sn12.2:14.3": "tai vadinama neišmanymu. ",
  "sn12.2:15.1": "Tokiu būdu, vienuoliai, sąlygoti neišmanymo yra valingi veiksmai. ",
  "sn12.2:15.2": "Sąlygota valingų veiksmų yra sąmonė … ",
  "sn12.2:15.3": "Šitaip atsiranda visas šis kančios kalnas. ",
  "sn12.2:15.4": "Dėl visiško neišmanymo išblėsimo ir baigties baigiasi valingi veiksmai. ",
  "sn12.2:15.5": "Dėl valingų veiksmų baigties baigiasi sąmonė … ",
  "sn12.2:15.6": "Šitaip baigiasi visas šis kančios kalnas.” "
}