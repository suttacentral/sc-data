{
  "sn54.6:0.1": "Pagal temą susijusių suttų rinkinys 54 ",
  "sn54.6:0.2": "1. Skyrius apie vieną <i lang='pi' translate='no'>dhammą</i> ",
  "sn54.6:0.3": "6. Su Aritha ",
  "sn54.6:1.1": "<i lang='pi' translate='no'>Savatth</i>yje. ",
  "sn54.6:1.2": "Ten gi Palaimintasis štai ką pasakė: ",
  "sn54.6:1.3": "„Vienuoliai, ar lavinate atidą kvėpavimui?” ",
  "sn54.6:1.4": "Kai tai buvo pasakyta, garbingasis Aritha pasakė Palaimintajam: ",
  "sn54.6:1.5": "„Garbusis, aš lavinu atidą kvėpavimui.” ",
  "sn54.6:1.6": "„Bet kaip gi, Aritha, tu lavini atidą kvėpavimui?” ",
  "sn54.6:1.7": "„Garbusis, aš palikau jausminį geismą praeities jusliniams malonumams, palikau jausminį geismą ateities jusliniams malonumams, juslių veikimas išorinių ir vidinių reiškinių atžvilgiu yra gerai prislopintas. ",
  "sn54.6:1.8": "Įkvepiu (būdamas) atidus, iškvepiu (būdamas) atidus. ",
  "sn54.6:1.9": "Štai taip, Garbusis, aš lavinu atidą kvėpavimui.” ",
  "sn54.6:2.1": "Ir tai, Aritha, yra atida kvėpavimui, nesakau, kad tai nėra. ",
  "sn54.6:2.2": "Na bet, Aritha, paklausyki, kaip atida kvėpavimui paaiškinama detaliai ir išsamiai, ",
  "sn54.6:2.3": "sutelki visą dėmesį, aš kalbėsiu.” ",
  "sn54.6:2.4": "„Taip, Garbusis,” – atsakė Palaimintajam garbingasis Aritha. ",
  "sn54.6:2.5": "Palaimintasis štai ką pasakė: ",
  "sn54.6:3.1": "Ir kaip, Aritha, atida kvėpavimui paaiškinama detaliai ir išsamiai? ",
  "sn54.6:3.2": "Štai, Aritha, vienuolis nuėjęs ar į mišką, ar po medžiu, ar į atokią vietą atsisėda sukryžiavęs kojas, laikydamas kūną tiesiai, sutelkęs atidą priešais save. ",
  "sn54.6:3.3": "Jis įkvepia (būdamas) atidus, iškvepia (būdamas) atidus. ",
  "sn54.6:3.4": "Ilgai įkvėpdamas jis supranta: „Įkvepiu ilgai”… ",
  "sn54.6:3.5": "Jis mokosi: „Įkvėpsiu stebėdamas atsižadėjimą”, – mokosi: „Iškvėpsiu stebėdamas atsisakymą”. ",
  "sn54.6:3.6": "Štai taip, Aritha, atida kvėpavimui paaiškinama detaliai ir išsamiai. "
}