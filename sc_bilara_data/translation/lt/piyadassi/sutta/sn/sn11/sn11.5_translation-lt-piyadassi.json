{
  "sn11.5:0.1": "Pagal temą susijusių suttų rinkinys 11 ",
  "sn11.5:0.2": "1. Pirmas skyrius ",
  "sn11.5:0.3": "Apie pergalę, kurią nulėmė geras pasisakymas ",
  "sn11.5:1.1": "Savatthyje. ",
  "sn11.5:1.2": "„Vienuoliai, kadaise praeityje dievybės ir asurai stojo į mūšį. ",
  "sn11.5:1.3": "Ir štai asurų valdovas Vėpačiti tarė dievybių valdovui Sakkai: ",
  "sn11.5:1.4": "„Dievybių valdove, tegul pergalę nulemia geras pasisakymas.“ ",
  "sn11.5:1.5": "(Sakka atsakė:) „Vėpačiti, tegul pergalę nulemia geras pasisakymas.” ",
  "sn11.5:1.6": "Ir štai, vienuoliai, dievybės ir asurai paskyrė teisėjų kolegiją, sakydami: ",
  "sn11.5:1.7": "„Šie supras, kas mūsų buvo gerai, o kas blogai pasakyta.” ",
  "sn11.5:1.8": "Ir štai asurų valdovas Vėpačiti tarė dievybių valdovui Sakkai: ",
  "sn11.5:1.9": "„Sakyk posmą, dievybių valdove.” ",
  "sn11.5:1.10": "Kai tai buvo pasakyta, Sakka tarė Vėpačičiui: ",
  "sn11.5:1.11": "„Tu juk, Vėpačiti, čia esi vyresnioji dievybė, ",
  "sn11.5:1.12": "tad sakyk posmą tu.” ",
  "sn11.5:1.13": "Kai tai buvo pasakyta, Vėpačiti, asurų valdovas, padeklamavo šį posmą: ",
  "sn11.5:2.1": "Kvailiai dar labiau putotų ",
  "sn11.5:2.2": "Jei nebūtų kas juos sulaikytų. ",
  "sn11.5:2.3": "Todėl griežtomis bausmėmis (prievarta) ",
  "sn11.5:2.4": "Išminčius turėtų sustabdyti kvailį. ",
  "sn11.5:3.1": "Ir kai, vienuoliai, Vėpačiti, asurų valdovas, ištarė šį posmą, asurai plojo, o dievybės tylėjo. ",
  "sn11.5:3.2": "Ir štai Vėpačiti tarė Sakkai: ",
  "sn11.5:3.3": "„Sakyk posmą, dievybių valdove.” ",
  "sn11.5:3.4": "Kai tai buvo pasakyta, Sakka, dievybių valdovas, padeklamavo šį posmą: ",
  "sn11.5:4.1": "Aš manau, kad kvailiui sulaikyti ",
  "sn11.5:4.2": "Tai yra vienintelis būdas: ",
  "sn11.5:4.3": "Žinantis, kad kitas pyksta, ",
  "sn11.5:4.4": "Turi būti su atida ir išlaikyti ramybę. ",
  "sn11.5:5.1": "Ir kai, vienuoliai, Sakka, dievybių valdovas, pasakė šį posmą, dievybės plojo, o asurai tylėjo. ",
  "sn11.5:5.2": "Ir štai Sakka tarė Vėpačičiui: ",
  "sn11.5:5.3": "„Sakyk posmą, Vėpačiti.” ",
  "sn11.5:5.4": "Kai tai buvo pasakyta, Vėpačiti, asurų valdovas, padeklamavo šį posmą: ",
  "sn11.5:6.1": "Aš matau šį trūkumą, o Vasava, ",
  "sn11.5:6.2": "tokioje vien tik kantrybės (praktikoje): ",
  "sn11.5:6.3": "Kai kvailys apie tave galvoja: ",
  "sn11.5:6.4": "„Jis taikstosi su manimi iš baimės”, – ",
  "sn11.5:6.5": "(Tas) neišmanėlis ims tave persekioti dar smarkiau, ",
  "sn11.5:6.6": "Kaip bulius tą, kuris bėga. ",
  "sn11.5:7.1": "Ir kai, vienuoliai, Vėpačiti, asurų valdovas, ištarė šį posmą, asurai plojo, o dievybės tylėjo. ",
  "sn11.5:7.2": "Ir štai Vėpačiti tarė Sakkai: ",
  "sn11.5:7.3": "“Sakyk posmą, dievybių valdove.” ",
  "sn11.5:7.4": "Kai tai buvo pasakyta, Sakka, dievybių valdovas, padeklamavo šiuos posmus: ",
  "sn11.5:8.1": "Tegul daro kaip nori, te galvoja, ar ne: ",
  "sn11.5:8.2": "„Jis taikstosi su manimi iš baimės.” ",
  "sn11.5:8.3": "Tarp prasmingų dalykų, kurių geriausia apraiška yra savo paties labas, ",
  "sn11.5:8.4": "Nėra geresnio už kantrybę. ",
  "sn11.5:9.1": "Juk kai stiprus žmogus ",
  "sn11.5:9.2": "Taikstosi su silpnajėgiu, ",
  "sn11.5:9.3": "Tai vadinama aukščiausia kantrybe, ",
  "sn11.5:9.4": "(Nes) silpnajėgis visada turi būti kantrus. ",
  "sn11.5:10.1": "Sakoma, kad stiprybė, ta stiprybė, ",
  "sn11.5:10.2": "Kuri yra kvailumo stiprybė, tėra silpnybė. ",
  "sn11.5:10.3": "Tačiau niekas negali priekaištauti žmogui ",
  "sn11.5:10.4": "kuris yra stiprus, (nes) jį (jis) saugo Dhamma. ",
  "sn11.5:11.1": "Tas, kuris pykčiu atsilygina piktam žmogui, ",
  "sn11.5:11.2": "Tuo pablogina savo padėtį. ",
  "sn11.5:11.3": "Neatsakydamas supykusiam žmogui pykčiu, ",
  "sn11.5:11.4": "Žmogus laimi sunkiai laimimą mūšį. ",
  "sn11.5:12.1": "Dėl abiejų gerovės praktikuoja, ",
  "sn11.5:12.2": "Savo ir kito, ",
  "sn11.5:12.3": "Tas, kas žinodamas, kad kitas pyksta, ",
  "sn11.5:12.4": "Būna su atida ir išlaiko ramybę. ",
  "sn11.5:13.1": "Jis pasiekia abiejų išgydymą, ",
  "sn11.5:13.2": "Savo ir kito. ",
  "sn11.5:13.3": "Žmonės gi, kurie jį laiko kvailiu ",
  "sn11.5:13.4": "neišmano Dhammos. ",
  "sn11.5:14.1": "Ir kai, vienuoliai, Sakka, dievybių valdovas, pasakė šį posmą, dievybės plojo, o asurai tylėjo. ",
  "sn11.5:14.2": "Ir štai dievybių ir asurų paskirta teisėjų kolegija pasakė štai ką: ",
  "sn11.5:14.3": "„Vėpačiti, asurų valdovo, pasakyti posmai ",
  "sn11.5:14.4": "yra iš prievartos ir smurto srities. Taip kyla kivirčai, ginčiai ir nesutarimai. ",
  "sn11.5:14.5": "O Sakkos, dievybių valdovo, pasakyti posmai ",
  "sn11.5:14.6": "yra iš ne prievartos ir ne smurto srities. Taip išvengiami kivirčai, ginčiai ir nesutarimai. ",
  "sn11.5:14.7": "Geras pasakymas nulemia Sakkos, dievybių valdovo pergalę.” ",
  "sn11.5:14.8": "Štai taip, vienuoliai, geras pasakymas nulėmė Sakkos, dievybių valdovo pergalę. "
}