<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg8' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>8. Speech</span></h1>
</header>
<blockquote class='gatha'>
<p><a class='kilde' id='kilde841874'></a><a class='d-vp' id='216b4'></a></p>
<p><a class='kilde' id='kilde841875'></a><a class='d-vp' id='216b4-217a3'></a><a class='vuv' id='179'></a><a class='vvuv' id='8.1'></a> || gaṅ dag byas bźin ma byas zer ba daṅ ||<br>
brdzun du smra ba dmyal bar ’gro bar ’gyur ||<br>
mi de gñis ka ’dra ba pha rol tu ||<br>
soṅ nas dman pa’i chos daṅ ldan par ’gyur ||</p>
<p><a class='vuv' id='180'></a><a class='vvuv' id='8.2'></a>skyes bu skyes pa’i kha nas ni ||<br>
tshig ṅan smra bar byed pa yi ||<br>
tshig gi sta re skyes gyur nas ||<br>
bdag ñid gcod par byed par ’gyur ||</p>
<p><a class='vuv' id='181'></a><a class='vvuv' id='8.3'></a>gaṅ źig smad ’os skye bo stod byed daṅ ||<br>
bstod ’os skye bo rnam par smod byed pa ||<br>
de ni kha yis ’thab khrol kun sogs śiṅ ||<br>
’thab khrol can gaṅ des ni bde mi ’thob ||</p>
<p><a class='vuv' id='182'></a><a class='vvuv' id='8.4'></a>gaṅ ’dir cho los raṅ nor ’pham byed pa ||<br>
’thab khrol de ni chuṅ zad tsam du zad ||<br>
gaṅ źig bde bar gśegs la yid ’khrug pa ||<br>
de ’dir ’thab khrol śin tu chen po yin ||</p>
<p><a class='vuv' id='183'></a><a class='vvuv' id='8.5'></a>ṅag yid ’phags pas smad pa’i sdig bsten na ||<br>
bye ba chu bur can daṅ stoṅ phrag ni ||<br>
bźi bcu gcig tu chu bar rdol pa yi ||<br>
sems can dmyal ba rnams su ’gro bar ’gyur ||</p>
<p><a class='vuv' id='184'></a><a class='vvuv' id='8.6'></a>sdig pa’i sems kyis ma ñes skyon rjod pa ||<br>
bdag ñid bsad phyir dmyal ba spel bar zad ||<br>
stobs ldan ñes med pa dag bzod byed ciṅ ||<br>
de la sems kyaṅ ’khrug par mi byed do ||</p>
<p><a class='vuv' id='185'></a><a class='vvuv' id='8.7'></a>bsam brlag gaṅ źig sdig can gyi ||<br>
lta la brten nas ’phags pa ni ||<br>
dgra bcom chos kyis ’tsho ba daṅ ||<br>
bstan pa spoṅ bar byed pa dag ||<br>
smig ma ’bru chags lta bur ni ||<br>
de ni raṅ gi ’bras bus gsod ||</p>
<p><a class='vuv' id='186'></a><a class='vvuv' id='8.8'></a>tshig bzaṅ kho na smra bya yi ||<br>
sdig pa can dag smra mi bya ||<br>
sdig can gduṅ byed smra ba bas ||<br>
tshig bzaṅ smra bar byed pa ruṅ ||</p>
<p><a class='vuv' id='187'></a><a class='vvuv' id='8.9'></a>byis pa sdig can smra byed pa ||<br>
smra ba’i tshe na ’chiṅ ’gyur la ||<br>
gal te smra na gźan spoṅ ba ||<br>
de dag ’phags pa mi gsuṅ ṅo ||</p>
<p><a class='vuv' id='188'></a><a class='vvuv' id='8.10'></a>dge sloṅ dag ni bsdams pa daṅ ||<br>
dal bus smra źiṅ rlom pa med ||<br>
gaṅ źig chos ldan don ston pa ||<br>
de ni sñan par smra ba yin ||</p>
<p><a class='kilde' id='kilde841885'></a><a class='d-vp' id='217a3-6'></a><a class='vuv' id='189'></a><a class='vvuv' id='8.11'></a> legs par smra ba mchog ces ’phags pa gsuṅ ||<br>
sñan smra mi sñan ma yin de gñis pa ||<br>
bden smra brdzun pa ma yin de gsum pa ||<br>
chos smra phal pa ma yin bźi pa de’o ||</p>
<p><a class='vuv' id='190'></a><a class='vvuv' id='8.12'></a>tshig de rnams ni smra bya źiṅ ||<br>
gaṅ gis bdag kyaṅ mi gduṅ la ||<br>
pha rol la yaṅ gnod med pa’i ||<br>
tshig de legs par smra bar bya ||</p>
<p><a class='vuv' id='191'></a><a class='vvuv' id='8.13'></a>gaṅ gis mṅon par dga’ ’gyur źiṅ ||<br>
gaṅ gis sdig pa mi skyed daṅ ||<br>
smras pas pha rol dga’ ’gyur ba’i ||<br>
sñan tshig kho na smra bar bya ||</p>
<p><a class='vuv' id='192'></a><a class='vvuv' id='8.14'></a>bden pa’i tshig ni bdud rtsi ste ||<br>
bden pa’i tshig ni bla med yin ||<br>
don daṅ chos la rab gnas pa||<br>
bden pa yin źes dam pa gsuṅ ||</p>
<p><a class='vuv' id='193'></a><a class='vvuv' id='8.15'></a>sdug bsṅal thams cad spaṅ ba’i phyir ||<br>
saṅs rgyas kyis ni gsuṅs tshig gaṅ ||<br>
bden pa mya ṅan ’das ’gro ba’i ||<br>
tshig de bla med pa yin ||</p>
</blockquote>
<p class='endsection'>tshig gi tshoms te brgyad pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
