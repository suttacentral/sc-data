<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg31' lang='xct' href='#uv-kg31' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>31. The Mind</span></h1>
</header>
<blockquote class='gatha'>
<p><a class='ref kilde' id='kilde2552' href='#kilde2552'></a><a class='ref d-vp' id='d-vp243a1' href='#d-vp243a1'>D vp 243a1</a></p>
<p><a class='ref kilde' id='kilde2553' href='#kilde2553'></a><a class='ref d-vp' id='d-vp243a1-7' href='#d-vp243a1-7'>D vp 243a1-7</a><a class='ref vuv' id='vuv770' href='#vuv770'>Verse 770</a><a class='ref vvuv' id='vvuv31.1' href='#vvuv31.1'>Verse 31.1</a> || gzuṅ bar dka’ źiṅ yaṅ ba daṅ ||<br>
gaṅ du dga’ bar ’gro ba yi ||<br>
sems dul ba ni legs pa ste ||<br>
sems dul ba yis bde ba ’dren ||</p>
<p><a class='ref vuv' id='vuv771' href='#vuv771'>Verse 771</a><a class='ref vvuv' id='vvuv31.2' href='#vvuv31.2'>Verse 31.2</a>bdud kyi gźi dag spoṅ pa na ||<br>
chu bo’i gnas nas rab bton te ||<br>
thaṅ la bor ba’i ña lta bur ||<br>
bdag gi sems ni yoṅs su g-yo ||</p>
<p><a class='ref vuv' id='vuv772' href='#vuv772'>Verse 772</a><a class='ref vvuv' id='vvuv31.3' href='#vvuv31.3'>Verse 31.3</a>ñi ma las ni ’od zer ltar ||<br>
bdag gi sems ni so sor rgyug ||<br>
de dag mkhas pas ṅes bzlog ste ||<br>
lcags kyu yis ni glaṅ chen bźin ||</p>
<p><a class='ref vuv' id='vuv773' href='#vuv773'>Verse 773</a><a class='ref vvuv' id='vvuv31.4' href='#vvuv31.4'>Verse 31.4</a>ṅa la don med spyod pa daṅ ||<br>
bltar med sñiṅ po med pa de ||<br>
rtag tu gdul bar bya ba’i phyir ||<br>
sems de la ni ṅa smra’o ||</p>
<p><a class='ref vuv' id='vuv774' href='#vuv774'>Verse 774</a><a class='ref vvuv' id='vvuv31.5' href='#vvuv31.5'>Verse 31.5</a>sems ’di sṅon chad ji ltar ’dod pa daṅ ||<br>
dga’ dgur spyod ciṅ rgyu bar byed pa dag ||<br>
glaṅ chen myos la mi yis lcags kyu ltar ||<br>
de ni tshul bźin bya bas de bzuṅ ṅo ||</p>
<p><a class='ref vuv' id='vuv775' href='#vuv775'>Verse 775</a><a class='ref vvuv' id='vvuv31.6' href='#vvuv31.6'>Verse 31.6</a>khaṅ khyim byed pa ’di yis ni ||<br>
yaṅ yaṅ skye ba’i sdug bsṅal can ||<br>
skye ba’i ’khor ba du ma źig ||<br>
da ltar phan cad khyod kyis phyuṅ ||</p>
<p><a class='ref vuv' id='vuv776' href='#vuv776'>Verse 776</a><a class='ref vvuv' id='vvuv31.7' href='#vvuv31.7'>Verse 31.7</a>khaṅ khyim byed pa khyod mthoṅ bas ||<br>
khyim gyi gduṅ chen rnam bcom la ||<br>
phyam rnams thams cad bcag nas su ||<br>
phyin cad khyim byed mi gźug go ||<br>
sems ni ’du byed daṅ phral nas ||<br>
’di ñid la ni zad par ’dod ||</p>
<p><a class='ref vuv' id='vuv777' href='#vuv777'>Verse 777</a><a class='ref vvuv' id='vvuv31.8' href='#vvuv31.8'>Verse 31.8</a>sems ni g-yo źiṅ brdzun pa ste ||<br>
riṅ du ’gro źiṅ bzlog dka’ ba ||<br>
mda’ mkhan me yis sroṅ ba ltar ||<br>
yid gźuṅs pa yis bsraṅ bar bya||</p>
<p><a class='ref vuv' id='vuv778' href='#vuv778'>Verse 778</a><a class='ref vvuv' id='vvuv31.8A' href='#vvuv31.8A'>Verse 31.8A</a>gaṅ źig lus med phug na gnas ||<br>
gcig pu rgyu źiṅ riṅ ’gro ba’i ||<br>
sems de ’dul bar byed pa ni ||<br>
’jigs pa che las thar bar ’gyur ||</p>
<p><a class='ref vuv' id='vuv779' href='#vuv779'>Verse 779</a><a class='ref vvuv' id='vvuv31.9' href='#vvuv31.9'>Verse 31.9</a>log pa’i smon ldan sems gaṅ gis ||<br>
bdag ñid sdug bsṅal byed ’gyur ba’i ||<br>
de ltar ’khon gyis ’khon can daṅ ||<br>
dgra bos dgra la’aṅ byed mi ’gyur ||</p>
<p><a class='ref vuv' id='vuv780' href='#vuv780'>Verse 780</a><a class='ref vvuv' id='vvuv31.10' href='#vvuv31.10'>Verse 31.10</a>yaṅ dag smon ldan sems gaṅ gis ||<br>
bdag ñid bde bar byed ’gyur ba ||<br>
de ltar pha daṅ ma dag daṅ ||<br>
gñen gźan gyis kyaṅ byed mi ’gyur ||</p>
<p><a class='ref kilde' id='kilde2564' href='#kilde2564'></a><a class='ref d-vp' id='d-vp243a7-b6' href='#d-vp243a7-b6'>D vp 243a7-b6</a></p>
<p><a class='ref vuv' id='vuv781' href='#vuv781'>Verse 781</a><a class='ref vvuv' id='vvuv31.11' href='#vvuv31.11'>Verse 31.11</a>ji ltar khoṅ steṅ g-yogs ñes na ||<br>
char pa yoṅs su ’dzag pa ltar ||<br>
de bźin sems ni ma bsgoms pa ||<br>
’dod chags rnams kyis yoṅs su bcom ||</p>
<p><a class='ref vuv' id='vuv782' href='#vuv782'>Verse 782</a><a class='ref vvuv' id='vvuv31.17' href='#vvuv31.17'>Verse 31.17</a>ji ltar khaṅ steṅ g-yogs legs na ||<br>
char pa rnam par mi ’dzag pa ||<br>
de bźin legs par bsgoms pa’i sems ||<br>
’dod chags rnams kyis yoṅ mi choms ||</p>
<p><a class='ref vuv' id='vuv783' href='#vuv783'>Verse 783</a><a class='ref vvuv' id='vvuv31.12' href='#vvuv31.12'>Verse 31.12</a>ji ltar khaṅ steṅ g-yogs ñes na ||<br>
char pa yoṅs su ’dzag pa ltar ||<br>
de bźin sems ni ma bsgoms pa ||<br>
źe sdaṅ rnams kyis yoṅs su bcom ||</p>
<p><a class='ref vuv' id='vuv784' href='#vuv784'>Verse 784</a><a class='ref vvuv' id='vvuv31.18' href='#vvuv31.18'>Verse 31.18</a>ji ltar khaṅ steṅ g-yogs legs na ||<br>
char pa rnam par mi ’dzag pa ||<br>
de bźin legs par bsgoms pa’i sems ||<br>
źe sdaṅ rnams kyis yoṅ mi choms ||</p>
<p><a class='ref vuv' id='vuv785' href='#vuv785'>Verse 785</a><a class='ref vvuv' id='vvuv31.13' href='#vvuv31.13'>Verse 31.13</a>ji ltar khaṅ steṅ g-yogs ñes na ||<br>
char pa yoṅs su ’dzag pa ltar ||<br>
de bźin sems ni ma bsgoms pa ||<br>
gti mug rnams kyis yoṅs su bcom ||</p>
<p><a class='ref vuv' id='vuv786' href='#vuv786'>Verse 786</a><a class='ref vvuv' id='vvuv31.19' href='#vvuv31.19'>Verse 31.19</a>ji ltar khaṅ steṅ g-yogs legs na ||<br>
char pa rnam par mi ’dzag pa ||<br>
de bźin legs par bsgoms pa’i sems ||<br>
gti mug rnams kyis yoṅ mi choms ||</p>
<p><a class='ref vuv' id='vuv787' href='#vuv787'>Verse 787</a><a class='ref vvuv' id='vvuv31.14' href='#vvuv31.14'>Verse 31.14</a>ji ltar khaṅ steṅ g-yogs ñes na ||<br>
char ba yoṅs su ’dzag pa ltar ||<br>
de bźin sems ni ma bsgoms pa ||<br>
ṅa rgyal rnams kyis yoṅs su bcom ||</p>
<p><a class='ref vuv' id='vuv788' href='#vuv788'>Verse 788</a><a class='ref vvuv' id='vvuv31.20' href='#vvuv31.20'>Verse 31.20</a>ji ltar khaṅ steṅ g-yogs legs na ||<br>
char pa rnam par mi ’dzag pa ||<br>
de bźin legs par bsgoms pa’i sems ||<br>
ṅa rgyal rnams kyis yoṅ mi choms ||</p>
<p><a class='ref vuv' id='vuv789' href='#vuv789'>Verse 789</a><a class='ref vvuv' id='vvuv31.15' href='#vvuv31.15'>Verse 31.15</a>ji ltar khaṅ steṅ g-yogs ñes na ||<br>
char pa yoṅs su ’dzag pa ltar ||<br>
de bźin sems ni ma bsgoms pa ||<br>
chags pa rnams kyis yoṅs su bcom ||</p>
<p><a class='ref kilde' id='kilde2574' href='#kilde2574'></a><a class='ref d-vp' id='d-vp243b6-244a5' href='#d-vp243b6-244a5'>D vp 243b6-244a5</a><a class='ref vuv' id='vuv790' href='#vuv790'>Verse 790</a><a class='ref vvuv' id='vvuv31.21' href='#vvuv31.21'>Verse 31.21</a> ji ltar khaṅ steṅ g-yogs legs na ||<br>
char pa rnam par mi ’dzag pa ||<br>
de bźin legs par bsgoms pa’i sems ||<br>
chags pa rnams kyis yoṅ mi choms ||</p>
<p><a class='ref vuv' id='vuv791' href='#vuv791'>Verse 791</a><a class='ref vvuv' id='vvuv31.26' href='#vvuv31.26'>Verse 31.26</a>ji ltar khaṅ steṅ g-yogs ñes na ||<br>
char pa yoṅs su ’dzag pa ltar ||<br>
de bźin sems ni ma bsgoms pa ||<br>
sred pa rnams kyis yoṅs su bcom ||</p>
<p><a class='ref vuv' id='vuv792' href='#vuv792'>Verse 792</a><a class='ref vvuv' id='vvuv31.22' href='#vvuv31.22'>Verse 31.22</a>ji ltar khaṅ steṅ g-yogs legs na ||<br>
char pa rnam par mi ’dzag pa ||<br>
de bźin legs par bsgoms pa’i sems ||<br>
sred pa rnams kyis yoṅ mi choms ||</p>
<p><a class='ref vuv' id='vuv793' href='#vuv793'>Verse 793</a><a class='ref vvuv' id='vvuv31.23' href='#vvuv31.23'>Verse 31.23</a>chos kyi sṅon du yid ’gro ste ||<br>
yid mgyogs yid ni gtso bo yin ||<br>
gal te yid rab gdug pa yis ||<br>
smras sam yaṅ na byas kyaṅ ruṅ ||<br>
de yis de ni sdug bsṅal ’thob ||<br>
’khor los mgo bo bcad pa bźin ||</p>
<p><a class='ref vuv' id='vuv794' href='#vuv794'>Verse 794</a><a class='ref vvuv' id='vvuv31.24' href='#vvuv31.24'>Verse 31.24</a>chos kyi sṅon du yid ’gro ste ||<br>
yid mgyogs yid ni gtso bo yin ||<br>
gal te yid rab daṅ ba yis ||<br>
smras sam yaṅ na byas kyaṅ ruṅ ||<br>
de yis de ni bde ba ’thob ||<br>
grib ma rjes su ’braṅ ba bźin ||</p>
<p><a class='ref vuv' id='vuv795' href='#vuv795'>Verse 795</a><a class='ref vvuv' id='vvuv31.27' href='#vvuv31.27'>Verse 31.27</a>brtsad pa ched cher ’dzin pa daṅ ||<br>
sems ni ñon moṅs gyur pa yis ||<br>
glags skabs tshol bar byed pa yis ||<br>
legs bśad legs par mi śes so ||</p>
<p><a class='ref vuv' id='vuv796' href='#vuv796'>Verse 796</a><a class='ref vvuv' id='vvuv31.25' href='#vvuv31.25'>Verse 31.25</a>sdaṅ ba’am yaṅ na ’khrug pa’am ||<br>
dad pa med pa’i sems dag gis ||<br>
rdzogs saṅs rgyas kyis bstan pa yi ||<br>
dam chos kun śes mi nus so ||</p>
<p><a class='ref vuv' id='vuv797' href='#vuv797'>Verse 797</a><a class='ref vvuv' id='vvuv31.26' href='#vvuv31.26'>Verse 31.26</a>gaṅ gis bag med sems daṅ ni ||<br>
khro ba rnam par btul ba daṅ ||<br>
’di na gnod sems rab spaṅs pa ||<br>
des ni legs par bśad pa śes ||</p>
<p><a class='ref vuv' id='vuv798' href='#vuv798'>Verse 798</a><a class='ref vvuv' id='vvuv31.28' href='#vvuv31.28'>Verse 31.28</a>sems kyi brtan pa med pa yis ||<br>
dam chos rnam par śes mi ’gyur ||<br>
dad pa ’gyur ldog byed pa yi ||<br>
śes rab yoṅs su rdzogs mi ’gyur ||</p>
<p><a class='ref vuv' id='vuv799' href='#vuv799'>Verse 799</a><a class='ref vvuv' id='vvuv31.29' href='#vvuv31.29'>Verse 31.29</a>kun rtog la chums rten pa yi ||<br>
lta ṅan sum cu rtsa drug gi ||<br>
chu bo’i rgyun ni gaṅ yin pa ||<br>
yid kyi rgyun las rab tu ’bab ||</p>
<p><a class='ref vuv' id='vuv800' href='#vuv800'>Verse 800</a><a class='ref vvuv' id='vvuv31.30' href='#vvuv31.30'>Verse 31.30</a>dga’ sems dbaṅ po phal pa daṅ ||<br>
sems kyi rjes ’braṅ źan pa yi ||<br>
mi de’i grags ’grib ’bras lhags pa’i ||<br>
ljon śiṅ la ni bya bźin no ||</p>
<p><a class='ref kilde' id='kilde2584' href='#kilde2584'></a><a class='ref d-vp' id='d-vp244a5-b6' href='#d-vp244a5-b6'>D vp 244a5-b6</a><a class='ref vuv' id='vuv801' href='#vuv801'>Verse 801</a><a class='ref vvuv' id='vvuv31.31' href='#vvuv31.31'>Verse 31.31</a> sems khyod phuṅ khrol ’dod la dga’ ma byed ||<br>
brtson sems bag yod pa la gnas par gyis ||<br>
bag med byas pas dmyal bar btsos pa daṅ ||<br>
lcags goṅ mid pas khyod ni ma ṅu śig ||</p>
<p><a class='ref vuv' id='vuv802' href='#vuv802'>Verse 802</a><a class='ref vvuv' id='vvuv31.32' href='#vvuv31.32'>Verse 31.32</a>ldaṅ ba’i dus tshe ’dug par byed pa daṅ ||<br>
laṅ tsho stobs ldan mi ’bad khyim ’dug daṅ ||<br>
bsam pa rdzogs tshe le lo byed pa yi ||<br>
mi yi śes rab lam rtogs mi ’gyur ro ||</p>
<p><a class='ref vuv' id='vuv803' href='#vuv803'>Verse 803</a><a class='ref vvuv' id='vvuv31.33' href='#vvuv31.33'>Verse 31.33</a>phran tshegs rnam rtogs źib mor rnam rtog pas ||<br>
naṅ na gnas pa’i yid ni g-yen yaṅ spyod ||<br>
yid kyi rnam rtog de dag ma śes na ||<br>
’khrug sems yaṅ daṅ yaṅ du rgyug par byed ||</p>
<p><a class='ref vuv' id='vuv804' href='#vuv804'>Verse 804</a><a class='ref vvuv' id='vvuv31.34' href='#vvuv31.34'>Verse 31.34</a>gaṅ źig dran ldan rgyan ’byed brtson pa daṅ ||<br>
rnam par rtog la mkhas pas de śes na ||<br>
naṅ na gnas pa’i yid ni g-yan spyo ba ||<br>
thams cad ma lus blo yis rab tu spoṅ ||</p>
<p><a class='ref vuv' id='vuv805' href='#vuv805'>Verse 805</a><a class='ref vvuv' id='vvuv31.35' href='#vvuv31.35'>Verse 31.35</a>lus ’di bum pa ’dra bar rtogs byas śiṅ ||<br>
groṅ khyer ’dra ba’i sems kyis sran btsugs nas ||<br>
śes rab mtshon gyis bdud daṅ g-yul sprad de ||<br>
btul nas gnas med par ni bsruṅ bar bya ||</p>
<p><a class='ref vuv' id='vuv806' href='#vuv806'>Verse 806</a><a class='ref vvuv' id='vvuv31.37' href='#vvuv31.37'>Verse 31.37</a>’jig rten ’di dag bum pa ’drar rtogs śiṅ ||<br>
de bźin chos rnams smig rgyu ’drar śes nas ||<br>
śes rab mtshon gyis bdud daṅ g-yul sprad de ||<br>
btul nas gnas med parani bsruṅ bar bya ||</p>
<p><a class='ref vuv' id='vuv807' href='#vuv807'>Verse 807</a><a class='ref vvuv' id='vvuv31.36' href='#vvuv31.36'>Verse 31.36</a>lus ’di dbu ba ’dra bar rtogs byas śiṅ ||<br>
groṅ khyer ’dri ba’i sems kyis sran btsugs nas ||<br>
śes rab mtshon gyis bdud daṅ g-yul sprad de ||<br>
btul nas gnas med par ni bsruṅ bar bya ||</p>
<p><a class='ref vuv' id='vuv808' href='#vuv808'>Verse 808</a><a class='ref vvuv' id='vvuv31.38' href='#vvuv31.38'>Verse 31.38</a>’jig rten ’di dag dbu ba ’drar rtogs śiṅ ||<br>
groṅ khyer ’dra ba’i sems kyis sran btsugs nas ||<br>
śes rab mtshon gyis bdud daṅ g-yul sprad de ||<br>
btul nas gnas med par ni bsruṅ bar bya ||</p>
<p><a class='ref vuv' id='vuv809' href='#vuv809'>Verse 809</a><a class='ref vvuv' id='vvuv31.39' href='#vvuv31.39'>Verse 31.39</a>gaṅ gis byaṅ chub yan lag bdun ||<br>
sems kyis legs par bsgoms pa daṅ ||<br>
gaṅ źig len la mi dga’ źiṅ ||<br>
len pa rab tu spaṅs pa daṅ ||<br>
zag zad skyon rnams bsal ba de ||<br>
’jig rten dag na mya ṅan ’das ||</p>
<p><a class='ref vuv' id='vuv810' href='#vuv810'>Verse 810</a><a class='ref vvuv' id='vvuv31.40' href='#vvuv31.40'>Verse 31.40</a>gaṅ źig g-yag rṅa’i rtse mo ltar ||<br>
raṅ gi sems ni rjes sruṅ źiṅ ||<br>
’byuṅ po rnams la brtser ldan pa ||<br>
de yi bde ba yoṅ mi ñams ||</p>
<p><a class='ref kilde' id='kilde2594' href='#kilde2594'></a><a class='ref d-vp' id='d-vp244b6-245a7' href='#d-vp244b6-245a7'>D vp 244b6-245a7</a><a class='ref vuv' id='vuv811' href='#vuv811'>Verse 811</a><a class='ref vvuv' id='vvuv31.41' href='#vvuv31.41'>Verse 31.41</a> gaṅ phyir glaṅ po’i glaṅ po che ||<br>
mche ba bzaṅ po’i glaṅ chen daṅ ||<br>
sems daṅ sems ni mñam pas na ||<br>
de phyir gcig pu nags su dgyes ||</p>
<p><a class='ref vuv' id='vuv812' href='#vuv812'>Verse 812</a><a class='ref vvuv' id='vvuv31.42B' href='#vvuv31.42B'>Verse 31.42B</a>gaṅ gi yid la gnod med ciṅ ||<br>
’byuṅ po kun la brtse ba daṅ ||<br>
’byuṅ po rnams la byams byed pa ||<br>
de la nams kyaṅ ’khon mi ’byuṅ ||</p>
<p><a class='ref vuv' id='vuv813' href='#vuv813'>Verse 813</a><a class='ref vvuv' id='vvuv31.42A' href='#vvuv31.42A'>Verse 31.42A</a>gaṅ la gnoṅ pa’i sems med ciṅ ||<br>
’byuṅ po kun la brtse ba daṅ ||<br>
srog chags kun la byams byed pa ||<br>
de la nams kyaṅ ’khon mi ’byuṅ ||</p>
<p><a class='ref vuv' id='vuv814' href='#vuv814'>Verse 814</a><a class='ref vvuv' id='vvuv31.42' href='#vvuv31.42'>Verse 31.42</a>gaṅ la gnod pa’i sems med ciṅ ||<br>
’byuṅ po rnams la brtse ba daṅ ||<br>
sems can kun la byams byed pa ||<br>
de la nams kyaṅ ’khon mi ’gyur ||<br>
(mdza’ bśes kun daṅ grogs kun daṅ ||<br>
’byuṅ po kun la brtse ba daṅ ||<br>
byams pa’i sems ni bsgoms byas na ||<br>
bde ba śin tu ’phel bar ’gyur ||)</p>
<p><a class='ref vuv' id='vuv815' href='#vuv815'>Verse 815</a><a class='ref vvuv' id='vvuv31.43' href='#vvuv31.43'>Verse 31.43</a>gal te gaṅ źig srog chags ’ga’ la’aṅ sdaṅ med sems ||<br>
byams par byed na de yis de ni dge ba yin ||<br>
sems can thams cad la ni yid kyis brtse byas na ||<br>
bsod nams phal chen ’phags pas rab tu bsgrub par ’gyur ||</p>
<p><a class='ref vuv' id='vuv816' href='#vuv816'>Verse 816</a><a class='ref vvuv' id='vvuv31.44' href='#vvuv31.44'>Verse 31.44</a>mi gaṅ dga’ ba’i sems daṅ ni ||<br>
źum pa med pa’i yod kyis su ||<br>
dge ba’i chos la sgom byed pa ||<br>
grub pa daṅ ni bde ba ’thob ||</p>
<p><a class='ref vuv' id='vuv817' href='#vuv817'>Verse 817</a><a class='ref vvuv' id='vvuv31.45' href='#vvuv31.45'>Verse 31.45</a>yaṅ dag śes pas rnam grol źiṅ ||<br>
skyo ba ñe bar źi gyur pa ||<br>
de yis yid ni źi gyur ciṅ ||<br>
lus daṅ ṅag gi las kyaṅ źi ||</p>
<p><a class='ref vuv' id='vuv818' href='#vuv818'>Verse 818</a><a class='ref vvuv' id='vvuv31.46' href='#vvuv31.46'>Verse 31.46</a>ji ltar rtse gcig sems kyis no ||<br>
chos rnams legs par mthoṅ ba ltar ||<br>
sil sñan yan lag lṅa pas kyaṅ ||<br>
de ltar dga’ bar byed mi ’gyur ||</p>
<p><a class='ref vuv' id='vuv819' href='#vuv819'>Verse 819</a><a class='ref vvuv' id='vvuv31.47' href='#vvuv31.47'>Verse 31.47</a>gaṅ yid tiṅ ’dzin la dga’ ba ||<br>
de dag ’dod pas rtse mi byed ||<br>
gaṅ źig cuṅ zad gduṅ med pa’i ||<br>
skyob pa bde bar la bar ’gyur ||</p>
<p><a class='ref vuv' id='vuv820' href='#vuv820'>Verse 820</a><a class='ref vvuv' id='vvuv31.48' href='#vvuv31.48'>Verse 31.48</a>gaṅ yid tiṅ ’dzin la dga’ ba ||<br>
de dag ’dod pas rtse na mi byed ||<br>
gaṅ źig cuṅ zad gduṅ med pa’i ||<br>
thub pa kye ma’o dga’ bar ’gyur ||</p>
<p><a class='ref vuv' id='vuv821' href='#vuv821'>Verse 821</a><a class='ref vvuv' id='vvuv31.49' href='#vvuv31.49'>Verse 31.49</a>gaṅ gi sems ni brag lta bur ||<br>
rab tu g-yo ba med ’dug pa ||<br>
chags pa’i gnas la mi chags te ||<br>
khro ba’i gnas la ’khrug med par ||<br>
gaṅ yid de ltar gyur pa de ||<br>
sdug bsṅal thob par ga la ’gyur ||</p>
<p><a class='ref vuv' id='vuv822' href='#vuv822'>Verse 822</a><a class='ref vvuv' id='vvuv31.50' href='#vvuv31.50'>Verse 31.50</a>skur pa mi gdab gnod mi bya ||<br>
so sor thar pas bsdam par bya ||<br>
zas kyi tshod kyaṅ śes par bya ||<br>
bas mtha’ dgon par gnas bya źiṅ ||<br>
lhag pa’i sems la rnal ’byor bya ||<br>
’di ni saṅs rgyas bstan pa yin ||</p>
<p><a class='ref kilde' id='kilde2606' href='#kilde2606'></a><a class='ref d-vp' id='d-vp245a7-b6' href='#d-vp245a7-b6'>D vp 245a7-b6</a><a class='ref vuv' id='vuv823' href='#vuv823'>Verse 823</a><a class='ref vvuv' id='vvuv31.51' href='#vvuv31.51'>Verse 31.51</a> sems kyi rtags la mkhas pa daṅ ||<br>
rab tu dben pa’i ro rñed daṅ ||<br>
rab draṅ sems pa’i ’grus skyoṅ can ||<br>
zaṅ ziṅ med pa’i dga’ ba myoṅ ||</p>
<p><a class='ref vuv' id='vuv824' href='#vuv824'>Verse 824</a><a class='ref vvuv' id='vvuv31.52' href='#vvuv31.52'>Verse 31.52</a>gaṅ źig yid gźuṅs dben dga’ dben gnas pas ||<br>
rtag tu raṅ gi lus kyis spyod lam daṅ ||<br>
smra daṅ yid ni sruṅ bar byed pa de ||<br>
mya ṅan spoṅ źiṅ sdug bsṅal ’thob mi ’gyur ||</p>
<p><a class='ref vuv' id='vuv825' href='#vuv825'>Verse 825</a><a class='ref vvuv' id='vvuv31.53' href='#vvuv31.53'>Verse 31.53</a>ma bsruṅs pa yi sems dag ni ||<br>
log par lta bas bcom pa daṅ ||<br>
gñid daṅ rmugs pas zil non pa ||<br>
bdud kyi dbaṅ du ’gro bar ’gyur ||</p>
<p><a class='ref vuv' id='vuv826' href='#vuv826'>Verse 826</a><a class='ref vvuv' id='vvuv31.54' href='#vvuv31.54'>Verse 31.54</a>de bas sems ni bsruṅ byas te ||<br>
yaṅ dag lta bas mdun bdar ciṅ ||<br>
yaṅ dag kun rtog spyod yul can ||<br>
yaṅ dag skye daṅ ’jig pa śes ||<br>
gñid daṅ rmugs pa zil gnon pa’i ||<br>
dge sloṅ sdug bsṅal zad pa ’thob ||</p>
<p><a class='ref vuv' id='vuv827' href='#vuv827'>Verse 827</a><a class='ref vvuv' id='vvuv31.55' href='#vvuv31.55'>Verse 31.55</a>bag yod sems ni bsruṅ ba daṅ ||<br>
sems dul yaṅ dag sdom pa bde ||<br>
skye dgu sems kyis bslus pa dag ||<br>
gcig tu sems can dmyal bar ’tshed ||</p>
<p><a class='ref vuv' id='vuv828' href='#vuv828'>Verse 828</a><a class='ref vvuv' id='vvuv31.56' href='#vvuv31.56'>Verse 31.56</a>bag yod sems ni bsruṅ ba daṅ ||<br>
sems dul yaṅ dag sdom pa bde ||<br>
skye dgu sems kyis bslus pa dag ||<br>
gcig tu dud ’gro rnams su ’tshed ||</p>
<p><a class='ref vuv' id='vuv829' href='#vuv829'>Verse 829</a><a class='ref vvuv' id='vvuv31.57' href='#vvuv31.57'>Verse 31.57</a>bag yod sems ni bsruṅ ba daṅ ||sems dul yaṅ dag sdom pa bde ||<br>
skye dgu sems kyis bslus pa dag ||<br>
gcig tu yi dgas rnams su ’tshed ||</p>
<p><a class='ref vuv' id='vuv830' href='#vuv830'>Verse 830</a><a class='ref vvuv' id='vvuv31.58' href='#vvuv31.58'>Verse 31.58</a>bag yod sems ni bsruṅ ba daṅ ||<br>
sems dul yaṅ dag sdom pa bde ||<br>
skye dgu sems ni bsruṅ ba dag ||<br>
gcig tu mi yi naṅ du dga’ ||</p>
<p><a class='ref vuv' id='vuv831' href='#vuv831'>Verse 831</a><a class='ref vvuv' id='vvuv31.59' href='#vvuv31.59'>Verse 31.59</a>bag yod sems ni bsruṅ ba daṅ ||<br>
sems dul yaṅ dag sdom pa bde ||<br>
skye dgu sems ni bsruṅ ba dag ||<br>
gcig tu mtho ris rnams su dga’ ||</p>
<p><a class='ref vuv' id='vuv832' href='#vuv832'>Verse 832</a><a class='ref vvuv' id='vvuv31.60' href='#vvuv31.60'>Verse 31.60</a>bag yod sems ni bsruṅ ba daṅ ||<br>
sems dul yaṅ dag sdom pa bde ||<br>
skye dgu sems ni bsruṅ ba dag ||<br>
gcig tu mya ṅan ’das pa ’thob ||</p>
</blockquote>
<p class='endsection'>sems kyi tshoms te sum cu rtsa gcig pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
