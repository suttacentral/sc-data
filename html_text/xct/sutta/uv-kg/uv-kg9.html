<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg9' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>9. Deeds</span></h1>
</header>
<blockquote class='gatha'>
<p><a class='ref kilde' id='kilde1891'></a><a class='ref d-vp' id='d-vp217a6'>D vp 217a6</a></p>
<p><a class='ref kilde' id='kilde1892'></a><a class='ref d-vp' id='d-vp217a6-b5'>D vp 217a6-b5</a><a class='ref vuv' id='vuv194'>Verse 194</a><a class='ref vvuv' id='vvuv9.1'>Verse 9.1</a> || chos gcig las ni rab ’das śiṅ ||<br>
’jig rten pha rol bcom pa yi ||<br>
lus can brdzun du smra ba yis ||<br>
sdig pa mi bya ci yaṅ med ||</p>
<p><a class='ref vuv' id='vuv195'>Verse 195</a><a class='ref vvuv' id='vvuv9.2'>Verse 9.2</a>lcags sgoṅ me lce ’bar ’dra ba ||<br>
zos par gyur pa ches sla yi ||<br>
tshul ’chal legs par mi sdom pas ||<br>
yul ’khor bsod sñoms za mi ruṅ ||</p>
<p><a class='ref vuv' id='vuv196'>Verse 196</a><a class='ref vvuv' id='vvuv9.3'>Verse 9.3</a>khyod ni sdug bsṅal gyis ’jigs śiṅ ||<br>
khyod la sdug bsṅal mi sdug na ||<br>
mṅon sum dag gam lkog tu’aṅ ruṅ ||<br>
sdig pa can gyi las mi bya ||</p>
<p><a class='ref vuv' id='vuv197'>Verse 197</a><a class='ref vvuv' id='vvuv9.4'>Verse 9.4</a>gal te sdig pa’i las byas sam ||<br>
byed kyaṅ ruṅ ste khyod kyis ni ||<br>
kog ces laṅs te bros byas kyaṅ ||<br>
sdug bsṅal las ni thar mi ’gyur ||</p>
<p><a class='ref vuv' id='vuv198'>Verse 198</a><a class='ref vvuv' id='vvuv9.5'>Verse 9.5</a>gaṅ du gnas na las kyis mi tshugs pa’i ||<br>
sa phyogs de ni yod pa ma yin te ||<br>
bar snaṅ la med rgya mtsho’i naṅ na med ||<br>
ri bo rnams kyi gseb tu źugs kyaṅ min ||</p>
<p><a class='ref vuv' id='vuv199'>Verse 199</a><a class='ref vvuv' id='vvuv9.6'>Verse 9.6</a>pha rol po la brtags nas gaṅ ||<br>
sdig pa can gyi las mthoṅ ba ||<br>
de dag bdag gis mi bya ste ||<br>
sdig byas las ni rjes su ’braṅ ||</p>
<p><a class='ref vuv' id='vuv200'>Verse 200</a><a class='ref vvuv' id='vvuv9.7'>Verse 9.7</a>las gaṅ śin tu mi bzad daṅ ||<br>
zol byed gźal blugs ’chos pa daṅ ||<br>
mi la ’tshe bar byed pa daṅ ||<br>
gźan la byed du ’jug pa yi ||<br>
las de mi yi rjes ’braṅ bas ||<br>
de yis g-yaṅ sar ltuṅ bar byed ||</p>
<p><a class='ref vuv' id='vuv201'>Verse 201</a><a class='ref vvuv' id='vvuv9.8'>Verse 9.8</a>mi yis dge ba’am sdig pa yi ||<br>
las ni gaṅ daṅ gaṅ byas pa’i ||<br>
las rnams chud zar mi ’gyur te ||<br>
de lta de ltar ’bras bur ’gyur ||</p>
<p><a class='ref vuv' id='vuv202'>Verse 202</a><a class='ref vvuv' id='vvuv9.9'>Verse 9.9</a>de yi tshogs pa ji srid par ||<br>
de srid ’di ni rduṅ bar byed ||<br>
de la gźan dag rduṅ byed ||<br>
rduṅ byed de ni brtags par ’gyur ||</p>
<p><a class='ref vuv' id='vuv203'>Verse 203</a><a class='ref vvuv' id='vvuv9.10'>Verse 9.10</a>’di ni bdag rjes mi ’braṅ źes ||<br>
byis pas ma brtags byas pa yi ||<br>
sdig pa’i las kyis ’gro ba dag ||<br>
pha rol tu ni śes par ’gyur ||</p>
<p><a class='ref kilde' id='kilde1902'></a><a class='ref d-vp' id='d-vp217b5-218a4'>D vp 217b5-218a4</a><a class='ref vuv' id='vuv204'>Verse 204</a><a class='ref vvuv' id='vvuv9.11abcd12cd'>Verse 9.11abcd12cd</a> gal te byis pas mi śes par ||<br>
sdig pa’i las ni byas pa dag ||<br>
nam źig na ni de ñid kyis ||<br>
rnam smin tsha ba so sor sten ||<br>
raṅ gi las kyis de’i ’og tu ||<br>
me yis bsregs pa bzin du gduṅs ||</p>
<p><a class='ref vuv' id='vuv205'>Verse 205</a><a class='ref vvuv' id='vvuv9.13'>Verse 9.13</a>byis pa śes rab chuṅ du dag ||<br>
bdag la dgra bźin byed pa yis ||<br>
gaṅ źig ’bras bu cher ’gyur ba’i ||<br>
sdig can las ni spyod par byed ||</p>
<p><a class='ref vuv' id='vuv206'>Verse 206</a><a class='ref vvuv' id='vvuv9.14'>Verse 9.14</a>gaṅ dag byas pas gduṅ ’gyur źiṅ ||<br>
mchi mas gdoṅ yo ga du bźin du ||<br>
rnam smin so sor sten pa yi ||<br>
las de dag ni ma byas legs ||</p>
<p><a class='ref vuv' id='vuv207'>Verse 207</a><a class='ref vvuv' id='vvuv9.15'>Verse 9.15</a>gaṅ źig byas na mi gduṅ źiṅ ||<br>
dga’ źiṅ yid ni bde ba yis ||<br>
rnam smin so sor sten pa yi ||<br>
las de dag ni byas na legs ||</p>
<p><a class='ref vuv' id='vuv208'>Verse 208</a><a class='ref vvuv' id='vvuv9.16'>Verse 9.16</a>bdag ñid bde ba ’dod pa’i phyir ||<br>
rgod bźin sdig pa’i las byas pa’i ||<br>
sdig pa’i las de’i rnams smin dag ||<br>
du bźin ñams su myoṅ bar ’gyur ||</p>
<p><a class='ref vuv' id='vuv209'>Verse 209</a><a class='ref vvuv' id='vvuv9.17'>Verse 9.17</a>ṅes par sdig las ’phral du ni ||<br>
’o ma lta bur ’gyur mi byed ||<br>
thal bas g-yogs pa’i me lta bur ||<br>
des ni byis pa sreg par byed ||</p>
<p><a class='ref vuv' id='vuv210'>Verse 210</a><a class='ref vvuv' id='vvuv9.18abcd'>Verse 9.18abcd</a>sdig las ’phrul du ṅes par ni ||<br>
mtshon bźin gcod par mi byed kyaṅ ||<br>
sdig pa’i las khyi ’gro ba dag ||<br>
pha rol tu ni mṅon par ’gyur ||</p>
<p><a class='ref vuv' id='vuv211'>Verse 211</a><a class='ref vvuv' id='vvuv9.18efcd'>Verse 9.18efcd</a>gaṅ du de dag rnam smin ni ||<br>
tsha ba so sor sten pa yi ||<br>
sdig pa’i las kyi ’gro ba daṅ ||<br>
pha rol tu ni śes par ’gyur ||</p>
<p><a class='ref vuv' id='vuv212'>Verse 212</a><a class='ref vvuv' id='vvuv9.19'>Verse 9.19</a>lcags las g-ya’ ni laṅs gyur pa ||<br>
laṅs pa des ni de ñid za ||<br>
de bźin ma brtags byas pa yi ||<br>
raṅ gi las kyis ṅan ’gror ’gro ||</p>
</blockquote>
<p class='endsection'>las kyi tshoms te dgu pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
