<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg18' lang='xct' href='#uv-kg18' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>18. The Flower</span></h1>
</header>
<blockquote class='gatha'>
<p><a class='ref kilde' id='kilde2083' href='#kilde2083'></a><a class='ref d-vp' id='d-vp224b3' href='#d-vp224b3'>D vp 224b3</a></p>
<p><a class='ref kilde' id='kilde2084' href='#kilde2084'></a><a class='ref d-vp' id='d-vp224b3-225a1' href='#d-vp224b3-225a1'>D vp 224b3-225a1</a><a class='ref vuv' id='vuv361' href='#vuv361'>Verse 361</a><a class='ref vvuv' id='vvuv18.1' href='#vvuv18.1'>Verse 18.1</a> || lhar bcas gśin rje’i ’jig rten ’di ||<br>
sa steṅs las rgyal gaṅ źiṅ lags ||<br>
me tog lta bur rab ’dod pa’i||<br>
chos bźi legs par ston mkhas gaṅ ||</p>
<p><a class='ref vuv' id='vuv362' href='#vuv362'>Verse 362</a><a class='ref vvuv' id='vvuv18.2' href='#vvuv18.2'>Verse 18.2</a>lhar bcas gśin rje’i ’jig rten ’di ||<br>
sa steṅs las rgyal slob pa yi ||<br>
me tog lta bur rab ’dod pa’i ||<br>
chos bźi legs par ston mkhas de ||</p>
<p><a class='ref vuv' id='vuv363' href='#vuv363'>Verse 363</a><a class='ref vvuv' id='vvuv18.3' href='#vvuv18.3'>Verse 18.3</a>nags la las las ni ’jigs skyes phyir ||<br>
nags tshal gcad kyi śiṅ ma yin ||<br>
nags daṅ nags sbyor chod cig daṅ ||<br>
dge sbyoṅ mya ṅan ’da’ bar ’gyur ||</p>
<p><a class='ref vuv' id='vuv364' href='#vuv364'>Verse 364</a><a class='ref vvuv' id='vvuv18.4' href='#vvuv18.4'>Verse 18.4</a>gal te nags sbyor ma bcad na ||<br>
phra rab kyis kyaṅ mi rnams skye ||<br>
ma druṅ nu źo ’dod be’u ltar ||<br>
de yis yid ni rab tu ’chiṅ ||</p>
<p><a class='ref vuv' id='vuv365' href='#vuv365'>Verse 365</a><a class='ref vvuv' id='vvuv18.5' href='#vvuv18.5'>Verse 18.5</a>lag pas ston ka’i pad ma ltar ||<br>
bdag la dga’ ba bcad nas su ||<br>
rgyal gsuṅs mya ṅan ’das pa’i phyir ||<br>
źi ba’i lams ñid bskyed par gyis ||</p>
<p><a class='ref vuv' id='vuv366' href='#vuv366'>Verse 366</a><a class='ref vvuv' id='vvuv18.6' href='#vvuv18.6'>Verse 18.6</a>ji ltar me tog yid ’oṅ ba ||<br>
kha dog bzaṅ yaṅ dri med ltar ||<br>
de bźin legs par gsuṅs pa’i tshig ||<br>
’bras bu med par ma byed cig ||</p>
<p><a class='ref vuv' id='vuv367' href='#vuv367'>Verse 367</a><a class='ref vvuv' id='vvuv18.7' href='#vvuv18.7'>Verse 18.7</a>ji ltar me tog yid ’oṅ ba ||<br>
kha dog bzaṅ źiṅ dri źim ltr ||<br>
de bźin legs par gsuṅs pa’i tshig ||<br>
’bras bu yod pa ñid du gyis ||</p>
<p><a class='ref vuv' id='vuv368' href='#vuv368'>Verse 368</a><a class='ref vvuv' id='vvuv18.8' href='#vvuv18.8'>Verse 18.8</a>ji ltar buṅ ba me tog gi ||<br>
kha dog dri la mi gnod par ||<br>
khu ba bźibs nas ’phur ba ltar ||<br>
de bźin thub pa groṅ du rgyu ||</p>
<p><a class='ref vuv' id='vuv369' href='#vuv369'>Verse 369</a><a class='ref vvuv' id='vvuv18.9' href='#vvuv18.9'>Verse 18.9</a>gźan gyi skyon la mi brtag ciṅ ||<br>
gźan gyi byas daṅ ma byas min ||<br>
bdag ñid kyis ni rigs pa daṅ ||<br>
mi rigs pa la brtag par bya ||</p>
<p><a class='ref kilde' id='kilde2094' href='#kilde2094'></a><a class='ref d-vp' id='d-vp225a1-225' href='#d-vp225a1-225'>D vp 225a1-225</a></p>
<p><a class='ref vuv' id='vuv370' href='#vuv370'>Verse 370</a><a class='ref vvuv' id='vvuv18.12' href='#vvuv18.12'>Verse 18.12</a>ji ltar phyag dar phyuṅ po dag ||<br>
mi gtsaṅ chu ni med ’di las ||<br>
pad ma kha bye gtsaṅ ba daṅ ||<br>
dri źim yid ’oṅ rab skyes ltar ||</p>
<p><a class='ref vuv' id='vuv371' href='#vuv371'>Verse 371</a><a class='ref vvuv' id='vvuv18.13' href='#vvuv18.13'>Verse 18.13</a>de bźin so so skye bo dag ||<br>
ldoṅs gyur phyag dar phuṅ ’di las ||<br>
rdzogs saṅs rgyas kyi ñan thos dag ||<br>
śes rab kyis ni gsal ba ’byuṅ ||</p>
<p><a class='ref vuv' id='vuv372' href='#vuv372'>Verse 372</a><a class='ref vvuv' id='vvuv18.10' href='#vvuv18.10'>Verse 18.10</a>ji ltar me tog phuṅ po las ||<br>
me tog phreṅ rgyud maṅ byed ltar ||<br>
de bźin mir ni skyes pa yis ||<br>
dge ba phal chen rnams kyaṅ bya ||</p>
<p><a class='ref vuv' id='vuv373' href='#vuv373'>Verse 373</a><a class='ref vvuv' id='vvuv18.11' href='#vvuv18.11'>Verse 18.11</a>ji ltar dbyar ka ba ku la’i ||<br>
me tog rab tu rnam ’brul ltar ||<br>
de bźin dge sloṅ ’dod chags daṅ ||<br>
źe sdaṅ gti mug spaṅ bar gyis ||</p>
<p><a class='ref vuv' id='vuv374' href='#vuv374'>Verse 374</a><a class='ref vvuv' id='vvuv18.14' href='#vvuv18.14'>Verse 18.14</a>mi yi yid la rnam chags daṅ ||<br>
me tog bźin du rab bsags pa ||<br>
’chi bdag gis ni blaṅs nas ’gro ||<br>
ñal ’gro chu bos bdas pa bźin ||</p>
<p><a class='ref vuv' id='vuv375' href='#vuv375'>Verse 375</a><a class='ref vvuv' id='vvuv18.15' href='#vvuv18.15'>Verse 18.15</a>mi yi yid la rnam chags dag ||<br>
me tog bźin du rab bsags pa ||<br>
’dod pa rnams kyis mi ṅoms śiṅ ||<br>
’chi bdag gis ni dbaṅ du byed ||</p>
<p><a class='ref vuv' id='vuv376' href='#vuv376'>Verse 376</a><a class='ref vvuv' id='vvuv18.16' href='#vvuv18.16'>Verse 18.16</a>mi yi yid la rnam chags dag ||<br>
me tog bźi du rab bsags pa ||<br>
loṅs spyod skye bar mi ’gyur źiṅ ||<br>
’chi bdag gis ni bdaṅ du byed ||<br>
(mi yi yid la rnam chags dag ||<br>
me tog bźin du rab bsags pa ||<br>
bya ba mthar ni ma phyin par ||<br>
’chi bdag gis ni dbaṅ du byed ||)</p>
<p><a class='ref vuv' id='vuv377' href='#vuv377'>Verse 377</a><a class='ref vvuv' id='vvuv18.17' href='#vvuv18.17'>Verse 18.17</a>lus ’di buṅ ba ’dra bar rtogs byas śiṅ ||<br>
de bźin chos rnams smig rgyu ’drar śes nas ||<br>
bdud kyi me tog mchog ni ’dir gcod pa ||<br>
’chi bdag rgyal pos bltar yaṅ med par ’gro ||</p>
<p><a class='ref vuv' id='vuv378' href='#vuv378'>Verse 378</a><a class='ref vvuv' id='vvuv18.19' href='#vvuv18.19'>Verse 18.19</a>’jig rten ’di dag buṅ ba ’drar rtogs śiṅ ||<br>
de bźin chos rnams smig rgyu ’drar śes nas ||<br>
bdud kyi me tog mchog ni ’dir gcod pa ||<br>
’chi bdag rgyal pos bltar yaṅ med par ’gro ||</p>
<p><a class='ref vuv' id='vuv379' href='#vuv379'>Verse 379</a><a class='ref vvuv' id='vvuv18.18' href='#vvuv18.18'>Verse 18.18</a>lus ’di dbu ba ’dra bar rtogs byas śiṅ ||<br>
de bźin chos rnams smig rgyu ’drar śes nas ||<br>
bdud kyi me tog mchog ni ’dir gcod pa ||<br>
’chi bdag rgyal pos bltar yaṅ med par ’gro ||</p>
<p><a class='ref vuv' id='vuv380' href='#vuv380'>Verse 380</a><a class='ref vvuv' id='vvuv18.20' href='#vvuv18.20'>Verse 18.20</a>’jig rten ’di dag bu ba ’drar rtogs śiṅ ||<br>
de bźin chos rnams smig rgyu ’drar śes nas ||<br>
bdud kyi me tog mchog ni ’dir gcod pa ||<br>
’chi bdag rgyal pos bltar yaṅ med par ’gro ||</p>
<p><a class='ref kilde' id='kilde2104' href='#kilde2104'></a><a class='ref d-vp' id='d-vp225b1-6' href='#d-vp225b1-6'>D vp 225b1-6</a><a class='ref vuv' id='vuv381' href='#vuv381'>Verse 381</a><a class='ref vvuv' id='vvuv18.21' href='#vvuv18.21'>Verse 18.21</a> srid pa u dum bā rī me tog ltar ||<br>
sñiṅ po med par sems pa’i dge sloṅ gaṅ ||<br>
de ni pha rol min pa’i pha rol po ||<br>
spoṅ ste sbrul rgas pags rñiṅ rje ba bźin ||</p>
<p><a class='ref vuv' id='vuv382' href='#vuv382'>Verse 382</a><a class='ref vvuv' id='vvuv18.21A' href='#vvuv18.21A'>Verse 18.21A</a>chu skyes rtsa ba’i me tog chu gnas lha’i ||<br>
’dod chags ma lus gcod byed dge sloṅ gaṅ ||<br>
de ni pha rol min pa’i pha rol po ||<br>
spoṅ ste sbrul rgas pags rñiṅ rje ba bźin ||</p>
<p><a class='ref vuv' id='vuv383' href='#vuv383'>Verse 383</a><a class='ref vvuv' id='vvuv18.21B' href='#vvuv18.21B'>Verse 18.21B</a>chu skyes rtsa ba’i me tog chu gnas lta’i ||<br>
źe sdaṅ ma lus gcod byed dge sloṅ daṅ ||<br>
de ni pha rol min pa’i pha rol po ||<br>
spoṅ ste sbrul rgas pags rñiṅ rje ba bźin ||</p>
<p><a class='ref vuv' id='vuv384' href='#vuv384'>Verse 384</a><a class='ref vvuv' id='vvuv18.21C' href='#vvuv18.21C'>Verse 18.21C</a>chu skyes rtsa ba’i me tog chu gnas lta’i ||<br>
gti mug ma lus gcod byed dge sloṅ gaṅ ||<br>
de ni pha rol min pa’i pha rol po ||<br>
spoṅ ste sbrul rgas pags rñiṅ rje ba bźin ||</p>
<p><a class='ref vuv' id='vuv385' href='#vuv385'>Verse 385</a><a class='ref vvuv' id='vvuv18.21D' href='#vvuv18.21D'>Verse 18.21D</a>chu skyes rtsa ba’i me tog chu gnas lta’i ||<br>
ṅa rgyal ma lus gcod byed dge sloṅ gaṅ ||<br>
de ni pha rol min pa’i pha rol po ||<br>
spoṅ ste sprul rgas pags sñiṅ rje ba bźin ||</p>
<p><a class='ref vuv' id='vuv386' href='#vuv386'>Verse 386</a><a class='ref vvuv' id='vvuv18.21E' href='#vvuv18.21E'>Verse 18.21E</a>chu skyes rtsa ba’i me tog chu gnas lha’i ||<br>
chags pa ma lus gcod byed dge sloṅ gaṅ ||<br>
de ni pha rol min pa’i pha rol po ||<br>
spoṅ ste sbrul rgas pags rñiṅ rje ba bźin ||</p>
<p><a class='ref vuv' id='vuv387' href='#vuv387'>Verse 387</a><a class='ref vvuv' id='vvuv18.21F' href='#vvuv18.21F'>Verse 18.21F</a>chu skyes rtsa ba’i me tog chu gnas lta’i ||<br>
sred pa ma lus gcod byed dge sloṅ gaṅ ||<br>
de ni pha rol min pa’i pha rol po ||<br>
spoṅ ste sprul rgas pags sñiṅ rje ba bźin ||</p>
</blockquote>
<p class='endsection'>me tog gi tshoms te bcwa brgyad pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
