<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg21' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>21. Tathāgatha</span></h1>
</header>
<blockquote class='gatha'>
<p><a class='kilde' id='kilde842162'></a><a class='d-vp' id='227b1'></a></p>
<p><a class='kilde' id='kilde842163'></a><a class='d-vp' id='227b1-7'></a><a class='vuv' id='431'></a><a class='vvuv' id='21.1'></a> ’jig rten ’di na kun rig kun zil gnon ||<br>
’di na chos rnams kun gyis ma gos śiṅ ||<br>
kun spaṅs sred zad rab tu rnam grol ba ||<br>
ñid kyis mṅon mkhyen pa la su yis bstan ||</p>
<p><a class='vuv' id='432'></a><a class='vvuv' id='21.2'></a>de bźin gśegs pa lha mi’i ston pa ste ||<br>
stobs rnams kun ldan thams cad mkhyen pa ṅa ||<br>
byaṅ chub brñes nas ñid kyis rab ston pa ||<br>
mtshuṅs med mnam med ṅa la su yis bstan ||</p>
<p><a class='vuv' id='433'></a><a class='vvuv' id='21.3'></a>ṅa ni ’jig rten dgra bcom ste ||<br>
’jig rten dag na bla med daṅ ||<br>
lha daṅ bcas pa’i ’jig rten na ||<br>
bdud rnams zil gnon rgyal ba ṅa ||</p>
<p><a class='vuv' id='434'></a><a class='vvuv' id='21.4'></a>ṅa daṅ ’dra ba med pas na ||<br>
ṅa la slob dpon su yaṅ med ||<br>
’jig rten ’di na gcig pu yis ||<br>
rdzogs pa’i byaṅ chub bla med brñes ||</p>
<p><a class='vuv' id='435'></a><a class='vvuv' id='21.5'></a>gaṅ źig zag pa zad brñes pa ||<br>
rgyal ba ṅa ’drar śes par gyis ||<br>
sdig pa’i chos las ṅa rgyal bas ||<br>
de bas ñe ’gro ṅa rgyal ba ||</p>
<p><a class='vuv' id='436'></a><a class='vvuv' id='21.7'></a>’jigs rten yul sred rgal ba yi ||<br>
kun mkhyen saṅs rgyas mya ṅan ’das ||<br>
’jig rten pa la ma bstan par ||<br>
kun nas ’byuṅ ba mi śes pas ||</p>
<p><a class='vuv' id='437'></a><a class='vvuv' id='21.6'></a>ba ra ṇa ser soṅ nas su ||<br>
ṅas ni chos kyi rṅa brduṅ źiṅ ||<br>
’jig rten sus kyaṅ ma bskor ba’i ||<br>
chos kyi ’khor lo bskor bar byas ||</p>
<p><a class='vuv' id='438'></a><a class='vvuv' id='21.8'></a>dpa’ bo de bźin gśegs pa rnams ||<br>
’di na chos kyis ’dul bar mdzad ||<br>
de dag chos kyis btul ba la ||<br>
mkhas pa su yaṅ smod mi byed ||</p>
<p><a class='vuv' id='439'></a><a class='vvuv' id='21.9ab10'></a>brtan gaṅ tiṅ ’dzin la źugs śiṅ ||<br>
ṅes ’byuṅ źi la dga’ ba daṅ ||<br>
sku yi ta ma ’dzin pa yi ||<br>
rdzogs pa’i saṅs rgyas grags ldan pa ||<br>
śes rab myur ba de dag la ||<br>
lha daṅ mi rnams dga’ bar byed ||</p>
<p><a class='kilde' id='kilde842173'></a><a class='d-vp' id='227b7-228a6'></a><a class='vuv' id='440'></a><a class='vvuv' id='21.11'></a> gaṅ dag ’das pa’i saṅs rgyas daṅ ||<br>
gaṅ dag ma byon saṅs rgyas daṅ ||<br>
gaṅ dag da ltar rdzogs saṅs rgyas ||<br>
maṅ po’i mya ṅan sel mdzad pa ||</p>
<p><a class='vuv' id='441'></a><a class='vvuv' id='21.12'></a>bźugs par gyur ciṅ bźugs pa daṅ ||<br>
de bźin bźugs par ’gyur kun gyis ||<br>
dam chos bla mar mdzad pa ’di ||<br>
rdzogs saṅs rgyas kyi chos ñid yin ||</p>
<p><a class='vuv' id='442'></a><a class='vvuv' id='21.13'></a>de bas ’di na bdag dga’ źiṅ ||<br>
bdag ñid chen po mṅon ’dod pas ||<br>
saṅs rgyas bstan pa dran byas te ||<br>
dam pa’i chos la bya mar bya ||</p>
<p><a class='vuv' id='443'></a><a class='vvuv' id='21.14'></a>mi gaṅ saṅs rgyas bstan pa la ||<br>
dad pa ma bskyed byis pa de ||<br>
rgud pa’i gnas su ’gro ’gyur te ||<br>
srin mo rnams kyis tshod pa bźin ||</p>
<p><a class='vuv' id='444'></a><a class='vvuv' id='21.15'></a>mi gaṅ saṅs rgyas bstan pa la ||<br>
dad pa bskyed pa śes rab can ||<br>
de ni bde bar pha rol ’gro ||<br>
smrin śugs ldan pas tshoṅ pa bźin ||</p>
<p><a class='vuv' id='445'></a><a class='vvuv' id='21.16'></a>de bźin gśegs pa mñam med mtshuṅs pa med ||<br>
bde bar rnam rtog de bźin rab dben pa’i ||<br>
rnam rtog gñis po spyod pa’i saṅs rgyas rnams ||<br>
mun bsal pha rol gśegs śiṅ grags daṅ ldan ||</p>
<p><a class='vuv' id='446'></a><a class='vvuv' id='21.17'></a>des ni brñes bya brñes śiṅ yid dbaṅ gyur ||<br>
kun grol zag zad rab tu rnam par grol ||<br>
rnam grol źugs ldan tha ba zag med rnams ||<br>
lus can ’jig rten rnams la phan phyir gzigs ||</p>
<p><a class='vuv' id='447'></a><a class='vvuv' id='21.18'></a>’ga’ źig ri bo’i spo la ’dug nas su ||<br>
’gro ba rnams la kun du lta ba ltar ||<br>
de bźin blo bzaṅ mya ṅan bral ba dag ||<br>
chos las byuṅ pa’i khaṅ bzaṅs steṅ gśegs nas ||<br>
skye bo skye rgas zil gnon mya ṅan gyis ||<br>
gduṅs pa rnams la kun du spyan gzigs nas ||<br>
’chi ba med pa’i sgo mo ’byed mdzad kyis ||<br>
gaṅ dag ñan ’dod the tsom bzal bar gyis ||</p>
</blockquote>
<p class='endsection'>de bźin gśegs pa’i tshoms te ñi śu gcig pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
