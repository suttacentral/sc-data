<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg27' lang='xct' href='#uv-kg27' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>27. Sight</span></h1>
</header>
<blockquote class='gatha'>
<p><a class='ref kilde' id='kilde2331' href='#kilde2331'></a><a class='ref d-vp' id='d-vp234b1' href='#d-vp234b1'>D vp 234b1</a></p>
<p><a class='ref kilde' id='kilde2332' href='#kilde2332'></a><a class='ref d-vp' id='d-vp234b1-7' href='#d-vp234b1-7'>D vp 234b1-7</a><a class='ref vuv' id='vuv580' href='#vuv580'>Verse 580</a><a class='ref vvuv' id='vvuv27.1' href='#vvuv27.1'>Verse 27.1</a> || bdag las gźan pa’i skyon dag ni ||<br>
phub ma gtor ba ji bźin du ||<br>
gźan gyi skyon mthoṅ sla ba ste ||<br>
raṅ gi skyon ni mthoṅ bar dka’ ||<br>
g-yo can cho lo ’jo ba ltar ||<br>
raṅ gi de ni sbed pa daṅ ||</p>
<p><a class='ref vuv' id='vuv581' href='#vuv581'>Verse 581</a><a class='ref vvuv' id='vvuv27.2' href='#vvuv27.2'>Verse 27.2</a>gźan gyi skyon la lta byed ciṅ ||<br>
rtag tu ’phyas laṅ ’du śes can ||<br>
de yis riṅ du chos mi mthoṅ ||<br>
g-yon phyogs chos ni rab tu ’phel ||</p>
<p><a class='ref vuv' id='vuv582' href='#vuv582'>Verse 582</a><a class='ref vvuv' id='vvuv27.3' href='#vvuv27.3'>Verse 27.3</a>spyi rdol byed ciṅ ’phrog rlom can ||<br>
mi gtsaṅ las ldan khwa lta bur ||<br>
śin tu ñon moṅs ’tsho ba can ||<br>
ṅo tsha med pa’i ’tsho ba sla ||</p>
<p><a class='ref vuv' id='vuv583' href='#vuv583'>Verse 583</a><a class='ref vvuv' id='vvuv27.4' href='#vvuv27.4'>Verse 27.4</a>rtag tu gtsag ma tshol ba daṅ ||<br>
thub chod mi byed ’dzem bag can ||<br>
’tsho bdag pa lta ba yi ||<br>
ṅo tsha śes pa’i ’tsho ba dka’ ||</p>
<p><a class='ref vuv' id='vuv584' href='#vuv584'>Verse 584</a><a class='ref vvuv' id='vvuv27.5' href='#vvuv27.5'>Verse 27.5</a>’jig rten mun par gyur ’di ste ||<br>
de las lhag mthoṅ ldan pa ñuṅ ||<br>
rgya las śor ba’i bya lta bur ||<br>
mtho ris la dga’ śas tsam źig ||</p>
<p><a class='ref vuv' id='vuv585' href='#vuv585'>Verse 585</a><a class='ref vvuv' id='vvuv27.6abcd' href='#vvuv27.6abcd'>Verse 27.6abcd</a>byis pa lus kyis bciṅs gyur pa ||<br>
mun pa’i ’khor gyis bskor ba yin ||<br>
’jig rten nor la chags pa dag ||<br>
gźan rdzas lta bur lta bar byed ||</p>
<p><a class='ref vuv' id='vuv586' href='#vuv586'>Verse 586</a><a class='ref vvuv' id='vvuv27.7ab6ef7cd' href='#vvuv27.7ab6ef7cd'>Verse 27.7ab6ef7cd</a>bdag gis skye dgu ’di phyuṅ źiṅ ||<br>
gźan gyis byas so sñam sems pa ||<br>
bden ba min la bden lta bas ||<br>
ci yaṅ mthog bar mi ’gyur ro ||<br>
de ni ’gas kyaṅ mi mthoṅ źiṅ ||<br>
zug rṅu mthoṅ bar mi ’gyur ro ||</p>
<p><a class='ref vuv' id='vuv587' href='#vuv587'>Verse 587</a><a class='ref vvuv' id='vvuv27.8' href='#vvuv27.8'>Verse 27.8</a>yul sred gaṅ la skye bo chags pa yi ||<br>
zug rṅu de dag sṅon chad mthoṅ ba dag ||<br>
de ni bdag gis byas sñam mi ’dzin ciṅ ||<br>
de ni gźan gyis byas sñam mi ’dzin to ||</p>
<p><a class='ref vuv' id='vuv588' href='#vuv588'>Verse 588</a><a class='ref vvuv' id='vvuv27.9' href='#vvuv27.9'>Verse 27.9</a>skye dgu ’di dag ṅa rgyal ldan ||<br>
ṅa rgyal la chags ṅa rgyal bciṅs ||<br>
rtsod par gyur pa’i lta ba can ||<br>
’khor ba ldog par mi ’gyur ro ||</p>
<p><a class='ref vuv' id='vuv589' href='#vuv589'>Verse 589</a><a class='ref vvuv' id='vvuv27.10' href='#vvuv27.10'>Verse 27.10</a>thob par gyur pa gaṅ yin daṅ ||<br>
thob par bya ba gaṅ yin pa ||<br>
de dag gñi ga rdul gyis yog ||<br>
rjes su nad pa slob par byed ||</p>
<p><a class='ref kilde' id='kilde2342' href='#kilde2342'></a><a class='ref d-vp' id='d-vp234b7-235a7' href='#d-vp234b7-235a7'>D vp 234b7-235a7</a><a class='ref vuv' id='vuv590' href='#vuv590'>Verse 590</a><a class='ref vvuv' id='vvuv27.11' href='#vvuv27.11'>Verse 27.11</a> gaṅ źig tshul khrims daṅ | bslab pa daṅ | brtul źugs daṅ | tshaṅs par spyod pa daṅ | dka’ thub daṅ | ñe bar gnas pa sñiṅ por byed pa de ni mtha’ gcig go ||</p>
<p><a class='ref vuv' id='vuv591' href='#vuv591'>Verse 591</a><a class='ref vvuv' id='vvuv27.12' href='#vvuv27.12'>Verse 27.12</a>gaṅ źig de ltar lta źiṅ ’di skad ces ’dod pa ni gtsaṅ ba’o ||<br>
’dod pa ni bsod ñams can no ||<br>
’dod pa ni loṅs spyad par bya ba’o ||<br>
’dod pa ni skyon med pa yin no źes smra źiṅ de dag lhag par ’dod pa rnams su lhuṅ bar byed pa’i brtul źugs len pa ’di yaṅ mtha’ gcig go ||</p>
<p><a class='ref vuv' id='vuv592' href='#vuv592'>Verse 592</a><a class='ref vvuv' id='vvuv27.13' href='#vvuv27.13'>Verse 27.13</a>mtha’ gñis po ’di dag ni dur khrod ’phel bar byed pa ste | ’di dag gis dur khrod ’phel bar byas so ||<br>
mtha’ gñis po ’di dag ma mthoṅ ba kha cig źen par byed ciṅ | kha cig mṅon par rgyur par byed pa ||<br>
de dag lhag par źen par byed ciṅ lhag par rgyug par byed pa dag mig daṅ ldan pas mthoṅ ṅo ||</p>
<p><a class='ref vuv' id='vuv593' href='#vuv593'>Verse 593</a><a class='ref vvuv' id='vvuv27.14' href='#vvuv27.14'>Verse 27.14</a>mtha’ gñis po ’di dag mthoṅ ba na źen par mi byed rgyur par mi byed la | de dag lhag par źen par mi byed ciṅ lhag par rgyug par rgyug par mi byed pa yaṅ mig daṅ ldan pas mthoṅ ṅo ||<br>
de dag de ltar mi byed ciṅ de dag de ltar mi sems na | de dag gi lam du mi gdags pa ’di lta ste ’di ni sdug bsṅal gyi mtha’ yin no ||</p>
<p><a class='ref vuv' id='vuv594' href='#vuv594'>Verse 594</a><a class='ref vvuv' id='vvuv27.15' href='#vvuv27.15'>Verse 27.15</a>ji ltar chu bur mthoṅ ba daṅ ||<br>
ji ltar smig rgyu mthoṅ ba ltar ||<br>
de bźin ’jig rten lta byed pa ||<br>
’chi bdag rgyal pos mthoṅ mi ’gyur ||</p>
<p><a class='ref vuv' id='vuv595' href='#vuv595'>Verse 595</a><a class='ref vvuv' id='vvuv27.16' href='#vvuv27.16'>Verse 27.16</a>ji ltar chu bur mthoṅ ba daṅ ||<br>
ji ltar smig rgyu mthoṅ ba ltar ||<br>
de bźin lus la lta byed pa ||<br>
’chi bdag rgyal pos mthoṅ mi ’gyur ||</p>
<p><a class='ref vuv' id='vuv596' href='#vuv596'>Verse 596</a><a class='ref vvuv' id='vvuv27.17' href='#vvuv27.17'>Verse 27.17</a>gaṅ la byis pa mṅon chags pa ||<br>
de la mkhas pa chags mi ’gyur ||<br>
rgyal po’i śiṅ rta bkra ba ltar ||<br>
lus ’di rtag tu blta bar gyis ||</p>
<p><a class='ref vuv' id='vuv597' href='#vuv597'>Verse 597</a><a class='ref vvuv' id='vvuv27.19' href='#vvuv27.19'>Verse 27.19</a>gaṅ la byis pa rmoṅs ’gyur ba ||<br>
de la mkhas pa rmoṅs mi ’gyur ||<br>
rgyal po’i śiṅ rta bkra ba ltar ||<br>
lus ’di rtag tu blta bar gyis ||</p>
<p><a class='ref vuv' id='vuv598' href='#vuv598'>Verse 598</a><a class='ref vvuv' id='vvuv27.18' href='#vvuv27.18'>Verse 27.18</a>gaṅ du byis pa ñams gyur pa ||<br>
glaṅ rgan rdzab tu chud pa bźin ||<br>
rgyal po śiṅ rta bkra ba ltar ||<br>
lus ’di rtag tu blta bar gyis ||</p>
<p><a class='ref vuv' id='vuv599' href='#vuv599'>Verse 599</a><a class='ref vvuv' id='vvuv27.20' href='#vvuv27.20'>Verse 27.20</a>nad pa lta bur ’jig chos can||<br>
rma byuṅ ba daṅ ’dra ba ste ||<br>
gaṅ yaṅ brtan par mi gnas pa ||<br>
lus ’di rtag tu blta bar gyis ||</p>
<p><a class='ref kilde' id='kilde2355' href='#kilde2355'></a><a class='ref d-vp' id='d-vp235a7-b5' href='#d-vp235a7-b5'>D vp 235a7-b5</a><a class='ref vuv' id='vuv600' href='#vuv600'>Verse 600</a><a class='ref vvuv' id='vvuv27.21' href='#vvuv27.21'>Verse 27.21</a> nad pa ’jig pa’i chos can ltar ||<br>
gaṅ yaṅ brtan par mi gnas par ||<br>
nor bu’i rna cha gdub ’khor gyis ||<br>
brgyan pa’i lus la blta bar gyis ||</p>
<p><a class='ref vuv' id='vuv601' href='#vuv601'>Verse 601</a><a class='ref vvuv' id='vvuv27.23' href='#vvuv27.23'>Verse 27.23</a>skra ni lan bu brgyad byas śiṅ ||<br>
mig sman gyis ni bskus pa’i mig ||<br>
byis pa lhag par rmoṅs byed kyaṅ ||<br>
pha rol tshol bar mi byed do ||</p>
<p><a class='ref vuv' id='vuv602' href='#vuv602'>Verse 602</a><a class='ref vvuv' id='vvuv27.25' href='#vvuv27.25'>Verse 27.25</a>mig sman gyis ni gsar bris śiṅ ||<br>
rnag can lus ni brgyan pa yis ||<br>
byis pa lhag par rmoṅs byed kyaṅ ||<br>
pha rol tshol bar mi byed do ||</p>
<p><a class='ref vuv' id='vuv603' href='#vuv603'>Verse 603</a><a class='ref vvuv' id='vvuv27.22A' href='#vvuv27.22A'>Verse 27.22A</a>lus ni dri źim gyis bskus nas ||<br>
rkaṅ pa btsag gis byugs pa dag ||<br>
byis pa lhag par rmoṅs byed kyaṅ ||<br>
pha rol tshol bar mi byed do ||</p>
<p><a class='ref vuv' id='vuv604' href='#vuv604'>Verse 604</a><a class='ref vvuv' id='vvuv27.27' href='#vvuv27.27'>Verse 27.27</a>gaṅ źig ’dod par kun sbyor ’brel chags śiṅ ||<br>
kun du sbyor ba’i skyon rnams ma mthoṅ ba ||<br>
’dod par ’brel la chags pa’i mi de yis ||<br>
chu bo mtha’ yas yaṅs pa rgal mi ’gyur ||</p>
<p><a class='ref vuv' id='vuv605' href='#vuv605'>Verse 605</a><a class='ref vvuv' id='vvuv27.28' href='#vvuv27.28'>Verse 27.28</a>chags bral mchog daṅ tha ma thams cad dag ||<br>
’di la bdag daṅ bdag gir mi lta źiṅ ||<br>
de ltar rnam grol sṅon chad ma rgal ba’i ||<br>
chu bo rab rgal yaṅ srid med par ’gyur ||</p>
<p><a class='ref vuv' id='vuv606' href='#vuv606'>Verse 606</a><a class='ref vvuv' id='vvuv27.29' href='#vvuv27.29'>Verse 27.29</a>gaṅ źig tshal spaṅs tshal med pa ||<br>
nags tshal spaṅs nas nags su rgyug ||<br>
grol ba ’chiṅ bar gcen pa yin ||<br>
gaṅ zag ’di la ltos śig tshur ||</p>
<p><a class='ref vuv' id='vuv607' href='#vuv607'>Verse 607</a><a class='ref vvuv' id='vvuv27.30' href='#vvuv27.30'>Verse 27.30</a>śiṅ rta ’thun pa’i rtsibs ldan pa ||<br>
yan lag yid ’oṅ gos dkar g-yogs ||<br>
sdig med ’gro ba la ltos la ||<br>
chiṅ ma’i rgyun rnams bcad par gyis ||</p>
<p><a class='ref kilde' id='kilde2375' href='#kilde2375'></a><a class='ref d-vp' id='d-vp235b5-236a3' href='#d-vp235b5-236a3'>D vp 235b5-236a3</a><a class='ref vuv' id='vuv608' href='#vuv608'>Verse 608</a><a class='ref vvuv' id='vvuv27.31' href='#vvuv27.31'>Verse 27.31</a> ’jigs pas skrag pa’i ma dag ni ||<br>
phal cer ri dag nags tshal daṅ ||<br>
skyed mos tshal daṅ mchod gnas daṅ ||<br>
ljon śiṅ rnams la skyabs su ’gro ||</p>
<p><a class='ref vuv' id='vuv609' href='#vuv609'>Verse 609</a><a class='ref vvuv' id='vvuv27.32' href='#vvuv27.32'>Verse 27.32</a>skyabs de gtso bo ma yin źiṅ ||<br>
skyabs de mchog tu gyur pa min ||<br>
de la skyabs su soṅ ba yis ||<br>
sdug bsṅal kun la grol mi ’gyur ||</p>
<p><a class='ref vuv' id='vuv610' href='#vuv610'>Verse 610</a><a class='ref vvuv' id='vvuv27.33ab34ab' href='#vvuv27.33ab34ab'>Verse 27.33ab34ab</a>gaṅ źig saṅs rgyas chos daṅ ni ||<br>
dge ’dun la ni skyabs soṅ źiṅ ||<br>
sdug bsṅal sduṅ bsṅal kun ’byuṅ daṅ ||<br>
sdug bsṅal yaṅ dag ’das pa daṅ ||</p>
<p><a class='ref vuv' id='vuv611' href='#vuv611'>Verse 611</a><a class='ref vvuv' id='vvuv27.34cd' href='#vvuv27.34cd'>Verse 27.34cd</a>bde ba mya ṅan ’das ’gro ba’i ||<br>
’phags lam yan lag brgyad pa ste ||<br>
’phags pa’i bden pa bźi po dag ||<br>
gaṅ tshe śes rab kyis mthoṅ ba ||</p>
<p><a class='ref vuv' id='vuv612' href='#vuv612'>Verse 612</a><a class='ref vvuv' id='vvuv27.35' href='#vvuv27.35'>Verse 27.35</a>de ni skyabs kyi mchog yin źiṅ ||<br>
de ni skyabs kyi dam pa yin ||<br>
de la skyabs su soṅ ba yis ||<br>
sdug bsṅal kun las grol bar ’gyur ||</p>
<p><a class='ref vuv' id='vuv613' href='#vuv613'>Verse 613</a><a class='ref vvuv' id='vvuv27.36;37' href='#vvuv27.36;37'>Verse 27.36;37</a>mthoṅ bas mthoṅ źiṅ mthoṅ bas ma mthoṅ mthoṅ ||<br>
ma mthoṅ mi mthoṅ mthoṅ bya mthoṅ mi ’gyur ||<br>
’dra mthoṅ lhag mthoṅ tha dad dṅos por brjod ||<br>
ñin mtshan nam yaṅ lhan cig mi gnas bźin ||</p>
<p><a class='ref vuv' id='vuv614' href='#vuv614'>Verse 614</a><a class='ref vvuv' id='vvuv27.38' href='#vvuv27.38'>Verse 27.38</a>’dra ba mthoṅ bas mthoṅ mi ’gyur ||<br>
gal te mthoṅ na ’dra mi mthoṅ ||<br>
mthoṅ ’dis ’dra ba mi mthoṅ ste ||<br>
’dra mthoṅ mi yis mthoṅ ba med ||</p>
<p><a class='ref vuv' id='vuv615' href='#vuv615'>Verse 615</a><a class='ref vvuv' id='vvuv27.39' href='#vvuv27.39'>Verse 27.39</a>mi yis ci ma mthoṅ na ’dra ba mthoṅ ||<br>
ci źig mthoṅ na ’dra ba mthoṅ mi ’gyur ||<br>
ji ltar ’di na ’dra ba mthoṅ ba dag ||<br>
gaṅ źig med na ’dra bar mthoṅ daṅ bral ||</p>
<p><a class='ref vuv' id='vuv616' href='#vuv616'>Verse 616</a><a class='ref vvuv' id='vvuv27.40' href='#vvuv27.40'>Verse 27.40</a>gaṅ tshe ’di yis sdug bsṅal ma mthoṅ ba ||<br>
de yi tshe na bdag tu mthoṅ bar ’gyur ||<br>
ji lta ji ltar sdug bsṅal rtogs gyur pa ||<br>
des ni bdag ’di ’dra ba mthoṅ mi ’gyur ||</p>
<p><a class='ref kilde' id='kilde2385' href='#kilde2385'></a><a class='ref d-vp' id='d-vp236a3-4' href='#d-vp236a3-4'>D vp 236a3-4</a><a class='ref vuv' id='vuv617' href='#vuv617'>Verse 617</a><a class='ref vvuv' id='vvuv27.41' href='#vvuv27.41'>Verse 27.41</a> gaṅ gis so so’i skye bsgribs na ||<br>
’du byed sdug bsṅal ma mthoṅ ba ||<br>
de phyir ’di na ’dra mthoṅ ste ||<br>
de med ’dra ba mi mthoṅ ṅo ||</p>
</blockquote>
<p class='endsection'>mthoṅ ba’i tshoms te ñi śu rtsa bdun pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
