<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg12' lang='xct' href='#uv-kg12' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>12. The Way</span></h1>
</header>
<blockquote class='gatha'>
<p><a class='ref kilde' id='kilde1949' href='#kilde1949'></a><a class='ref d-vp' id='d-vp219b2' href='#d-vp219b2'>D vp 219b2</a></p>
<p><a class='ref kilde' id='kilde1950' href='#kilde1950'></a><a class='ref d-vp' id='d-vp219b2-220' href='#d-vp219b2-220'>D vp 219b2-220</a><a class='ref vuv' id='vuv245' href='#vuv245'>Verse 245</a><a class='ref vvuv' id='vvuv12.1' href='#vvuv12.1'>Verse 12.1</a> || gaṅ tshe ’phags pa’i bden pa bźi ||<br>
śes rab kyis ni mthoṅ ba daṅ ||<br>
lam ’di rab tu śes pa yis ||<br>
srid pa’i sred pa rab tu ’dral ||</p>
<p><a class='ref vuv' id='vuv246' href='#vuv246'>Verse 246</a><a class='ref vvuv' id='vvuv12.2' href='#vvuv12.2'>Verse 12.2</a>dper na rluṅ gis rdul bslaṅ ba ||<br>
char pa bab pas źi byed ltar ||<br>
gaṅ tshe śes rab kyis mthoṅ ba ||<br>
de tshe kun rtog źi bar ’gyur ||</p>
<p><a class='ref vuv' id='vuv247' href='#vuv247'>Verse 247</a><a class='ref vvuv' id='vvuv12.3' href='#vvuv12.3'>Verse 12.3</a>gaṅ źig legs par rtogs pa yis ||<br>
skye śiṅ legs par zad ’gyur źiṅ ||<br>
’jig rten ṅes ’byed ’gyur ba yi ||<br>
śes rab de ni gtso bo yin ||</p>
<p><a class='ref vuv' id='vuv248' href='#vuv248'>Verse 248</a><a class='ref vvuv' id='vvuv12.4' href='#vvuv12.4'>Verse 12.4</a>bden pa’i naṅ na bden bźi daṅ ||<br>
lam naṅ yan lag brgyad pa mchog ||<br>
rkaṅ gñis naṅ na mig can daṅ ||<br>
chos kyi naṅ na chags bral mchog ||</p>
<p><a class='ref vuv' id='vuv249' href='#vuv249'>Verse 249</a><a class='ref vvuv' id='vvuv12.5' href='#vvuv12.5'>Verse 12.5</a>’du byed thams cad mi rtag par ||<br>
gaṅ tshe śes rab kyis mthoṅ ba ||<br>
de tshe sdug bsṅal las yid ’byuṅ ||<br>
lam ’di rnam par dag par ’gyur ||</p>
<p><a class='ref vuv' id='vuv250' href='#vuv250'>Verse 250</a><a class='ref vvuv' id='vvuv12.6' href='#vvuv12.6'>Verse 12.6</a>’du byed thams cad sdug bsṅal bar ||<br>
gaṅ tshe śes rab kyis mthoṅ ba ||<br>
de tshe sdug bsṅal las yid ’byuṅ ||<br>
lam ’di rnam par dag par ’gyur ||</p>
<p><a class='ref vuv' id='vuv251' href='#vuv251'>Verse 251</a><a class='ref vvuv' id='vvuv12.7' href='#vvuv12.7'>Verse 12.7</a>’du byed thams cad stoṅ ñid du ||<br>
gaṅ tshe śes rab kyis mthoṅ ba ||<br>
de tshe sdug bsṅal las yid ’byuṅ ||<br>
lam ’di ram par dag par ’gyur ||</p>
<p><a class='ref vuv' id='vuv252' href='#vuv252'>Verse 252</a><a class='ref vvuv' id='vvuv12.8' href='#vvuv12.8'>Verse 12.8</a>’du byed thams cad bdag med par ||<br>
gaṅ tshe śes rab kyis mthoṅ ba ||<br>
de tshe sdug bsṅal las yid ’byuṅ ||<br>
lam ’di rnam par dag par ’gyur ||</p>
<p><a class='ref vuv' id='vuv253' href='#vuv253'>Verse 253</a><a class='ref vvuv' id='vvuv12.9' href='#vvuv12.9'>Verse 12.9</a>sred pa’i zug rṅu gcod byed lam ||<br>
ṅas ni khyed cad rnams la bstan ||<br>
de bźin gśegs pa ston pa ste ||<br>
khyed cag rnams kyis bya dgos so ||</p>
<p><a class='ref vuv' id='vuv254' href='#vuv254'>Verse 254</a><a class='ref vvuv' id='vvuv12.10' href='#vvuv12.10'>Verse 12.10</a>sred pa’i zug rṅu sel ba’i lam ||<br>
ṅas ni khyed cag rnams la bstan ||<br>
de bźin gśegs pa ston pa ste ||<br>
khyed cag rnams kyis bya dgos so ||</p>
<p><a class='ref kilde' id='kilde1960' href='#kilde1960'></a><a class='ref d-vp' id='d-vp220a1-b2' href='#d-vp220a1-b2'>D vp 220a1-b2</a><a class='ref vuv' id='vuv255' href='#vuv255'>Verse 255</a><a class='ref vvuv' id='vvuv12.11' href='#vvuv12.11'>Verse 12.11</a> lta ba rnam par dag byed pa ||<br>
lam ’di ma gtogs gźan med pas ||<br>
tiṅ ṅe ’dzin la rab gnas te ||<br>
bdud kyi ’chiṅ ba spaṅ bar gyis ||</p>
<p><a class='ref vuv' id='vuv256' href='#vuv256'>Verse 256</a><a class='ref vvuv' id='vvuv12.12' href='#vvuv12.12'>Verse 12.12</a>’di ni draṅ lam ’di ni pha rol gnon ||<br>
mtsho la dad pa’i sraṅ ltar bgrod pa gcig ||<br>
śākya thub pas mñam bźag gaṅ rtogs nas ||<br>
tshogs la yaṅ daṅ yaṅ du bśad pa ’di ||</p>
<p><a class='ref vuv' id='vuv257' href='#vuv257'>Verse 257</a><a class='ref vvuv' id='vvuv12.13' href='#vvuv12.13'>Verse 12.13</a>skye śi’i mtha’ rtogs phan mdzad thugs brtse bas ||<br>
bgrod pa gcis lam rab tu bstan mdzad pa’i ||<br>
lam ’dis chu bo rnams las sṅon rgal źiṅ ||<br>
de bźin rgal bar ’gyur źiṅ rgal bar mdzad ||</p>
<p><a class='ref vuv' id='vuv258' href='#vuv258'>Verse 258</a><a class='ref vvuv' id='vvuv12.14' href='#vvuv12.14'>Verse 12.14</a>śin tu mthar thug gdul bya dag bya daṅ ||<br>
’khor ba’i skye śi zad par bya ba daṅ ||<br>
khams rnams du ma so sor rtogs bya’i phyir ||<br>
spyan daṅ ldan pas lam ’di rab tu bstan ||</p>
<p><a class='ref vuv' id='vuv259' href='#vuv259'>Verse 259</a><a class='ref vvuv' id='vvuv12.15' href='#vvuv12.15'>Verse 12.15</a>ji ltar chu kluṅ gaṅ ga’i chu rgyun źugs ||<br>
rgya mtsho’i naṅ du ’bab par ’gyur ba ltar ||<br>
de bźin śes rab yaṅs pas bstan pa’i lam ||<br>
’di ni ’chi med thob par bya phyir ’jug ||</p>
<p><a class='ref vuv' id='vuv260' href='#vuv260'>Verse 260</a><a class='ref vvuv' id='vvuv12.16' href='#vvuv12.16'>Verse 12.16</a>gaṅ źig ’byuṅ po kun la thugs brtse bas ||<br>
sṅon chad ma thos chos kyi ’khor lo bskor ||<br>
skyob pa lha daṅ mi rnams ’dul mdzad pa ||<br>
srid pa’i mthar phyin de la phyag ’tshal lo ||</p>
<p><a class='ref vuv' id='vuv261' href='#vuv261'>Verse 261</a><a class='ref vvuv' id='vvuv12.17' href='#vvuv12.17'>Verse 12.17</a>rnam rtog dge ba gsum ni brtag bya źiṅ ||<br>
dge ba ma yin gsum yaṅ rnam par spaṅs ||<br>
kun nas rdul laṅs char gyis mnan pa ltar ||<br>
de nas rtog daṅ dpyod bźi bar bya ||</p>
<p><a class='ref vuv' id='vuv262' href='#vuv262'>Verse 262</a><a class='ref vvuv' id='vvuv12.18' href='#vvuv12.18'>Verse 12.18</a>de nas sems la rnam rtog ñer źi nas ||<br>
bla med byaṅ chub bde la reg par ’gyur ||<br>
tiṅ ’dzin gsum po rnams la yid gtad ciṅ ||<br>
bden pa las skyes tshad med bsgom par bya ||<br>
dran ldan mkhas pas mdud pa źi bya źiṅ ||<br>
gsum po rnams kyis gnas gsum rab tu dral ||</p>
<p><a class='ref vuv' id='vuv263' href='#vuv263'>Verse 263</a><a class='ref vvuv' id='vvuv12.19' href='#vvuv12.19'>Verse 12.19</a>śes rab mtshon daṅ brtson ’grus stobs daṅ ldan ||<br>
dran ldan mñam bźag tiṅ ’dzin la dga’ bas ||<br>
’jig rten skye daṅ ’jig par rtogs nas ni ||<br>
kun las rab tu rnam grol de rig-yin ||<br>
’jig rten mtha’ ma legs par rtogs gyur nas ||<br>
’jig rten mthar son pha rol phyin źes brjod ||</p>
<p><a class='ref vuv' id='vuv264' href='#vuv264'>Verse 264</a><a class='ref vvuv' id='vvuv12.20' href='#vvuv12.20'>Verse 12.20</a>gaṅ gis źi ba ’phags lam yan lag brgyad ||<br>
lam draṅ bsgoms pa des ni bdud rtsi rñed ||<br>
de ltar spyod pas bde ’dod bde ba ’thob ||<br>
sñan pa ’thob ciṅ grags pa ’phel bar ’gyur ||</p>
</blockquote>
<p class='endsection'>lam gyi tshoms te bcu gñis pa’o ||<br>
||<br>
ched du brjod pa’i tshoms | bam po gñis pa ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
