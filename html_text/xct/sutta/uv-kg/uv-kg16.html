<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg16' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>16. Miscellaneous</span></h1>
</header>
<blockquote class='gatha'>
<p><a class='ref kilde' id='kilde2043'></a><a class='ref d-vp' id='d-vp223a3'>D vp 223a3</a></p>
<p><a class='ref kilde' id='kilde2044'></a><a class='ref d-vp' id='d-vp223a3-b2'>D vp 223a3-b2</a><a class='ref vuv' id='vuv326'>Verse 326</a><a class='ref vvuv' id='vvuv16.1'>Verse 16.1</a> || bdag gi bya ba bya ba’i dus g-yo bas ||<br>
daṅ po kho nar bya ba’i mel tse gyis ||<br>
bdag gis daṅ po de ltar byas na ni ||<br>
bya ba bya ba’i dus ltar zad ’dod ciṅ ||</p>
<p><a class='ref vuv' id='vuv327'>Verse 327</a><a class='ref vvuv' id='vvuv16.2'>Verse 16.2</a>ji ltar ’dod pa de bźin ’byor ’gyur bar ||<br>
de yi raṅ bźin ṅa yis mthoṅ bas na ||<br>
ji srid don ni phun sum tshogs ’gyur ba ||<br>
de srid par du mi yis bsgrim par gyis ||</p>
<p><a class='ref vuv' id='vuv328'>Verse 328</a><a class='ref vvuv' id='vvuv16.3'>Verse 16.3</a>bsgrim źiṅ brtson par bya ba yis||<br>
bdag ñid gliṅ du ’gyur bar bya ||<br>
mgar ba yis ni dbul bźin du ||<br>
raṅ gi dri ma sbyaṅ bar gyis ||<br>
dri ma sbyaṅs pa skyon mi ’byuṅ ||<br>
phyi nas skye daṅ rga mi ’thob ||</p>
<p><a class='ref vuv' id='vuv329'>Verse 329</a><a class='ref vvuv' id='vvuv16.4'>Verse 16.4</a>ṅo tsha min la ṅo tsha źiṅ ||<br>
ṅo tsha ba la ṅo mi tshe ||<br>
mi ’jigs pa la ’jigs lta daṅ ||<br>
’jigs la mi ’jigs lta ba yi ||<br>
log par lta ba blaṅs pa yis ||<br>
sems can ṅan ’gror ’gro bar ’gyur |</p>
<p><a class='ref vuv' id='vuv330'>Verse 330</a><a class='ref vvuv' id='vvuv16.5'>Verse 16.5</a>’di na gaṅ sṅon bag med las ||<br>
phyi nas bag daṅ ldan gyur te ||<br>
sprin bral ñi ma zla ba ltar ||<br>
’jig rten ’di na kun nas gsal ||</p>
<p><a class='ref vuv' id='vuv331'>Verse 331</a><a class='ref vvuv' id='vvuv16.6'>Verse 16.6</a>’di na gaṅ sṅon bag med las ||<br>
phyi nas bag daṅ ldan gyur te ||<br>
’jig rten ’di na sred pa las ||<br>
dran pa legs par ’da’ bar ’gyur ||</p>
<p><a class='ref vuv' id='vuv332'>Verse 332</a><a class='ref vvuv' id='vvuv16.7'>Verse 16.7</a>gaṅ źig gźon nur rab byuṅ nas ||<br>
saṅs rgyas bstan la ’jug pa de ||<br>
sprin bral ñi ma zla ba ltar ||<br>
’jig rten ’di na kun nas gsal ||</p>
<p><a class='ref vuv' id='vuv333'>Verse 333</a><a class='ref vvuv' id='vvuv16.8'>Verse 16.8</a>gaṅ źig gźon nur rab byuṅ nas ||<br>
saṅs rgyas bstan la ’jug pa de ||<br>
’jig rten ’di na sred pa las ||<br>
dran pas legs par ’da’ bar ’gyur ||</p>
<p><a class='ref vuv' id='vuv334'>Verse 334</a><a class='ref vvuv' id='vvuv16.9'>Verse 16.9</a>gaṅ źig sdig pa’i las byas pa ||<br>
dge bas ’gebs par byed pa de ||<br>
sprin bral ñi ma zla ba ltar ||<br>
’jig rten ’di na kun nas gsal ||</p>
<p><a class='ref vuv' id='vuv335'>Verse 335</a><a class='ref vvuv' id='vvuv16.10'>Verse 16.10</a>gaṅ źig sdig pa’i las byas pa ||<br>
dge bas ’gebs par byed pa de ||<br>
’jig rten ’di na sred pa las ||<br>
dran pas legs par ’da’ bar ’gyur ||</p>
<p><a class='ref kilde' id='kilde2054'></a><a class='ref d-vp' id='d-vp223b2-7'>D vp 223b2-7</a></p>
<p><a class='ref vuv' id='vuv336'>Verse 336</a><a class='ref vvuv' id='vvuv16.12'>Verse 16.12</a>gaṅ źig gson la mi dga’ ba ||<br>
de ni śi na’aṅ mya ṅan med ||<br>
brtan pa go ’phaṅ mthoṅ ba de ||<br>
mya ṅan dbus na’aṅ gduṅ mi ’gyur ||</p>
<p><a class='ref vuv' id='vuv337'>Verse 337</a><a class='ref vvuv' id='vvuv16.13'>Verse 16.13</a>gaṅ źig gson la mi dga’ ba ||<br>
de ni śi na’aṅ mya ṅan med ||<br>
brtan pa go ’phaṅs mthoṅ ba de ||<br>
gñen ’dun dbus na lam mer ’dug ||</p>
<p><a class='ref vuv' id='vuv338'>Verse 338</a><a class='ref vvuv' id='vvuv16.14'>Verse 16.14</a>dge sloṅ dkar po bsgom gyis la ||<br>
nag po’i chos ni rnam par spoṅs ||<br>
khyim nas khyim med soṅ nas su ||<br>
spyod yul dben pa gaṅ yin pa ||<br>
de la mṅon par dga’ bslab ciṅ ||<br>
’dod pa ci yaṅ med par spaṅs ||</p>
<p><a class='ref vuv' id='vuv339'>Verse 339</a><a class='ref vvuv' id='vvuv16.15'>Verse 16.15</a>rtag tu sñiṅ po dag pa daṅ ||<br>
rtag tu gso sbyoṅ dag pa daṅ ||<br>
gtsaṅ ma’i las ni dag pa de’i ||<br>
brtul źugs phun sum tshogs par ’gyur ||</p>
<p><a class='ref vuv' id='vuv340'>Verse 340</a><a class='ref vvuv' id='vvuv16.16'>Verse 16.16</a>źiṅ gi skyon ni rtswa yin ltar ||<br>
skye dgu ’di la ’dod chags skyon ||<br>
de bas ’dod chags bral rnams la ||<br>
byin na ’bras bu chen por ’gyur ||</p>
<p><a class='ref vuv' id='vuv341'>Verse 341</a><a class='ref vvuv' id='vvuv16.17'>Verse 16.17</a>źiṅ gi skyon ni rtswa yin ltar ||<br>
skye dgu ’di la źe sdaṅ skyon ||<br>
de bas źe sdaṅ bral rnams la ||<br>
byin na ’bras bu chen por ’gyur ||</p>
<p><a class='ref vuv' id='vuv342'>Verse 342</a><a class='ref vvuv' id='vvuv16.18'>Verse 16.18</a>źiṅ gi skyon ni rtswa yin ltar ||<br>
skye dgu ’di la gti mug skyon ||<br>
de bas gti mug bral rnams la ||<br>
byin na ’bras bu chen por ’gyur ||</p>
<p><a class='ref vuv' id='vuv343'>Verse 343</a><a class='ref vvuv' id='vvuv16.19'>Verse 16.19</a>źiṅ gi skyon ni rtswa yin ltar ||<br>
skye dgu ’di la ṅa rgyal skyon ||<br>
de bas ṅa rgyal bral rnams la ||<br>
byin na ’bras bu chen por ’gyur ||</p>
<p><a class='ref vuv' id='vuv344'>Verse 344</a><a class='ref vvuv' id='vvuv16.20'>Verse 16.20</a>źiṅ gi skyon ni rtswa yin ltar ||<br>
skye dgu ’di la chags ba skyon ||<br>
de bas chags daṅ bral rnams la ||<br>
byin na ’bras bu cen por ’gyur ||</p>
<p><a class='ref kilde' id='kilde2064'></a><a class='ref d-vp' id='d-vp223b7-224a3'>D vp 223b7-224a3</a><a class='ref vuv' id='vuv345'>Verse 345</a><a class='ref vvuv' id='vvuv16.21'>Verse 16.21</a> źiṅ gi skyon ni rtswa yin ltar ||<br>
skye dgu ’dil sred pa skyon ||<br>
de bas sred daṅ bral rnams la ||<br>
byin na ’bras bu chen por ’gyur ||</p>
<p><a class='ref vuv' id='vuv346'>Verse 346</a><a class='ref vvuv' id='vvuv16.22'>Verse 16.22</a>drug pa bdag po rgyal po ste ||<br>
chags par gyur na chags can yin ||<br>
ma chags gyur na ma chags yin ||<br>
chags pa byis pa źes brjod do ||</p>
<p><a class='ref vuv' id='vuv347'>Verse 347</a><a class='ref vvuv' id='vvuv16.23'>Verse 16.23</a>’dod chags źe sdaṅ ṅa rgyal daṅ ||<br>
’chab pa gaṅ du gnas pa yi ||<br>
groṅ khyer rus pa’i ra ba can ||<br>
śa daṅ khrag gis źal źal byas ||</p>
<p><a class='ref vuv' id='vuv348'>Verse 348</a><a class='ref vvuv' id='vvuv16.24'>Verse 16.24</a>rgyu yis kun nas bslaṅ ba las byuṅ sdug bsṅal can ||<br>
de ma mthoṅ na der ni de dag ’chiṅ ’gyur źiṅ ||<br>
de dag rtogs na chu bo rnams ni rab tu spoṅ ||<br>
phyi rol pa la chags pa de dag spoṅ ba med ||</p>
</blockquote>
<p class='endsection'>sil bu’i tshoms te bcu drug pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
