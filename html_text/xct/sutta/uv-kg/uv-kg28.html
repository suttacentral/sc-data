<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg28' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>28. Sin</span></h1>
</header>
<blockquote class='gatha'>
<p><a class='ref kilde' id='kilde2387'></a><a class='ref d-vp' id='d-vp236a4'>D vp 236a4</a></p>
<p><a class='ref kilde' id='kilde2388'></a><a class='ref d-vp' id='d-vp236a4-b3'>D vp 236a4-b3</a><a class='ref vuv' id='vuv618'>Verse 618</a><a class='ref vvuv' id='vvuv28.1'>Verse 28.1</a> || sdig pa thams cad mi bya ste ||<br>
dge ba phun sum tshogs par bya ||<br>
raṅ gi sems ni yoṅs su gdul ||<br>
’di ni saṅs rgyas bstan pa yin ||</p>
<p><a class='ref vuv' id='vuv619'>Verse 619</a><a class='ref vvuv' id='vvuv28.2'>Verse 28.2</a>sbyin pas bsod nams rab tu ’phel ||<br>
legs bsdams dgra sogs mi ’gyur ro ||<br>
dge daṅ ldan pas sdig pa spoṅ ||<br>
ñon moṅs zad pas mya ṅan ’da’ ||</p>
<p><a class='ref vuv' id='vuv620'>Verse 620</a><a class='ref vvuv' id='vvuv28.3'>Verse 28.3</a>mkhas daṅ ’dre daṅ byis pa’i skye bo daṅ ||<br>
lhan cig spyod daṅ gcig pu gnas kyaṅ ruṅ ||<br>
ṅaṅ pas chu la ’o ma ’thuṅ ba ltar ||<br>
mkhas pas sdig ba can rnams rab tu spaṅ ||</p>
<p><a class='ref vuv' id='vuv621'>Verse 621</a><a class='ref vvuv' id='vvuv28.4'>Verse 28.4</a>’jig rten ñes dmigs mthoṅ ba daṅ ||<br>
’gog par ’gyur ba’i chos mthoṅ bas ||<br>
’phags pa sdig la dga’ mi byed ||<br>
sdig can dge la dga’ mi ’gyur ||</p>
<p><a class='ref vuv' id='vuv622'>Verse 622</a><a class='ref vvuv' id='vvuv28.5'>Verse 28.5</a>legs par ñer źi’i ro daṅ ni ||<br>
rab tu dben pa’i ro śes pa ||<br>
rims nad med ciṅ sdig med la ||<br>
chos la dga’ ba’i ro dag ’thuṅ ||</p>
<p><a class='ref vuv' id='vuv623'>Verse 623</a><a class='ref vvuv' id='vvuv28.6'>Verse 28.6</a>sems kyi zag pa med pa daṅ ||<br>
sems ni ’chiṅ bas ma bcom la ||<br>
dge daṅ sdig pa rab spaṅs pa ||<br>
ṅan ’gro rnams kyis ’jigs pa med ||</p>
<p><a class='ref vuv' id='vuv624'>Verse 624</a><a class='ref vvuv' id='vvuv28.7'>Verse 28.7</a>gnas min zlog daṅ legs smra daṅ ||<br>
ñes dmigs ston par byed pa daṅ ||<br>
mkhas pas tshar gcod smra byed pa ||<br>
de lta’i skye dgu bsten par bya ||<br>
de lta bu dag bsten byas na ||<br>
sdig par mi ’gyur legs par ’gyur ||</p>
<p><a class='ref vuv' id='vuv625'>Verse 625</a><a class='ref vvuv' id='vvuv28.8'>Verse 28.8</a>ñe bar źi źiṅ rab źi la ||<br>
dal bus smra źiṅ kheṅs med pa ||<br>
sdig pa’i chos rnams sprug byed de ||<br>
rluṅ gis ljon śiṅ lo ma bźin ||</p>
<p><a class='ref vuv' id='vuv626'>Verse 626</a><a class='ref vvuv' id='vvuv28.9'>Verse 28.9</a>gaṅ źiṅ skyes bu dag ciṅ ñon moṅs med ||<br>
rab tu sdaṅ med mi la khro byed pa’i ||<br>
byis pa de la sdig pa phyir ’gog ste ||<br>
rdzi rdzogs su ni rdul rnams gtor ba bźin ||</p>
<p><a class='ref vuv' id='vuv627'>Verse 627</a><a class='ref vvuv' id='vvuv28.10'>Verse 28.10</a>dge ba byed pas dge ba daṅ ||<br>
sdig pa byed pas sdig pa ste ||<br>
mi yis gaṅ daṅ gaṅ byas pa ||<br>
de de raṅ gis mthoṅ bar ’gyur ||</p>
<p><a class='ref kilde' id='kilde2398'></a><a class='ref d-vp' id='d-vp236b3-237a1'>D vp 236b3-237a1</a><a class='ref vuv' id='vuv628'>Verse 628</a><a class='ref vvuv' id='vvuv28.11;12ab'>Verse 28.11;12ab</a> bdag gis sdig pa byas na ni ||<br>
de bdag kho na kun ñon moṅs ||<br>
bdag gis sdig pa ma byas na ||<br>
bdag ñid kho na rnam par dag ||<br>
gźan gyis gźan spyod mi byed kyi ||<br>
dag daṅ ma dag raṅ raṅ byed ||</p>
<p><a class='ref vuv' id='vuv629'>Verse 629</a><a class='ref vvuv' id='vvuv28.12cd'>Verse 28.12cd</a>bdag ñid kyis ni sdig pa dag ||<br>
byas śiṅ ñe bar bsags pa yis ||<br>
bsam brlag mṅon du ’joms par byed ||<br>
rdo rjes nor bu ’bigs pa bźin ||</p>
<p><a class='ref vuv' id='vuv630'>Verse 630</a><a class='ref vvuv' id='vvuv28.13'>Verse 28.13</a>mig ldan ’gro bar byed pa yis ||<br>
ñam ṅa’i lam dag ji lta bar ||<br>
mkhas pas ’tsho ba’i ’jig rten ’di ||<br>
sdig pa dag ni yoṅs su spaṅ ||</p>
<p><a class='ref vuv' id='vuv631'>Verse 631</a><a class='ref vvuv' id='vvuv28.14'>Verse 28.14</a>nor chen gyis ni grogs ñuṅ daṅ ||<br>
tshoṅ pas ’jigs bcas lam daṅ ni ||<br>
gson par ’dod pas dug lta bur ||<br>
mkhas pa sdig can yoṅs su spaṅ ||</p>
<p><a class='ref vuv' id='vuv632'>Verse 632</a><a class='ref vvuv' id='vvuv28.15'>Verse 28.15</a>gal te lag mthil rma med na ||<br>
lag pas dug ni bzuṅ byas kyaṅ ||<br>
rma med dug ni mi ’dzin ltar ||<br>
ma byas pa la sdig pa med ||</p>
<p><a class='ref vuv' id='vuv633'>Verse 633</a><a class='ref vvuv' id='vvuv28.16'>Verse 28.16</a>bdag la mi phan bya ba daṅ ||<br>
legs pa ma yin bya bar sla ||<br>
gaṅ dag phan źiṅ bder ’gyur ba ||<br>
de ni mchog tu bya bar dka’ ||</p>
<p><a class='ref vuv' id='vuv634'>Verse 634</a><a class='ref vvuv' id='vvuv28.17'>Verse 28.17</a>dam pas legs pa bya sla yi ||<br>
dam pas sdig pa bya bar dga’ ||<br>
ṅan pas sdig pa bya sla yi||<br>
’phags pas sdig pa bya bar dka’ ||</p>
<p><a class='ref vuv' id='vuv635'>Verse 635</a><a class='ref vvuv' id='vvuv28.18'>Verse 28.18</a>ji srid sdig pa ma smin pa ||<br>
de srid byis pa mṅar bar sems ||<br>
gaṅ tshi sdig pa smin gyur pa ||<br>
de tshe de ni tsha bar sems ||</p>
<p><a class='ref vuv' id='vuv636'>Verse 636</a><a class='ref vvuv' id='vvuv28.19'>Verse 28.19</a>ji srid sdig pa ma smin pa ||<br>
de srid sdig pa ruṅ bar lta ||<br>
gaṅ tshe sdig pa smin gyur pa ||<br>
de tshe sdig pa mthoṅ bar ’gyur ||</p>
<p><a class='ref vuv' id='vuv637'>Verse 637</a><a class='ref vvuv' id='vvuv28.20'>Verse 28.20</a>ji srid bzaṅ po ma smin pa ||<br>
de srid bzaṅ po sdig par mthoṅ ||<br>
gaṅ tshe bzaṅ po smin gyur pa ||<br>
de tshe bzaṅ por mthoṅ bar ’gyur ||</p>
<p><a class='ref kilde' id='kilde2408'></a><a class='ref d-vp' id='d-vp237a1-7'>D vp 237a1-7</a><a class='ref vuv' id='vuv638'>Verse 638</a><a class='ref vvuv' id='vvuv28.21'>Verse 28.21</a> sdig pa sdug bsṅal sogs pas na ||<br>
de la dga’ bar mi bya’o ||<br>
brgya la sdig pa byas na yaṅ ||<br>
yaṅ daṅ yaṅ du de mi bya ||</p>
<p><a class='ref vuv' id='vuv639'>Verse 639</a><a class='ref vvuv' id='vvuv28.22'>Verse 28.22</a>bsod namasabade ba sogs pas na ||<br>
de ñid la ni dga’ bar bya ||<br>
gal te bsod nams byas na yaṅ ||<br>
de ni yaṅ daṅ yaṅ du bya ||</p>
<p><a class='ref vuv' id='vuv640'>Verse 640</a><a class='ref vvuv' id='vvuv28.23'>Verse 28.23</a>sdig la yid ni mṅon dga’ ba ||<br>
bsod nams dal bus byed ’gyur bas ||<br>
sdig pa lasani sems bzlog ciṅ ||<br>
bsod nams mṅon par smyur te bya ||</p>
<p><a class='ref vuv' id='vuv641'>Verse 641</a><a class='ref vvuv' id='vvuv28.24'>Verse 28.24</a>sdig pa chuṅ du byas pas kyaṅ ||<br>
’jig rten pha rol ’jig chen daṅ ||<br>
phuṅ khrol chen po byed ’gyur te ||<br>
khoṅ par soṅ ba’i dug bźin no ||</p>
<p><a class='ref vuv' id='vuv642'>Verse 642</a><a class='ref vvuv' id='vvuv28.25'>Verse 28.25</a>bsod nams chuṅ ṅu byas pas kyaṅ ||<br>
’jig rten pha rol badebara ’dren ||<br>
don chen dag kyaṅ byed ’gyur te ||<br>
’bru rnams phun sum ’byor pa bźin ||</p>
<p><a class='ref vuv' id='vuv643'>Verse 643</a><a class='ref vvuv' id='vvuv28.26'>Verse 28.26</a>gaṅ źig ñes med chad pas gcod ||<br>
sdaṅ ba min la rab sdaṅ ba ||<br>
gnas gźan gaṅ yaṅ ruṅ ba bcu ||<br>
myur du thob pa kho nar ’gyur ||</p>
<p><a class='ref vuv' id='vuv644'>Verse 644</a><a class='ref vvuv' id='vvuv28.28'>Verse 28.28</a>tshor ba mi bzad pa dag gam ||<br>
yaṅ na lus ni ’dral ba’am ||<br>
gnod pa’i tshor ba tsha ba’aṅ ruṅ ||<br>
yaṅ na sems ’khrugs thob par ’gyur ||</p>
<p><a class='ref vuv' id='vuv645'>Verse 645</a><a class='ref vvuv' id='vvuv28.27'>Verse 28.27</a>gñen ’dun rnams daṅ bral ba’am ||<br>
loṅs spyod zad par ’gyur ba’am ||<br>
rgyal po’i gnod pa ’byuṅ ba’am ||<br>
mi sñan śin tu mi bzad dam ||</p>
<p><a class='ref vuv' id='vuv646'>Verse 646</a><a class='ref vvuv' id='vvuv28.29'>Verse 28.29</a>yaṅ na khyim ni mi chen pos ||<br>
ṅes par sreg par byed par ’gyur ||<br>
śes rab ’chal ba lus źig nas ||<br>
bcu pa ṅan ’gror ’gro bar ’gyur ||</p>
<p><a class='ref vuv' id='vuv647'>Verse 647</a><a class='ref vvuv' id='vvuv28.30'>Verse 28.30</a>sdig pa byas pas bag dbab mi bya ste ||<br>
riṅ byas rgyaṅ mar byas kyaṅ bag mi dbab ||<br>
dben par byas kyaṅ bag dbab mi bya ste ||<br>
de yi rnam snin yod pas bag mi dbab ||</p>
<p><a class='ref kilde' id='kilde2418'></a><a class='ref d-vp' id='d-vp237a7-238a1'>D vp 237a7-238a1</a><a class='ref vuv' id='vuv648'>Verse 648</a><a class='ref vvuv' id='vvuv28.31'>Verse 28.31</a> bsod nams byas pas bag ni dbab bya ste ||<br>
riṅ byas rgyaṅ riṅ byas kyaṅ bdag dbab ciṅ ||<br>
dben par byas kyaṅ bag ni dbab par bya ||<br>
de yi rnam smin yod pas bagt dbab bo ||</p>
<p><a class='ref vuv' id='vuv649'>Verse 649</a><a class='ref vvuv' id='vvuv28.32'>Verse 28.32</a>bdag gis sdig pa byas pas mya ṅan byed ||<br>
riṅ daṅ rgyaṅ riṅ byas pas mya ṅan byed ||<br>
bdag gis dben par byas pas mya ṅan byed ||<br>
de yi rnam smin yo pas mya ṅan byed ||</p>
<p><a class='ref vuv' id='vuv650'>Verse 650</a><a class='ref vvuv' id='vvuv28.34'>Verse 28.34</a>bdag ñid nag po’i las daṅ ldan mthoṅ nas ||<br>
’dir yaṅ mya ṅan gźan du’aṅ mya ṅan byed ||<br>
sdig pa byas pas gñi gar mya ṅan byed ||<br>
de ni mya ṅan de rab mu ṅan byed ||</p>
<p><a class='ref vuv' id='vuv651'>Verse 651</a><a class='ref vvuv' id='vvuv28.33'>Verse 28.33</a>bdag gis bsod nams byas pas dga’ bar ’gyur ||<br>
riṅ daṅ rgyaṅ riṅ byas pas dga’ bar ’gyur ||<br>
bdag gis dben par byas pas dga’ bar ’gyur ||<br>
de yi rnam smin yod pas dga’ bar ’gyur ||</p>
<p><a class='ref vuv' id='vuv652'>Verse 652</a><a class='ref vvuv' id='vvuv28.35'>Verse 28.35</a>bdag ñid rnam dag las daṅ ldan mthoṅ nas||<br>
’di na dga’ ’gyur gźan du’aṅ dga’ bar ’gyur ||<br>
bsod nams byas pas gñi bar dga’ ’gyur źiṅ ||<br>
de ni dga’ ’gyur de rab dga’ bar ’gyur ||</p>
<p><a class='ref vuv' id='vuv653'>Verse 653</a><a class='ref vvuv' id='vvuv28.36'>Verse 28.36</a>bdag gis sdig pa byas pas gduṅ ’gyur źiṅ ||<br>
riṅ byas rgyaṅ riṅ byas pas gduṅ bar ’gyur ||<br>
bdag gis dben par byas pas gdud ’gyur źiṅ ||<br>
de yi rnam smin yod pas gduṅ bar ’gyur ||</p>
<p><a class='ref vuv' id='vuv654'>Verse 654</a><a class='ref vvuv' id='vvuv28.34'>Verse 28.34</a>bdag ñid nag po’i las daṅ ldan mthoṅ nas ||<br>
’di na gduṅ ’gyur pha rol gduṅ bar ’gyur ||<br>
sdig pa byas pas gñi gar gduṅ ’gyur źiṅ ||<br>
de ni gduṅ ’gyur de rab gduṅ bar ’gyur ||</p>
<p><a class='ref vuv' id='vuv655'>Verse 655</a><a class='ref vvuv' id='vvuv28.37'>Verse 28.37</a>bdag gis bsod nams byas pas dga’ ’gyur źiṅ ||<br>
riṅ byas rgyaṅ riṅ byas pas dga’ bar ’gyur ||<br>
bdag gis bden par byas pas dga’ ’gyur źiṅ ||<br>
de yi rnam smin yod pas dga’ bar ’gyur ||</p>
<p><a class='ref vuv' id='vuv656'>Verse 656</a><a class='ref vvuv' id='vvuv28.35'>Verse 28.35</a>bdag ñid dkar po’i las daṅ ldan mthoṅ nas ||<br>
’di na dga’ ’gyur pa rol dga’ bar ’gyur ||<br>
bsod nams byas bas gñi gar dga’ ’gyur źiṅ ||<br>
de ni dga’ ’gyur de rab dga’ bar ’gyur ||</p>
<p><a class='ref vuv' id='vuv657'>Verse 657</a><a class='ref vvuv' id='vvuv28.39'>Verse 28.39</a>sdig pa byas śiṅ bsod nams ma byas la ||<br>
chos daṅ gol źiṅ chos min thob pa’i mi||<br>
sdig pa’i las can ’chi bas ’jigs ’gyur te ||<br>
chu chen naṅ du gru ṅan źig pa bźin ||</p>
<p><a class='ref vuv' id='vuv658'>Verse 658</a><a class='ref vvuv' id='vvuv28.40'>Verse 28.40</a>bsod nams byas śiṅ sdig pa ma byas la ||<br>
dam pa rnams kyi sṅon gyi chos spyod pas ||<br>
ṅa ni nams kyaṅ ’chi bas ’jigs med do ||<br>
brtan pa’i gru yis pha rol ’gro pa bźin ||</p>
</blockquote>
<p class='endsection'>sdig pa’i tshoms te ñi śu rtsa brgyad pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
