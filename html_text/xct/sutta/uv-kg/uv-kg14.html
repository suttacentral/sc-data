<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg14' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>14. Hatred</span></h1>
</header>
<blockquote class='gatha'>
<p><a class='kilde' id='kilde841992'></a><a class='d-vp' id='221a5'></a></p>
<p><a class='kilde' id='kilde841993'></a><a class='d-vp' id='221a5-b3'></a><a class='vuv' id='283'></a><a class='vvuv' id='14.1'></a> || sdig pa’i las ni mi byed pa ||<br>
’khu bya min la gaṅ ’khu ba ||<br>
’jig rten ’di daṅ pha rol tu ||<br>
de ñid sdig pa rnams kyis gos ||</p>
<p><a class='vuv' id='284'></a><a class='vvuv' id='14.2'></a>daṅ por bdag ni phuṅ byed ciṅ ||<br>
phyi nas gźan yaṅ phuṅ byed pa ||<br>
khra yi gzan ma’i bya lta bur ||<br>
phuṅ źiṅ gźan yaṅ phuṅ bar byed ||</p>
<p><a class='vuv' id='285'></a><a class='vvuv' id='14.3'></a>rdeg par byed pas rdeg pa ’thob ||<br>
’khon du ’dzin pas ’khon can mthoṅ ||<br>
de bźin gśegs gśe ba ste ||<br>
khro bar byed la khro ba ’byuṅ ||</p>
<p><a class='vuv' id='286'></a><a class='vvuv' id='14.4'></a>’di gźan dge sbyoṅ byis pa ste ||<br>
dam pa’i chos la mi mkhas pa ||<br>
yoṅs su tshe thuṅ ’di la yaṅ ||<br>
gyi na’i phyir ni ’khon par byed ||</p>
<p><a class='vuv' id='287'></a><a class='vvuv' id='14.5'></a>’di ni mchog ces bsams nas su ||<br>
so sor smra źiṅ ’thun ’jug pas ||<br>
’di na dge ’dun ’byed pa’i tshe ||<br>
ci phyir stobs med sems mi byed ||</p>
<p><a class='vuv' id='288'></a><a class='vvuv' id='14.6abcd'></a>rus pa gcog ciṅ srog gcod la||<br>
rta phyugs nor ni ’phrog pa daṅ ||<br>
yul ’khor ’jogs par byed pa yaṅ ||<br>
phyi nas ’jam du ma byed pa ltar ||</p>
<p><a class='vuv' id='289'></a><a class='vvuv' id='14.7ab6ef'></a>mkhas pas brtags śiṅ gsuṅs pa’i tshig ||<br>
spyod yul ston par byed pa yi ||<br>
chos ’di rnam par śes na go ||<br>
byed cag ci phyir byed mi ’gyur ||</p>
<p><a class='vuv' id='290'></a><a class='vvuv' id='14.7cd8'></a>khyod ni mi mkhas lugs can te ||<br>
kha bya yis ni rtsol byed pa ||<br>
pha rol po dag mi śes pas ||<br>
bdag ni ’di la brtson par byed ||<br>
’di na mkhas pa gaṅ yin pa ||<br>
de dag bźams pa’i tshig gis źi ||</p>
<p><a class='vuv' id='291'></a><a class='vvuv' id='14.9'></a>bdag la kha zer bdag la gśe ||<br>
bdag pham bdag pham byed pa’o źes ||<br>
’di gaṅ sems la ’dzin byed pa ||<br>
de yi ’khon ni źi mi ’gyur ||</p>
<p><a class='vuv' id='292'></a><a class='vvuv' id='14.10'></a>bdag la kha zer bdag la gśe ||<br>
bdag pham bdag pham byed pa’o źes ||<br>
’di gaṅ sems la mi ’dzin pa ||<br>
de yi ’khon ni źi bar ’gyur ||</p>
<p><a class='kilde' id='kilde842004'></a><a class='d-vp' id='221b3-7'></a><a class='vuv' id='293'></a><a class='vvuv' id='14.11'></a> ’di na ’khon gyis ’khon can dag ||<br>
nam yaṅ źi bar ’gyur ba med ||<br>
bzod pas ’khon ni źi ’gyur ba ||<br>
’di ni chos kyi raṅ bźin yin ||</p>
<p><a class='vuv' id='294'></a><a class='vvuv' id='14.12'></a>’khon gyis ’khon can nam yaṅ źi mi ’gyur ||<br>
’khon med rnams kyis ’khon ni źi bar byed ||<br>
śa kho na źugs pa lus can la gnod pas ||<br>
de phyir mkhas pas ’khon par mi bya’o ||</p>
<p><a class='vuv' id='295'></a><a class='vvuv' id='14.13'></a>brtan pa legs gnas lhan cig spyad pa yi ||<br>
grogs po mkhas pa gal te rñed na ni ||<br>
ñon moṅs thams cad mṅon par zil mnan nas ||<br>
dran ldan dga’ ba’i yid kyis de daṅ spyad ||</p>
<p><a class='vuv' id='296'></a><a class='vvuv' id='14.14'></a>brtan pa legs gnas lhan cig spyad pa yi ||<br>
grogs po mkhas pa gal te ma rñed na ||<br>
yul ’khor yaṅs pa spaṅs pa’i rgyal po ltar ||<br>
gcig pus spyad bya sdig pa mi bya’o ||</p>
<p><a class='vuv' id='297'></a><a class='vvuv' id='14.15'></a>bdag daṅ ’thun par spyod pa yi ||<br>
grogs bzaṅ rñed par ma gyur na ||<br>
byis pa grogs su mi ’gyur bas ||<br>
gcig pus spyod pa brtan par bya ||</p>
<p><a class='vuv' id='298'></a><a class='vvuv' id='14.16'></a>byis pa grogs su mi ’gyur bas ||<br>
gcig pu spyod par byed sla bas ||<br>
ma taṅ dgon pa’i glaṅ po ltar ||<br>
sems khral bskyuṅs te gcig pu spyad ||</p>
</blockquote>
<p class='endsection'>’khu ba’i tshoms te bcu bźi pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
