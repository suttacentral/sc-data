<!DOCTYPE html>
<html>
<head>
<meta charset='UTF-8'>
<meta name='author' content='H.V. Srirangaraj'>
<title></title>
</head>
<body>
<article id='dn20' lang='kn'>
<header>
<ul>
<li class='nikaya'>ದೀಘನಿಕಾಯ</li>
<li class='vagga' lang='pli' translate='no'>ಮಹಾವಗ್ಗ</li>
</ul>
<h1 class='sutta-title'>20. ಮಹಾಸಮಯ ಸುತ್ತ</h1>
</header>
<p><a class='ref sc' id='sc1'>SC 1</a><a class='ref cscd' id='cscd1'>CSCD 1</a> <span class='evam'>ಹೀಗೇ ಕೇಳಿದ್ದೇನೆ;</span> ಒಮ್ಮೆ ಭಗವಾನರು ಐನೂರು ಭಿಕ್ಷುಗಳ ದೊಡ್ಡ ಸಮೂಹದೊಂದಿಗೆ ಶಾಕ್ಯರ ನಡುವೆ ಕಪಿಲವತ್ಥುವಿನ ಮಹಾವನದಲ್ಲಿ ತಂಗಿದ್ದರು. ಆ ಭಿಕ್ಷುಗಳೆಲ್ಲರೂ ಅರಹಂತರಾಗಿದ್ದರು. ದಶಲೋಕಧಾತುಗಳಿಂದ ದೇವತೆಗಳು ಭಗವಾನರನ್ನು ಮತ್ತು ಭಿಕ್ಷು ಸಂಘವನ್ನು ದರ್ಶನ ಮಾಡಲು ಆಗಾಗ ಬಂದು ಅಲ್ಲಿ ಸೇರುತ್ತಿದ್ದರು. ಆಗ ನಾಲ್ಕು ಸುದ್ಧವಾಸಕಾಯಕ ದೇವತೆಗಳಿಗೆ ಹೀಗೆನ್ನಿಸಿತು-</p>
<p><a class='ref sc' id='sc2'>SC 2</a> ‘ಭಗವಾನರು ಐನೂರು ಅರಹಂತ ಭಿಕ್ಷುಗಳ ದೊಡ್ಡ ಸಮೂಹದೊಂದಿಗೆ ಶಾಕ್ಯರ ನಡುವೆ ಕಪಿಲವತ್ಥುವಿನ ಮಹಾವನದಲ್ಲಿ ತಂಗಿದ್ದಾರೆ. ದಶಲೋಕಧಾತುಗಳಿಂದ ದೇವತೆಗಳು ಆಗಾಗ ಬಂದು ಭಗವಾನರನ್ನು ಮತ್ತು ಭಿಕ್ಷು ಸಂಘವನ್ನು ದರ್ಶನಮಾಡಲು ಅಲ್ಲಿ ಸೇರುತ್ತಿದ್ದಾರೆ. ನಾವೂ ಭಗವಾನರ ಬಳಿಗೆ ಹೋಗಿ ಒಬ್ಬೊಬ್ಬರಾಗಿ ಗಾಥೆಯನ್ನು ಏಕೆ ಹೇಳಬಾರದು?’</p>
<p><a class='ref sc' id='sc3'>SC 3</a><a class='ref cscd' id='cscd2'>CSCD 2</a> ಆಗ ಸುದ್ಧವಾಸಕಾಯಕ ದೇವತೆಗಳು ಬಲಶಾಲಿಯಾದವನೊಬ್ಬನು ಮಡಿಚಿರುವ ತೋಳನ್ನು ಚಾಚುವಷ್ಟು ಕಾಲದಲ್ಲಿ ಅಥವಾ ಚಾಚಿರುವ ತೋಳನ್ನು ಮಡಿಚಿಕೊಳ್ಳುವಷ್ಟು ಕ್ಷಿಪ್ರಕಾಲದಲ್ಲಿ ಸುದ್ಧವಾಸದಿಂದ ಅಂತರ್ಧಾನರಾಗಿ ಭಗವಾನರ ಮುಂದೆ ಕಾಣಿಸಿಕೊಂಡರು. ಭಗವಾನರಿಗೆ ಅಭಿವಂದಿಸಿ ಒಂದುಕಡೆ ನಿಂತುಕೊಂಡರು. ಹೀಗೆ ನಿಂತವರಲ್ಲಿ ಒಬ್ಬ ದೇವತೆಯು ಭಗವಾನರನ್ನು ಕುರಿತು ಈ ಒಂದು ಗಾಥೆಯನ್ನು ಹೇಳಿದನು-</p>
<p><a class='ref sc' id='sc4'>SC 4</a> “ಬಯಲಿನಲಿ ಸೇರಿರುವ ವಿಜಯ ದೇವತೆಗಳೊಡನೆ</p>
<p><a class='ref sc' id='sc5'>SC 5</a> ಸೇರಬಂದಿಹೆವು ನಾವು ಶ್ರೇಷ್ಠವಹಧಮ್ಮ ಸಮಯದಲಿ.”</p>
<p><a class='ref sc' id='sc6'>SC 6</a> ಇನ್ನೊಬ್ಬ ದೇವತೆಯು ಭಗವಾನರನ್ನು ಕುರಿತು ಈ ಗಾಥೆಯನ್ನು ಹೇಳಿದನು-</p>
<p><a class='ref sc' id='sc7'>SC 7</a> “ಅಲ್ಲಿರುವ ಭಿಕ್ಷುಗಳು ಆನಂದ ಚಿತ್ತದಲಿ ನಡೆಯುವರು</p>
<p><a class='ref sc' id='sc8'>SC 8</a> ನೇರದಾರಿಯಲಿ ಆನಂದ ಚಿತ್ತದಲಿ ವಿವೇಕಿಗಳವರು ರಕ್ಷಿಪರು ತಮ್ಮಿಂದ್ರಿಯಗಳ</p>
<p><a class='ref sc' id='sc9'>SC 9</a> ಸಾರಥಿಯು ಹಗ್ಗವನು ಹಿಡಿಯುವೋಲ್.”</p>
<p><a class='ref sc' id='sc10'>SC 10</a> ಇನ್ನೊಬ್ಬ ದೇವತೆಯು ಭಗವಾನರನ್ನು ಕುರಿತು ಈ ಗಾಥೆಯನ್ನು ಹೇಳಿದನು-</p>
<p><a class='ref sc' id='sc11'>SC 11</a> “ಮನವ ಬಿಗಿದಿರುವ ಕಟ್ಟುಗಳ ಕಡಿದು ಬಂಧಿಸಿದ ಸೆರೆಮನೆಯ ಬಾಗಿಲನೆ ಒಡೆದು</p>
<p><a class='ref sc' id='sc12'>SC 12</a> ನಡೆಯುವರು ಶುದ್ಧ ವಿಮಲರು ಅವರು ದಮಿಸಿದಾನೆಯ ತೆರದಿ.”</p>
<p><a class='ref sc' id='sc13'>SC 13</a> ನಾಲ್ಕನೆಯ ದೇವತೆಯು ಭಗವಾನರನ್ನು ಕುರಿತು ಈ ಗಾಥೆಯನ್ನು ಹೇಳಿದನು-</p>
<p><a class='ref sc' id='sc14'>SC 14</a> “ಬುದ್ಧರಿಗೆ ಶರಣು ಹೋಗುವ ಜನರು ಅಪಾಯ ಭೂಮಿಯನೆಂದು</p>
<p><a class='ref sc' id='sc15'>SC 15</a> ತುಳಿಯರು ದಿಟವು ದೇಹವನು ತೊರೆದನಂತರ ಅವರು ಪಡೆಯುವರು ದೇವಲೋಕವ ನಿಜದಿ.”</p>
<h2><a id='m1' href='#toc'>ದೇವತೆಗಳ ಸೇರುವಿಕೆ</a></h2>
<p><a class='ref sc' id='sc16'>SC 16</a><a class='ref cscd' id='cscd3'>CSCD 3</a> ಆಗ ಭಗವಾನರು ಭಿಕ್ಷುಗಳನ್ನು ಕುರಿತು ಇಂತೆಂದರು- “ಭಿಕ್ಷುಗಳೇ, ತಥಾಗತನನ್ನು ಮತ್ತು ಭಿಕ್ಷು ಸಂಘವನ್ನು ನೋಡಲು ದಶಲೋಕಧಾತುಗಳಲ್ಲಿನ ದೇವತೆಗಳು ಆಗಾಗ ಸೇರುತ್ತಾರಷ್ಟೆ. ಹಿಂದೆ ಯಾವಾವ ಸಂಬುದ್ಧರಿದ್ದರೋ ಅವರನ್ನು ನೋಡಲು ದೇವತೆಗಳು ಸೇರುತ್ತಿದ್ದಂತೆ ಈಗ ನನ್ನನ್ನು ನೋಡಲು ಸೇರುತ್ತಿದ್ದಾರೆ. ಮುಂದೆ ಬರುವ ಅರಹಂತ ಸಂಬುದ್ಧರನ್ನು ನೋಡಲು ಇಂದು ನನ್ನನ್ನು ನೋಡಲು ದೇವತೆಗಳು ಸೇರುವಂತೆಯೇ ಮುಂದೆಯೂ ಆಗಾಗ ಸೇರುತ್ತಾರೆ. ಭಿಕ್ಷುಗಳೇ, ಆ ದೇವತೆಗಳ ಹೆಸರುಗಳನ್ನು ತಿಳಿಸುತ್ತೇನೆ, ಪ್ರಸ್ತುತಪಡಿಸುತ್ತೇನೆ ಮತ್ತು ನಿಮಗೆ ಹೇಳುತ್ತೇನೆ. ಅದನ್ನು ಕೇಳಿ ಅರ್ಥಮಾಡಿಕೊಳ್ಳುವುದು ಸಾಧುವಾದುದು, ಈಗ ಹೇಳುತ್ತೇನೆ.”</p>
<p><a class='ref sc' id='sc17'>SC 17</a> “ಹಾಗೆಯೇ ಆಗಲಿ ಭಂತೆ” ಎಂದು ಆ ದೇವತೆಗಳು ಹೇಳಿದರು.</p>
<p><a class='ref sc' id='sc18'>SC 18</a><a class='ref cscd' id='cscd4'>CSCD 4</a> ಭಗವಾನರು ಇಂತೆಂದರು-</p>
<p><a class='ref sc' id='sc19'>SC 19</a> “ಬುವಿಯೊಳಿರುವ ದೇವರುಗಳೆಲ್ಲ ಸಮಚಿತ್ತರಿಹರು ವರ್ಜಿಸಿಹರೆಲ್ಲ ಅಮಂಗಳವ</p>
<p><a class='ref sc' id='sc20'>SC 20</a> ಗಿರಿಗಹ್ವರಗಳವರ ನೆಲೆ, ಇದನೆ ಹೇಳುವೆ ನಾನು ಗಂಭೀರವಾಣಿಯಲಿ</p>
<p><a class='ref sc' id='sc21'>SC 21</a> “ಭಯದಿ ನಡುಗುವ ಮಿಗಗಡಣವನು</p>
<p><a class='ref sc' id='sc22'>SC 22</a> ಸುಲಭದೊಳು ಜಯಿಸಮಿಗರಾಜನಂತೆ</p>
<p><a class='ref sc' id='sc23'>SC 23</a> ಆ ಪರಿಶುದ್ಧರಿಹರು ಪ್ರಸನ್ನ ಚಿತ್ತದಲಿ”</p>
<p><a class='ref sc' id='sc24'>SC 24</a> “ಕಪಿಲವತ್ಥುವಿನೊಳಿರ್ಪ ವನದೊಳಗೆ ಸೇರಿರುವ</p>
<p><a class='ref sc' id='sc25'>SC 25</a> ಅರ್ಧಸಾವಿರ ಮೀರ್ದ ಶಿಷ್ಯಗಡಣವ ಕಂಡು</p>
<p><a class='ref sc' id='sc26'>SC 26</a> ಪೇಳ್ದನು ಗುರುವು ಜನರುದ್ಧಂತ ವಚನಗಳು”</p>
<p><a class='ref sc' id='sc27'>SC 27</a> “ಭಿಕ್ಷುಗಳ, ನೋಡಿರೀ ದೇವಕಾಯರನು</p>
<p><a class='ref sc' id='sc28'>SC 28</a> ತೇಜಸ್ಸಿಗಳು ಹೊಳೆಯುತಿಹರು ಅತಿಕಾಂತಿಯಿಂದ;</p>
<p><a class='ref sc' id='sc29'>SC 29</a> ಬುದ್ಧವಚನವ ಕೇಳಿದನುಯಾಯಿಗಳೆಲ್ಲ</p>
<p><a class='ref sc' id='sc30'>SC 30</a> ಅಕ್ಕರದಿ ಸೇರಿಹರು ಕಾಂತಿಯುತರನು ನೋಡೆ;</p>
<p><a class='ref sc' id='sc31'>SC 31</a> ಮನುಜರಿಗೆ ಕಾಣದಿಹ ಅರಿವವರಿಗೆ ಲಭಿಸಿ</p>
<p><a class='ref sc' id='sc32'>SC 32</a> ದೇವಗಡಣವನೆ ಕಂಡರಾ, ಭಿಕ್ಷುಗಳು ಸಾಧಕರು”</p>
<p><a class='ref sc' id='sc33'>SC 33</a> “ಕೆಲವರಿಗೆ ಕಾಣಿಸಿತು ನೂರು ದೇವರ ಗಡಣ</p>
<p><a class='ref sc' id='sc34'>SC 34</a> ಸಾವಿರವ ನೋಡಿದರು ಕೆಲರು</p>
<p><a class='ref sc' id='sc35'>SC 35</a> ದಶಸಾವಿರವ ಕಂಡರು ಕೆಲರು, ನೋಡಿದರು ಎಪ್ಪತ್ತು</p>
<p><a class='ref sc' id='sc36'>SC 36</a> ಸಾವಿರವ ಹಿರಿಯ ದೇವಸಮೂಹವನು</p>
<p><a class='ref sc' id='sc37'>SC 37</a> ಕಂಡ ಈ ಭಿಕ್ಷುಜನ ಕೆಲರು ಎಲ್ಲಕಡೆಯೊಳು ಇರ್ದ ಅನಂತಗಹಣವನು</p>
<p><a class='ref sc' id='sc38'>SC 38</a> ಅವರೆಲ್ಲರನು ನೋಡಿ ಅವರ ಮನವನು ತಿಳಿದ</p>
<p><a class='ref sc' id='sc39'>SC 39</a> ಪರಮ ಗುರು ಹೇಳಿದನು ಶಿಷ್ಯವೃಂದಕೆ ಶಾಸನವ”</p>
<p><a class='ref sc' id='sc40'>SC 40</a> “ಭಿಕ್ಷುಗಳೇ, ನೋಡಿರೀ ದೇವರಾರನು, ತೇಜವಂತರನು</p>
<p><a class='ref sc' id='sc41'>SC 41</a> ನಿಮಗೆ ತಿಳಿಹುವೆನವರ ಮಹಿಮೆಯನು ಗೀತೆಯಲಿ”</p>
<p><a class='ref sc' id='sc42'>SC 42</a><a class='ref cscd' id='cscd5'>CSCD 5</a> “ಯಕ್ಷರಿಹರೇಳ ಸಾವಿರ ಕಪಿಲವತ್ಥು ಭೂಮಿಯಲಿ</p>
<p><a class='ref sc' id='sc43'>SC 43</a> ಋದ್ಧಿವಂತರು ಅವರು ಅತಿಬಲರು</p>
<p><a class='ref sc' id='sc44'>SC 44</a> ಯಶವ ಪಡೆದಿಹ ವರ್ಣವಂತರು ನಿಜದಿ</p>
<p><a class='ref sc' id='sc45'>SC 45</a> ವನದಿ ನೆರೆದಿರುವ ಭಿಕ್ಷುಗಳನೀಕ್ಷಿಸಲು ಬಂದಿರುವರಿಲ್ಲಿ ಆನಂದದಿಂದ</p>
<p><a class='ref sc' id='sc46'>SC 46</a> “ಹಿಮಗಿರಿಯೋಳಿರ್ಪ ಯಕ್ಷರಾರು ಸಾವಿರ</p>
<p><a class='ref sc' id='sc47'>SC 47</a> ಇಳಿದಿಹರು ವಿವಿಧ ವರ್ಣವ ಪಡೆದ ಋದ್ಧಿಮಂತರು</p>
<p><a class='ref sc' id='sc48'>SC 48</a> ಅವರತಿಬಲರು ಕೀರ್ತಿ ತೇಜಸನು ಹೊಂದಿಹರು</p>
<p><a class='ref sc' id='sc49'>SC 49</a> ವನದಿ ನೆರೆದಿರುವ ಭಿಕ್ಷುಗಳನೀಕ್ಷಿಸಲು ಬಂದಿರುವರಿಲ್ಲಿ ಆನಂದದಿಂದ</p>
<p><a class='ref sc' id='sc50'>SC 50</a> “ಯಕ್ಷರಿಳಿದಿಹರು ಸಾತಗಿರಿಯಿಂದ</p>
<p><a class='ref sc' id='sc51'>SC 51</a> ವಿವಿಧವರ್ಣದೊಳಿರುವ ಮೂರುಸಾವಿರ ಮಂದಿ</p>
<p><a class='ref sc' id='sc52'>SC 52</a> ಋದ್ಧಿವಂತರು ಅವರು ಅತಿಬಲರು</p>
<p><a class='ref sc' id='sc53'>SC 53</a> ಯಶವ ಪಡೆದಿಹ ವರ್ಣವಂತರು ನಿಜದಿ</p>
<p><a class='ref sc' id='sc54'>SC 54</a> ವನದಿ ನೆರೆದಿರುವ ಭಿಕ್ಷುಗಳನೀಕ್ಷಿಸಲು ಬಂದಿಹರಿಲ್ಲಿ ಆನಂದದಿಂದ</p>
<p><a class='ref sc' id='sc55'>SC 55</a> “ನೀಪುಲ್ಲ ಗೃಹದಿಳಿರುವ ಕುಂಭೀರ ಯಕ್ಷ ಬಂದಿಹನು</p>
<p><a class='ref sc' id='sc56'>SC 56</a> ರಾಜಗಹ ನಗರದವನಿಗುಂಟು</p>
<p><a class='ref sc' id='sc57'>SC 57</a> ಲಕ್ಷ ಯಕ್ಷರ ಪಡೆಯು</p>
<p><a class='ref sc' id='sc58'>SC 58</a> ಬಂದಿಹನಿಲ್ಲಿಗೆ ತನ್ನ ಪಡೆಯನು ಕೂಡಿ</p>
<p><a class='ref sc' id='sc59'>SC 59</a><a class='ref cscd' id='cscd6'>CSCD 6</a> “ಮೂಡಲಿನೊಡಯನವ ಧತರಟ್ಠ ದೇವತೆಯು</p>
<p><a class='ref sc' id='sc60'>SC 60</a> ಗಂಧರ್ವರಧಿಪತಿಯು ಯಶಪಡೆದ ಅಭಿರಾಜ</p>
<p><a class='ref sc' id='sc61'>SC 61</a> ಧತರಟ್ಠ ದೇವನಿಗೆ ಸುತರು ಬಹುಮಂದಿ</p>
<p><a class='ref sc' id='sc62'>SC 62</a> ಮಹಾಬಲರುದ್ರನಿಗೆ ಸಮರು</p>
<p><a class='ref sc' id='sc63'>SC 63</a> “ಋದ್ಧಿವಂತರು ಅವರು ಅತಿಬಲರಿಂದ್ರಸಮರು</p>
<p><a class='ref sc' id='sc64'>SC 64</a> ಯಶವ ಪಡೆದಿಹ ವರ್ಣವಂತರು ನಿಜದಿ</p>
<p><a class='ref sc' id='sc65'>SC 65</a> ವನದಿ ನೆರೆದಿರುವ ಭಿಕ್ಷುಗಳನೀಕ್ಷಿಸಲು ಬಂದಿಹರು ಆನಂದದಿಂದ</p>
<p><a class='ref sc' id='sc66'>SC 66</a> “ವೇರುಲ್ಹ ದೇವನವ ತೆಂಕಲಿಗೆ ಒಡೆಯ ಕುಂಭಂಡರಧಿಪತಿಯು</p>
<p><a class='ref sc' id='sc67'>SC 67</a> ಯಶವನ್ನೆ ಹೊಂದಿರುವ ಮಹಾರಾಜ ಬಲಶಾಲಿ</p>
<p><a class='ref sc' id='sc68'>SC 68</a> ಮಹಾಬಲರಿಂದ್ರಸಮರು</p>
<p><a class='ref sc' id='sc69'>SC 69</a> ಋದ್ಧಿವಂತರು ಅವರು ವರ್ಣವಂತರು ನಿಜದಿ</p>
<p><a class='ref sc' id='sc70'>SC 70</a> ನೆರೆದಿರುವರಿಲ್ಲಿ ಸಡಗರದಿ ಭಿಕ್ಷುಗಳನೀಕ್ಷಿಸಲು</p>
<p><a class='ref sc' id='sc71'>SC 71</a> “ವಿರೂಪಕ್ಖ ದೇವನವ ಪಶ್ಚಿಮಕೆ ಒಡೆಯ</p>
<p><a class='ref sc' id='sc72'>SC 72</a> ನಾಗರಧಿಪತಿಯವನು ಮಹಾರಾಜ ಬಲಶಾಲಿ</p>
<p><a class='ref sc' id='sc73'>SC 73</a> ಅವಗುಂಟು ಬಹುಸುತರು ಮಹಾಬಲರಿಂದ್ರ ಸಮರು</p>
<p><a class='ref sc' id='sc74'>SC 74</a> ಋದ್ಧಿವಂತರು ಅವರು ವರ್ಣವಂತರು ನಿಜದಿ</p>
<p><a class='ref sc' id='sc75'>SC 75</a> ನೆರೆದಿರುವರಿಲ್ಲಿ ಸಹಚರದಿ ಭಿಕ್ಷುಗಳನೀಕ್ಷಿಸಲು</p>
<p><a class='ref sc' id='sc76'>SC 76</a> “ಕುಬೇರ ದೇವನವ ಬಡಗದಿಶೆಯೊಡೆದು</p>
<p><a class='ref sc' id='sc77'>SC 77</a> ಯಕ್ಷರಧಿಪತಿಯವನು ಮಹಾರಾಜ ಬಲಶಾಲಿ</p>
<p><a class='ref sc' id='sc78'>SC 78</a> ಅವಗುಂಟು ಬಹುಸುತರು ಮಹಾ ಬಲರಿಂದ್ರ ಸಮರು</p>
<p><a class='ref sc' id='sc79'>SC 79</a> ಋದ್ಧಿವಂತರು ಅವರು ಅತಿಬಲರು ಯಶವ ಪಡೆದಿಹ ವರ್ಣವಂತರು ನಿಜದಿ</p>
<p><a class='ref sc' id='sc80'>SC 80</a> ವನದಿ ನೆರೆದಿರುವ ಭಿಕ್ಷುಗಳನೀಕ್ಷಿಸಲು ಬಂದಿರುವರಿಲ್ಲಿ ಆನಂದದಿಂದ</p>
<p><a class='ref sc' id='sc81'>SC 81</a> “ಮೂಡಲಿಗೆ ಧತರಟ್ಠ ತೆಂಕಲಿಗೆ ವಿರೂಲ್ಹ</p>
<p><a class='ref sc' id='sc82'>SC 82</a> ಪಡವಲಿಗೆ ವಿರೂಪಕ್ಖ ಉತ್ತರಕೆ ಕುಬೇರ</p>
<p><a class='ref sc' id='sc83'>SC 83</a> ಮಹಾರಾಜ ಚತುಷ್ಟಯರೀ ಚತುರ್ದೆಶೆಯ ಕಾಯುವರು</p>
<p><a class='ref sc' id='sc84'>SC 84</a> ಕಾಂತಿಯನು ಹರಡುವರು ಎಂಟು ದಿಕ್ಕಿಗೆ ಅವರು</p>
<p><a class='ref sc' id='sc85'>SC 85</a> ಕಪಿಲವತ್ಥುವನವು ಶೋಭಿಸಿತು ಕಳೆಯಿಂದ.</p>
<p><a class='ref sc' id='sc86'>SC 86</a><a class='ref cscd' id='cscd7'>CSCD 7</a> “ಮಹಾರಾಜ ನಾಲ್ವರಿಗೆ ದಾಸರಿಹರು ಮಾಯಾವಿಗಳು</p>
<p><a class='ref sc' id='sc87'>SC 87</a> ವೇಷವನು ತಾಳುವರು ಇಚ್ಛಿಸದತರದಿ ಕುಟೀಂಡುವಿಟೇಂಡು ವಿಟು ಮಾಯಾ</p>
<p><a class='ref sc' id='sc88'>SC 88</a> ವುಟ್ಠಟ ಚಂದನ ಕಾಮಸೆಟ್ಠ ಕಿನ್ನಿಘಂಡು</p>
<p><a class='ref sc' id='sc89'>SC 89</a> ಪನೋಧ್ವಜಪವನು ಸೂತಮಾತಾಲಿ ಮೇಣ್, ನಿಘಂದು ಜಿನೇಸಭ</p>
<p><a class='ref sc' id='sc90'>SC 90</a> ಚಿತ್ತಸೇನಗಂಧರ್ವ ನಳರಾಜ ತಿಂಬರೂ ಪಂಚಸಿಖ ಸೂರಿಯವೆಚ್ಚಸರೆಂಬ</p>
<p><a class='ref sc' id='sc91'>SC 91</a> ಹೆಸರಿನ ದೇವದಾಸರುಗಳು ನೆರೆದಿರುವರಿಲ್ಲಿ ರಾಜರೊಂದಿಗೆ ಗಂಧರ್ವ ಸಖರೊಡನೆ</p>
<p><a class='ref sc' id='sc92'>SC 92</a> ಭಿಕ್ಷುಗಳನೀಕ್ಷಿಸಲು ಆನಂದದಿಂದ</p>
<p><a class='ref sc' id='sc93'>SC 93</a><a class='ref cscd' id='cscd8'>CSCD 8</a> “ನಾಗರೈತಿಂದಹುರು ನಾಗಲೋಕದಿಂದೊಳು ತಚ್ಛರ</p>
<p><a class='ref sc' id='sc94'>SC 94</a> ಕಂಬಳದಿಂ ಬಂದಿಹರು ವೇಸಾಲಿ ಪ್ರಯಾಗದಿಂ</p>
<p><a class='ref sc' id='sc95'>SC 95</a> ಬಂಧುಗಳ ಸಹಿತ ಬಂದಿಹರು ಸತ್ವಗಳು ಜೀವಿಗಳು</p>
<p><a class='ref sc' id='sc96'>SC 96</a> ಯಮುನಾಧತರಟ್ಠ ನಾಗ ಮಹಾನಾಗೈರಾವಣನು</p>
<p><a class='ref sc' id='sc97'>SC 97</a> ಎಲ್ಲರೈತಿಂದಹರು ಸೇರಿರುವರೀ ಕಾಡಿನೊಳಗೆ</p>
<p><a class='ref sc' id='sc98'>SC 98</a> “ಉತಮಾಕ್ಷಿಗಳಿರುವ ದ್ವಿಜರಾದ ಪಕ್ಷಿಗಳವು</p>
<p><a class='ref sc' id='sc99'>SC 99</a> ಸುಪಕ್ಖಚಿತ್ತರೆಂಬ ಹೆಸರಿನಾ ಪಕ್ಷಿಗಳವು</p>
<p><a class='ref sc' id='sc100'>SC 100</a> ನಾಗರಾಜನ ಸುಲಭದಿ ಕೊಲ್ವ ಅತುಳ ಬಲಶಾಲಿಗಳು</p>
<p><a class='ref sc' id='sc101'>SC 101</a> ಭರದಿಂದ ಬಂದಿಹರು ವನದೊಳಗೆ ಬಂದಿಹರು ದಿವ್ಯಲೋಕಗಳಿಂದ</p>
<p><a class='ref sc' id='sc102'>SC 102</a> ನಾಗರಾಜರಿಗಿಗಿತ್ತನಾ ಬುದ್ಧಸಂಬುದ್ಧ</p>
<p><a class='ref sc' id='sc103'>SC 103</a> ಅಭಯವಚನವ ಮೇಣ್ ಭಯನಿಲ್ಲದೆಡೆಯನ್ನು</p>
<p><a class='ref sc' id='sc104'>SC 104</a> “ಸುಪರ್ಣನಿಂದಾಗಲಿಲ್ಲವು ಅವಗೆ ನೋವು ಅಪಾಯಗಳು</p>
<p><a class='ref sc' id='sc105'>SC 105</a> ಗೆಳೆಯರಾಗಿಯೆ ಬುದ್ಧನೆಡೆಗೈ ತಂದರವರು ವಜ್ರಹಸ್ತಗೆ ಸೋತು</p>
<p><a class='ref sc' id='sc106'>SC 106</a><a class='ref cscd' id='cscd9'>CSCD 9</a> “ಸಮುದ್ರದೊಳು ವಾಸಿಸುವ ಸೋದರರು ವಾಸಸ್ಸವವನುಜರು</p>
<p><a class='ref sc' id='sc107'>SC 107</a> ಸುರರು ಆಗಿಹರು ಋದ್ಧಿವಂತರು ಯಶಸ್ವಿಗಳು.</p>
<p><a class='ref sc' id='sc108'>SC 108</a><a class='ref cscd' id='cscd10'>CSCD 10</a> “ಪೃಥ್ವಿ ಜಲದೇವತೆಗಳ್ತೇ ಜವಾಯ ಸಖರೊಡನೆ ಬಂದಿಹರು</p>
<p><a class='ref sc' id='sc109'>SC 109</a> ವರುಣವಾರುಣ ಸೋಮಯಸರವರೊಡನೆ ಸೇರಿಹರು</p>
<p><a class='ref sc' id='sc110'>SC 110</a> ಕರುಣ ದೇಹವನೆ ಹೊಂದಿರುವ ದೇವತೆಗಳೈತಿಂದಿಹರು</p>
<p><a class='ref sc' id='sc111'>SC 111</a> ದೇವತೆಗಳವರು ಯಶಸ್ವಿಗಳು</p>
<p><a class='ref sc' id='sc112'>SC 112</a> “ಎರಡೈದು ದೇವರಿವರು ವಿವಿಧಕಾಂತಿಯ ಪಡೆದು</p>
<p><a class='ref sc' id='sc113'>SC 113</a> ಋದ್ಧಿವಂತರು ಅತಿಬಲರು ಯಶವಂತ ವರ್ಣವಂತರೆ ಆಗಿ</p>
<p><a class='ref sc' id='sc114'>SC 114</a> ನೆರೆದಿಹರೀವನದಲ್ಲಿ ಭಿಕ್ಷುಗಳನೀಕ್ಷಿಸಲು ಆನಂದದಿಂದ</p>
<p><a class='ref sc' id='sc115'>SC 115</a> “ವಿಷ್ಣುದೇವ ಬಂದಿಹನು ಯಮದೇವರೊಡನೆ</p>
<p><a class='ref sc' id='sc116'>SC 116</a> ಸಹಲಿ ಎಂಬರೈತಿಂದಿಹರು ಅಸಮ ದೇವತೆಗಳೊಡನೆ</p>
<p><a class='ref sc' id='sc117'>SC 117</a> “ಚಂದ್ರನುಪಾಸಕರು ಸೂರ್ಯನುಪಾಸಕರು</p>
<p><a class='ref sc' id='sc118'>SC 118</a> ನಕ್ಷತ್ರಗಳ ಪೂಜಿಸುವ ಮಂದಲಾಹಕರು ಸೇರಿಪರರಿಲ್ಲಿ</p>
<p><a class='ref sc' id='sc119'>SC 119</a> ವಸುಗಳೊಡೆಯನು ಇಹನು ಇಹರು ಸಕ್ಕಪುರಿಂದರರು</p>
<p><a class='ref sc' id='sc120'>SC 120</a> ಎರಡಯದು ದೇವರಿವರು ವಿವಿಧ ಕಾಂತಿಯ ಪಡೆದು</p>
<p><a class='ref sc' id='sc121'>SC 121</a> ಋದ್ಧಿವಂತರು ಅತಿಬಲರು ಯಶೋವಂತ ವರ್ಣವಂತರೆ ಆಗಿ</p>
<p><a class='ref sc' id='sc122'>SC 122</a> ನೆರೆದಿಹರೀವನದಲ್ಲಿ ಭಿಕ್ಷುಗಳನೀಕ್ಷಿಸಲು ಆನಂದದಿಂದ</p>
<p><a class='ref sc' id='sc123'>SC 123</a> “ಸಹಭುದೇವರಿಹರಗ್ನಿಶಿಖೆಯಂತೆ</p>
<p><a class='ref sc' id='sc124'>SC 124</a> ಅರಟ್ಠಿಕರು ರೋಜ ದೇವತೆಗಳು ಶೋಭಿಪರು ಉಪಾಪುಷ್ಪದೊಲು</p>
<p><a class='ref sc' id='sc125'>SC 125</a> “ವರುಣ ದೇವನು ಸಹಧಮ್ಮ ಅಚ್ಚುತ ಅನೇಜಕರು</p>
<p><a class='ref sc' id='sc126'>SC 126</a> ಸೂಲಯ್ಯ ದೇವತೆಯು ರುಚಿರ ದೇವತೆಯು</p>
<p><a class='ref sc' id='sc127'>SC 127</a> ವಾಸವನೇಸಿ ದೇವತೆಯರೆಲ್ಲ ಸೇರಿಹರು</p>
<p><a class='ref sc' id='sc128'>SC 128</a> ಎರಡೈದು ದೇವರಿವರು ವಿವಿಧಕಾಂತಿಯ ಪಡೆದು</p>
<p><a class='ref sc' id='sc129'>SC 129</a> ಋದ್ಧಿವಂತರು ಅತಿಬಲರು ಯಶೋವಂತ ವರ್ಣವಂತರೆ ಆಗಿ</p>
<p><a class='ref sc' id='sc130'>SC 130</a> ನೆರೆದಿಹರೀವನದಲ್ಲಿ ಭಿಕ್ಷುಗಳನೀಕ್ಷಿಸಲು ಆನಂದದಿಂದ</p>
<p><a class='ref sc' id='sc131'>SC 131</a> “ಸಮಾನ ಸಮಾನೋತ್ತಮರು ಮಾನವರು ಮಾನವೋತ್ತಮರು</p>
<p><a class='ref sc' id='sc132'>SC 132</a> ಖಿಡ್ಡಾಪನೋದಿಕರು ಮೇಣ್ ದೇವತೆಗಳ ಮನೋಪರೋಸಿಕ ದೇವತೆಗಳ್</p>
<p><a class='ref sc' id='sc133'>SC 133</a> ಪರಗಮೇಣ್ ಪರಾಗ ದೇವತೆಗಳ್</p>
<p><a class='ref sc' id='sc134'>SC 134</a> ಹರಯ ದೇವತೆಗಳು ಲೋಹಿತವಾನನರು ಬಂದಿಹರು ನೋಡಿ</p>
<p><a class='ref sc' id='sc135'>SC 135</a> ಎರಡೈದು ದೇವರಿವರು ವಿವಿದಕಾಯೆಯ ಪಡೆದು</p>
<p><a class='ref sc' id='sc136'>SC 136</a> ಋದ್ಧಿವಂತರು ಅತಿಬಲರು ಯಶೋವಂತ ವರ್ಣವಂತರೆ ಆಗಿ</p>
<p><a class='ref sc' id='sc137'>SC 137</a> ನೆರೆದಿಹರೀವನದಲ್ಲಿ ಭಿಕ್ಷುಗಳನೀಕ್ಷಿಸಲು ಆನಂದದಿಂದ</p>
<p><a class='ref sc' id='sc138'>SC 138</a> “ಅರುಣಸಕ್ಕರು ಮೇಣ್ ಕರಂಭ ವೇಘನರರು</p>
<p><a class='ref sc' id='sc139'>SC 139</a> ಪ್ರಮುಖರಾಗಿಹ ಓದಾತಗಹ್ಯರ ಜೊತೆಗೆ ಬಂದಿಹರು</p>
<p><a class='ref sc' id='sc140'>SC 140</a> ವಿಚಕ್ಖಣ ಸದಾಮತ್ತರು ಮೇಣ್ ಮಿಸ್ಸಕರು ಹಾರಗಜರು</p>
<p><a class='ref sc' id='sc141'>SC 141</a> ಮಳೆರಾಯ; ಪಜ್ಜನ್ನ ದೇವತೆಯು</p>
<p><a class='ref sc' id='sc142'>SC 142</a> ಬಂದಿಹರಿಲ್ಲಿ ವನದಲ್ಲಿ ಸೇರಿಹರು</p>
<p><a class='ref sc' id='sc143'>SC 143</a> ಎರಡೈದು ದೇವರಿವರು ವಿವಿಧ ಕಾಂತಿಯ ಪಡೆದು</p>
<p><a class='ref sc' id='sc144'>SC 144</a> ನೆರಿದಿರ್ಪ ಭಿಕ್ಷುಗಡಣವನು ನೋಡಿರೈತಂದಿಹರು ಮುದದಿ</p>
<p><a class='ref sc' id='sc145'>SC 145</a> “ಖೇಮಿಯ ಮೇಣ್ ತುಸಿತ ದೇವತೆಗಳ್</p>
<p><a class='ref sc' id='sc146'>SC 146</a> ಸತ್ಕೀರ್ತಿ ಹೊಂದಿಹ ಯಾಮಕಟಕರು ಮತ್ತೆ</p>
<p><a class='ref sc' id='sc147'>SC 147</a> ಲಂಬೀತಕ ಲಾಮ ಶ್ರೇಷ್ಠರು ಆಸವರು ಚ್ಯೋತಿದೇವತೆಗಳು</p>
<p><a class='ref sc' id='sc148'>SC 148</a> ನಿಮ್ಮಾನರತಿಯರು ಪರನಿಮ್ಮಿತ ದೇವತೆಗಳು</p>
<p><a class='ref sc' id='sc149'>SC 149</a> ಬಂದಿಹರು ಇಲ್ಲಿ ವನದಲ್ಲಿ ಸೇರಿಹರು</p>
<p><a class='ref sc' id='sc150'>SC 150</a> “ಎರಡೈದು ದೇವರಿವರು ವಿವಿಧ ಕಾಂತಿಯ ಪಡೆದು</p>
<p><a class='ref sc' id='sc151'>SC 151</a> ಋದ್ಧಿವಂತರು ಅತಿಬಲರು ಯಶೋವಂತ ವರ್ನವಂತರೆ ಆಗಿ</p>
<p><a class='ref sc' id='sc152'>SC 152</a> ನೆರೆದಿರ್ಪ ಭಿಕ್ಷುಗಡಣವನು ನೋಡಲೈತಂದಿಹರು ಮುದದಿ</p>
<p><a class='ref sc' id='sc153'>SC 153</a> ವಿವಿಧಕಾಂತಿಯ ಪಡೆದಿರ್ಪರೀ ಅರವತ್ತು</p>
<p><a class='ref sc' id='sc154'>SC 154</a> ದೇವತೆಗಳೈತಿಂದಹರು ವಿವಿಧ ಬಳಗದ ಜೊತೆಗೆ</p>
<p><a class='ref sc' id='sc155'>SC 155</a> ಜನನ ಮರಣಗಳ ದಾಟಿಹ ಓಘತಿಣ್ಣನ ಗುರುವ</p>
<p><a class='ref sc' id='sc156'>SC 156</a> ಆಸವಗಳ ಜಯಿಸಿಹನ ಪಾಪಗಳ ದಹಿಸದನ</p>
<p><a class='ref sc' id='sc157'>SC 157</a> ಮೇಘಗಳ ದಾಟಿ ನಕ್ಷತ್ರಗಳಿಗೊಡೆಯನಾಗಿಹನ</p>
<p><a class='ref sc' id='sc158'>SC 158</a> ನೋಡೋಣ ಬನ್ನಿರೈ ಎನ್ನುತ್ತಬರುತಿಹರು</p>
<p><a class='ref sc' id='sc159'>SC 159</a><a class='ref cscd' id='cscd11'>CSCD 11</a> “ಸನಂಕುಮಾರ ಬಂದಿಹನು ಸುಬ್ರಹ್ಮ ಪರಮತ್ತ</p>
<p><a class='ref sc' id='sc160'>SC 160</a> ತಿಸ್ಸನೈತಂದಿಹನು ಸನಂಕುಮಾರನೊಡನೆ</p>
<p><a class='ref sc' id='sc161'>SC 161</a> ಸಾವಿರ ಬ್ರಹ್ಮಲೋಕಗಳ ದೊರೆಯಾಗಿರುವ ಮಹಾಬ್ರಹ್ಮ</p>
<p><a class='ref sc' id='sc162'>SC 162</a> ಜನಿಸಿದನು ಇಲ್ಲಿ ಭೀಷ್ಮಕಾಯನು ಅವನು ಯಳೋವಂತನತಿಬಲನು</p>
<p><a class='ref sc' id='sc163'>SC 163</a> ಐತಂದಿಹನು ಯಶೋವಂತ ಹತ್ತು ಈಶ್ವರರ ಕೂಡ</p>
<p><a class='ref sc' id='sc164'>SC 164</a><a class='ref cscd' id='cscd12'>CSCD 12</a> ಇಂದ್ರಬ್ರಹ್ಮರ ಸಹಚರವರೆಲ್ಲ ತೇಜಸ್ವಿಗಳು</p>
<p><a class='ref sc' id='sc165'>SC 165</a> ಓಡಿಬಂದಿತು ಆಗ ಮಾರನನುಯಾಯಿಗಡಣ</p>
<p><a class='ref sc' id='sc166'>SC 166</a> ಕಪ್ಪು ಮನಸಿನ ದುಷ್ಟ ಚಿತ್ತರ ಗಡಣ</p>
<p><a class='ref sc' id='sc167'>SC 167</a> ಸುತ್ತವರಿಯಿರಿ ಇವರ ಬಂಧಿಸಿರಿ ಬಿಡಬೇಡಿ</p>
<p><a class='ref sc' id='sc168'>SC 168</a> ಎಲ್ಲರನು ಕಟ್ಟುಬಿಡಿ ರಾಗ ಬಂಧನದಿಂದ</p>
<p><a class='ref sc' id='sc169'>SC 169</a> ಮಹಾಸೇನೆಯಧಿಪತಿಯು ಈ ಪರಿಯೆ ಹೇಳಿದನು</p>
<p><a class='ref sc' id='sc170'>SC 170</a> ಆ ಕಪ್ಪು ಸೈನ್ಯಕೆ ಕರದಿಂದ ಭುವಿಯನ ಪ್ರಳಿಸಿದ;</p>
<p><a class='ref sc' id='sc171'>SC 171</a> ನಗಾರಿಯನೆ ಹೊಡೆವಂತೆ</p>
<p><a class='ref sc' id='sc172'>SC 172</a> ಬಿರುಗಾಳಿ ಮಳೆಯೊಡನೆ ನಿಡಲಿ ಆರ್ಭಟಿಸುವಂತೆ</p>
<p><a class='ref sc' id='sc173'>SC 173</a> ಅದರಾಘೋರ ಕಳೆಕೊಂಡನೆಲ್ಲವನು ಬಿಸಸುಯೃತ್ತ ಓಡಿದನು ಹಂದೆ</p>
<p><a class='ref sc' id='sc174'>SC 174</a><a class='ref cscd' id='cscd13'>CSCD 13</a> “ತಿಳಿದನೆಲ್ಲವ ಗುರುವು ಜ್ಞಾನ ಚಕ್ಷುಗಳಿಂದ</p>
<p><a class='ref sc' id='sc175'>SC 175</a> ಹೇಳಿದನು ಶಿಷ್ಯವೃಂದಕೆ ಕೇಳಿ ಸಂತಸದ ಪಡುವವರ್ಗೆ</p>
<p><a class='ref sc' id='sc176'>SC 176</a> ‘ಭಿಕ್ಷುಗಳೆ, ಬರುವುದತಿ ಬಲದ ಮಾರಸೇನೆ’</p>
<p><a class='ref sc' id='sc177'>SC 177</a> ಬುದ್ಧಶಾಸನ ಕೇಳಿ ಎಚ್ಚರದೊಳಿದ್ದರಾ ಭಿಕ್ಷುಗಳು</p>
<p><a class='ref sc' id='sc178'>SC 178</a> ರಾಗ ಭಯಗಳ ಸುಟ್ಟವರ ಕಂಡೋಡಿದನು ಅರಿಯು</p>
<p><a class='ref sc' id='sc179'>SC 179</a> ಹಿಂತಿರುಗಿ ನೋಡದೆಯೆ ಒಳತೋಟಿಯನೆ ಗೆದ್ದ ಭಯವನ್ನು ವರ್ಜಿಸಿದ</p>
<p><a class='ref sc' id='sc180'>SC 180</a> ಬುದ್ಧಶಿಷ್ಯರನುಭವಿಸುದರು ಆನಂದ ಹರ್ಷಗಳ</p>
<p class='endsutta'>ಇಲ್ಲಿಗೆ ಮಹಾಸಮಯ ಏಳನೇ ಸುತ್ತ ಮುಗಿಯಿತು.</p>
<footer>
<p>First published in <cite class='book' translate='no'>Kannada Tipitaka Granthamale - Digha Nikaya</cite> (Bhagavan Buddha Theravada Buddhist University, <span class='publication-date'>2012</span>)</p>
<p>Translated from the Pali by <span class='author'>H.V. Srirangaraj</span>.</p>
<p>ಅನುವಾದಕ: ಎಚ್. ವಿ. ಶ್ರೀರಂಗರಾಜ್</p>
<p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
<address>ಪ್ರಕಾಶನ ವಿಭಾಗ<br>
ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
ಬುದ್ಧ ವಚನ ಟ್ರಸ್ಟ್<br>
ಮಹಾ ಬೋಧಿ ಸೊಸೈಟಿ<br>
14, ಕಾಳಿದಾಸ ಮಾರ್ಗ<br>
ಗಾಂಧಿನಗರ, ಬೆಂಗಳೂರು-560 009<br>
ದೂರವಾಣಿ : 080-22250684<br>
ಫ್ಯಾಕ್ಸ್ : 080-22264438<br></address>
<p>Email: books@mahabodhi.info</p>
<p><a href='http://www.mahabodhi.info'>www.mahabodhi.info</a></p>
<p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
<p>Permission to publish was kindly granted by Bhikkhu Ananda</p>
<p>Digital files provided by Aneesh Bodh</p>
<p>Prepared for SuttaCentral by <span class='editor'>Venugopal N.V.</span>.</p>
</footer>
</article>
</body>
</html>
