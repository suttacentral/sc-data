<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu7' lang='san'>
<header>
<ul>
<li class='division'>Mahāvastu</li>
</ul>
<h1>7. The Ten Bhūmis</h1>
</header>
<p><a class='ref sc' id='sc1' href='#sc1'>SC 1</a>atra daśabhūmiko kartavyo dīpaṃkaravastu ca ||</p>
<p class='namo'>nāmo ’stu buddhānāṃ namo ’rhatāṃ ||</p>
<p><a class='ref sc' id='sc2' href='#sc2'>SC 2</a>daśabhūmikasyādi</p>
<blockquote class='gatha'>
<p><a class='ref sc' id='sc3' href='#sc3'>SC 3</a>vatte apratima dharmadarśanaṃ<br>
<a class='ref sen' id='sen1.64' href='#sen1.64'>Sen 1.64</a> na ekakalpaśatasaṃcitātmanāṃ |<br>
bhūmayo daśa jināna śrīmatāṃ<br>
yair vikurviṣu sadā paṇḍitā ||</p>
<p><a class='ref sc' id='sc4' href='#sc4'>SC 4</a>mānadarpamadamohamocitā<br>
sarvaśaḥ samiyamārdavānvitā |<br>
gauravaṃ janiya sarvadarśiṣu<br>
śrūyatāṃ jinavarasya śāsanaṃ ||</p>
<p><a class='ref sc' id='sc5' href='#sc5'>SC 5</a>nirvṛte kanakarāśīsannibhe<br>
śākyanandijanane tathāgate |<br>
kaṃpi medini saśailakānanā<br>
sāgarāṃbaradharā saparvatā ||</p>
<p><a class='ref sc' id='sc6' href='#sc6'>SC 6</a>kampitaṃ paramaromaharṣaṇaṃ<br>
bhūmikaṃpam anudṛśya dāruṇaṃ |<br>
kāśyapo dhūtaguṇāgrapārago<br>
cittam abhyupagataḥ tadā abhūt* ||</p>
<p><a class='ref sc' id='sc7' href='#sc7'>SC 7</a>kiṃ nu adya dharaṇī saparvatā<br>
sāgarāmbaradharā vasundharā |<br>
kampate paramadāruṇasvaraṃ<br>
nūnaṃ nirvṛtiṃ gataḥ tathāgataḥ ||</p>
<p><a class='ref sc' id='sc8' href='#sc8'>SC 8</a>so ca divyanayanas tathāgataṃ<br>
devakinnaravarehi vanditaṃ<br>
<a class='ref sen' id='sen1.65' href='#sen1.65'>Sen 1.65</a> dṛśya sarvabhavabandhanāntakaṃ<br>
nirvṛtaṃ yamakaśāla-antare ||</p>
<p><a class='ref sc' id='sc9' href='#sc9'>SC 9</a>na khalu me samucitaṃ tathāgataṃ<br>
ṛddhiye samanugantu gautamaṃ |<br>
padbhir eva vadatāṃ varaṃ muniṃ<br>
draṣṭum apratimaṃ pravrajāmy ahaṃ ||</p>
<p><a class='ref sc' id='sc10' href='#sc10'>SC 10</a>so ca matva tvaramāṇo sūrī<br>
kāśyapo mathitamānaso bhikṣuḥ |<br>
bhikṣubhiḥ bahubhiḥ uttamo pari-<br>
nirvṛtabhuvam anupūrvam āgami ||</p>
<p><a class='ref sc' id='sc11' href='#sc11'>SC 11</a>tasya ca praṇidhir āsi uttamā<br>
kāśyapasya jinapādavandane |<br>
tau <span class='gap'>+ + +</span> caraṇau mahāmune<br>
mūrdhinā upanipīḍya vandituṃ ||</p>
<p><a class='ref sc' id='sc12' href='#sc12'>SC 12</a>saṃgṛhyolkāṃ vipulāṃ atha catasro<br>
mallakā upagatā balavantaḥ |<br>
vījitāṃ paramamallavinītāṃ<br>
<span class='var' title='Lies: dagdhaulkāṃ'>dagdhaḍalkāṃ</span> abhiprāṇamayensuḥ ||</p>
<p><a class='ref sc' id='sc13' href='#sc13'>SC 13</a>taiś citām abhimukhaṃ upanītā<br>
taiḥ parākramabalai rathaśūraiḥ |<br>
<a class='ref sen' id='sen1.66' href='#sen1.66'>Sen 1.66</a> nirvṛtā ca <span class='gap'>+ + +</span> sā samakālaṃ<br>
prāpya vāripariṣekam ivolkā ||</p>
<p><a class='ref sc' id='sc14' href='#sc14'>SC 14</a>saṃśayaṃ vimatimadhyam upetya<br>
mallā divyanayanaṃ aniruddhaṃ |<br>
gauravā nataśirā suvinītā<br>
praśnam* <span class='gap'>+ + +</span> idaṃ paripṛcche ||</p>
<p><a class='ref sc' id='sc15' href='#sc15'>SC 15</a>ko nu hetur iha pratyayo ca ko<br>
yen’ imā jinasutā upanītā |<br>
nirvṛtiṃ upagatā sahasolkā<br>
brūhi kāraṇam ihārya yathāvat* ||</p>
<p><a class='ref sc' id='sc16' href='#sc16'>SC 16</a>devatā khalu prasannā kāśyape<br>
tasya eṣa khalu ṛddhibhāvanā |<br>
naiva tāva jvalano jvaliṣyati<br>
yāva nāgato agrapāragaḥ ||</p>
<p><a class='ref sc' id='sc17' href='#sc17'>SC 17</a>tasya caiṣa praṇidhiḥ samṛdhyati<br>
kāśyapasya dhutadharmadhāriṇaḥ |<br>
tau kramau daśabalasya śrīmataḥ<br>
vandituṃ hi śirasā mahāmune ||</p>
<p><a class='ref sc' id='sc18' href='#sc18'>SC 18</a>so ca bhikṣugaṇasaṃpuraskṛtaḥ<br>
kāśyapo dhutarajo jinātmajaḥ |<br>
prāṃjalī jinacitām upāgato<br>
gauravā praṇataśīrṣamānasaḥ ||</p>
<p><a class='ref sc' id='sc19' href='#sc19'>SC 19</a><a class='ref sen' id='sen1.67' href='#sen1.67'>Sen 1.67</a> dṛśya taṃ pravararūpadhāriṇaṃ<br>
kāṣṭhasaṃcayagataṃ tathāgataṃ |<br>
dhig bhavān iti girām udīrayī<br>
darśitaprakṛtibhāvalakṣaṇāṃ ||</p>
<p><a class='ref sc' id='sc20' href='#sc20'>SC 20</a>ko nu so bhavam upetya prāṇako<br>
yo na mṛtyuvaśam āgamiṣyati |<br>
yatr’ ayaṃ jvalanakāṃcanopamo<br>
nirvṛto śikhir ivendhanaṃ vinā ||</p>
<p><a class='ref sc' id='sc21' href='#sc21'>SC 21</a>kṛtva aṃjalipuṭaṃ mahāyaśo<br>
pādato jinavarasya kāśyapo |<br>
mūrdhinā nipatito maharṣiṇo<br>
paścimaṃ idaṃ namasyate mune ||</p>
<p><a class='ref sc' id='sc22' href='#sc22'>SC 22</a>tau ca cakravaralakṣitau kramau<br>
devadānavavarehi vanditau |<br>
niḥsṛtau tatha vidārya tāṃ citāṃ<br>
devayakṣabhujagānubhāvitau ||</p>
<p><a class='ref sc' id='sc23' href='#sc23'>SC 23</a>tau kramau śirasi sannipātiya<br>
pāṇibhiḥ samanugṛhya cā mune |<br>
ālape śrutidharaṃ maharṣiṇaṃ<br>
antikāvacaraḥ kāśyapas tadā ||</p>
<p><a class='ref sc' id='sc24' href='#sc24'>SC 24</a><a class='ref sen' id='sen1.68' href='#sen1.68'>Sen 1.68</a> kiṃ tv imau śrutidhara kramau mune<br>
dhyāmatām upagatau na suprabhau |<br>
brūhi kāraṇam aśeṣam āhvaya<br>
yen’ imau na nayanābhinandinau ||</p>
<p><a class='ref sc' id='sc25' href='#sc25'>SC 25</a>etaṃ śrutva śrutasaṃcayaṃdharo<br>
kāśyapaṃ idam uvāca paṇḍito |<br>
aśruvegaduṣitā va śocatāṃ<br>
roditehi mathitā h’ imau kramau ||</p>
<p><a class='ref sc' id='sc26' href='#sc26'>SC 26</a>ten’ imau kramavarau mahāmuneḥ<br>
rodanena janatābhipīḍitau |<br>
no vibhānti munino yathā purā<br>
evam etad anupaśya suvrata ||</p>
<p><a class='ref sc' id='sc27' href='#sc27'>SC 27</a>so nipatya śirasā punaḥ punaḥ<br>
tau kramau pravaracakralakṣaṇau |<br>
karatalehi abhipīḍayet mune<br>
śāstu gauravaparāya buddhiye ||</p>
<p><a class='ref sc' id='sc28' href='#sc28'>SC 28</a>vanditau ca dhutadharmadhāriṇā<br>
tau kramau guṇadhareṇa śāstuno |<br>
lokanāthacitakāṣṭha tejasā<br>
vāyuvegavidhutena dīpyati ||</p>
<p><a class='ref sc' id='sc29' href='#sc29'>SC 29</a><a class='ref sen' id='sen1.69' href='#sen1.69'>Sen 1.69</a> dahyamāne jinacandraśarīre<br>
paṃca tāni vaśibhūtaśatāni |<br>
mantrayanti sahitā samupetya<br>
nirvṛtīsamayakāle saṃgītiṃ ||</p>
<p><a class='ref sc' id='sc30' href='#sc30'>SC 30</a>nirvṛto pravaralakṣaṇadhārī<br>
yo nu śāstu sasurāsuranetā |<br>
ko guṇo iha ciraṃ parivāse<br>
vayam api adya vijahāmatha dehaṃ ||</p>
<p><a class='ref sc' id='sc31' href='#sc31'>SC 31</a>sarvathā supariniṣṭhitakāryāḥ<br>
prāpya acyutam aśokam anantaṃ |<br>
sarvabhāvabhavavītigatā sma<br>
eṣa nirvṛtim upema ihaiva ||</p>
<p><a class='ref sc' id='sc32' href='#sc32'>SC 32</a>evam ukte dhutadharmaviśuddho<br>
kāśyapo ’bravi tadā vaśibhūtāṃ |<br>
na khu bhavadbhiḥ anupādi vimukti<br>
nirvṛtī samanugamya ihaiva ||</p>
<p><a class='ref sc' id='sc33' href='#sc33'>SC 33</a>tīrthikā ca bahidhānugatāś ca<br>
kreyur apratimaśāsanadoṣaṃ |<br>
dhūmakālikam iti śramaṇasya<br>
etat eva ca tu rakṣaṇīyaṃ no ||</p>
<p><a class='ref sc' id='sc34' href='#sc34'>SC 34</a>lokanātha bahavo narasiṃhā<br>
<a class='ref sen' id='sen1.70' href='#sen1.70'>Sen 1.70</a> ye c’ anāgata mahāmatiśūrā |<br>
te hi no upapadeyur udagrā<br>
yadi na saṃkaliye śāsanaṃ śāstuḥ ||</p>
<p><a class='ref sc' id='sc35' href='#sc35'>SC 35</a>tena apratihatāḥ susamagrāḥ<br>
gāyathā sugataśāsanam agryaṃ |<br>
yathā idaṃ suparigīta yathārthaṃ<br>
cirataraṃ naramarūṣu viroce ||</p>
<p><a class='ref sc' id='sc36' href='#sc36'>SC 36</a>evam astu iti te vaśibhūtā<br>
kāśyapasya vacanaṃ pratipūjya |<br>
cittam apy upagatā kva idānīṃ<br>
deśi dharmadharasaṃgaṇanā syāt* ||</p>
<p><a class='ref sc' id='sc37' href='#sc37'>SC 37</a>ramyakānanavane susamṛddhe<br>
māgadhasya magadhādhipatisya |<br>
puravare bhavatu rājagṛhasmiṃ<br>
saptaparṇaabhidhānaguhāyāṃ ||</p>
<p><a class='ref sc' id='sc38' href='#sc38'>SC 38</a>parvatasya vaihāyavarasya<br>
uttarasmi tīre varapārśve |<br>
vividhapādape śilātalabhūmeḥ<br>
bhāge yaṃ bhavatu dharmasamāsyā ||</p>
<p><a class='ref sc' id='sc39' href='#sc39'>SC 39</a>te ca ṛddhivaśibhāvabalasthā<br>
<a class='ref sen' id='sen1.71' href='#sen1.71'>Sen 1.71</a> udgatāḥ khagapathe jinaputrā |<br>
tatkṣaṇāntara <span class='gap'>+ + +</span> prapalānā<br>
mānasaṃ saro yathā haṃsayūtho ||</p>
<p><a class='ref sc' id='sc40' href='#sc40'>SC 40</a>te pratiṣṭhitā nagāgravarasya<br>
pārśve tat vanam upetya niṣaṇṇā |<br>
śāsane ca sugatasya sugīte<br>
devadundubhigaṇāni nadensuḥ ||</p>
<p><a class='ref sc' id='sc41' href='#sc41'>SC 41</a>te ca dundubhina nādaṃ nadantaṃ<br>
śrutva śāsanakarā sugatasya |<br>
bhūmikampam anudṛśya ca ghoraṃ<br>
kāśyapaṃ dhutarajaṃ idam ūcuḥ ||</p>
<p><a class='ref sc' id='sc42' href='#sc42'>SC 42</a>kin tu bhoḥ dhutadharā samakaṃpi<br>
medinī sasaritā sasamudrā |<br>
devadundubhiravāś ca manojñā<br>
divyamālyavikiraṇaṃ ca bhavanti ||</p>
<p><a class='ref sc' id='sc43' href='#sc43'>SC 43</a>tān uvāca dhutadharmasamaṃgī<br>
kāśyapo jinasutāṃ vaśibhūtāṃ |<br>
ete sannipatitā marusaṃghā<br>
śrutva śāsanavaraṃ susamagryaṃ ||</p>
<p><a class='ref sc' id='sc44' href='#sc44'>SC 44</a>te samagravaralakṣaṇadhārī<br>
gauravāt pramuditā marusaṃghāḥ |<br>
pūjāṃ apratimakasya karonti<br>
<a class='ref sen' id='sen1.72' href='#sen1.72'>Sen 1.72</a> śāsanaṃ śṛṇuyu sarvasamagryaṃ ||</p>
<p><a class='ref sc' id='sc45' href='#sc45'>SC 45</a>so hi ’nekabhavakalpaśatehi<br>
hitasukhāya naradevagaṇānāṃ |<br>
evam abhyupagato cirarātraṃ<br>
mokṣayiṣye ’haṃ prajāḥ parimuktaḥ ||</p>
<p><a class='ref sc' id='sc46' href='#sc46'>SC 46</a>so labhitva paramārtham aśokaṃ<br>
sarvabhāvabhavaduḥkhanirodhaṃ |<br>
kāśipuryāṃ naradevahitārthaṃ<br>
vartayiṣyi varacakram adbhutaṃ ||</p>
<p><a class='ref sc' id='sc47' href='#sc47'>SC 47</a>paṃcakehi saha tehi munīhi<br>
marugaṇāṃ vinayavādināṃ varo |<br>
satvakoṭinayutāni nāyako<br>
jātijanmamaraṇāt samuddhare ||</p>
<p><a class='ref sc' id='sc48' href='#sc48'>SC 48</a>so vimokṣayi bhavābhinandino<br>
toṣayaṃ naramarū narasiṃho |<br>
mathiya sarvaparavādi sāṃprataṃ<br>
nirvṛto tu bhagavāṃ nirapekṣo ||</p>
<p><a class='ref sc' id='sc49' href='#sc49'>SC 49</a>eta śrutva vacanaṃ manoramaṃ<br>
kāśyapasya dhutadharmadhāriṇo |<br>
devasaṃghā muditā nabhe sthitā<br>
vyāharanti vacanaṃ manoramaṃ ||</p>
<p><a class='ref sc' id='sc50' href='#sc50'>SC 50</a>sādhu sādhu dhutadharmakovidā<br>
<a class='ref sen' id='sen1.73' href='#sen1.73'>Sen 1.73</a> śāstu śāsanakarā ananyathā |<br>
bhāṣase guṇam anantabuddhino<br>
jetavane naramarū sutoṣitā ||</p>
<p><a class='ref sc' id='sc51' href='#sc51'>SC 51</a>so hi devamanujāna uttamo<br>
so hi agrapuruṣo mahāmuniḥ |<br>
so hi niḥśaraṇam uttamaṃ prabhuḥ<br>
dṛṣṭadarśano hitāya prāṇināṃ ||</p>
<p><a class='ref sc' id='sc52' href='#sc52'>SC 52</a>tena skandhā taḍibudbudopamā<br>
phenapiṇḍakam iva prabhāsvaraṃ |<br>
deśitā daśabalena jānatā<br>
yasy’ iyaṃ guṇakathā pravartate ||</p>
<p><a class='ref sc' id='sc53' href='#sc53'>SC 53</a>kṛṣṇasarpaśirasannibhās tathā<br>
kāma agrapuruṣeṇa deśitā |<br>
śastrarucchaviṣakumbhasannibhā<br>
yasy’ iyaṃ guṇakathā pravartate ||</p>
<p><a class='ref sc' id='sc54' href='#sc54'>SC 54</a>tena dṛṣṭam acalaṃ paraṃ sukhaṃ<br>
dṛṣṭibhiḥ paramasādhudṛṣṭibhiḥ |<br>
taṃ amatsaravatā prakāśitaṃ<br>
saṃvibhāgarucinā yad ad bhutaṃ ||</p>
<p><a class='ref sc' id='sc55' href='#sc55'>SC 55</a>udgate dinakare yathā kimi<br>
<a class='ref sen' id='sen1.74' href='#sen1.74'>Sen 1.74</a> niṣprabho bhavati no ca bhrājati |<br>
udgate jinadivākare tathā<br>
niṣprabhā paragaṇī asaṃyatā ||</p>
<p><a class='ref sc' id='sc56' href='#sc56'>SC 56</a>ṛddhipādabalapāramiṃ gato<br>
īśvaro jinabalena cakṣumāṃ |<br>
locanaṃ bhagavatasya paśyatha<br>
nirvṛto kanakabimbasannibho ||</p>
<p><a class='ref sc' id='sc57' href='#sc57'>SC 57</a>dhig bhavāṃ sarada-abhrasannibhā<br>
vālikānagararūpasannibhā |<br>
yatra nāma kuśalāna saṃcayo<br>
nirvṛto paramabuddhisāgaro ||</p>
<p><a class='ref sc' id='sc58' href='#sc58'>SC 58</a>hetukāraṇaśatehi nāyako<br>
nardate puruṣasiṃhanarditaṃ |<br>
bhavam ananyamaraṇaṃ nirīkṣya<br>
tasya uktam antaraṃ na vidyate ||</p>
<p><a class='ref sc' id='sc59' href='#sc59'>SC 59</a>divyapuṣpavaramaṇḍitaṃ nabhaṃ<br>
śobhate sugatavarṇabhāṣaṇe |<br>
divyacandanarasānuvāsitaṃ<br>
śobhate amṛtagandhikaṃ nabham iti ||</p>
</blockquote>
<p><a class='ref sc' id='sc60' href='#sc60'>SC 60</a>atha khalv āyuṣmān mahāmaudgalyāyano āyuṣmantaṃ mahākāśyapam āmantrayati || vyavasthāpaya jinaputra vaśibhūtā ye pariṣāyāṃ saṃśayagatāni mānasāni vijāneyur iti ||</p>
<p><a class='ref sc' id='sc61' href='#sc61'>SC 61</a><a class='ref sen' id='sen1.75' href='#sen1.75'>Sen 1.75</a> athāniruddhaṃ upāliṃ ca sthaviraṃ ca alakuṇḍalabhaṭṭiyaṃ sundaranandaṃ ca kāśyapa uvāca ||</p>
<blockquote class='gatha'>
<p><a class='ref sc' id='sc62' href='#sc62'>SC 62</a>avaloketha jinātmajāś cittāni yā pariṣāyāṃ |<br>
saṃśayaṃ ca paripṛcchatha yasya yatra tathā bhaved iti ||</p>
<p><a class='ref sc' id='sc63' href='#sc63'>SC 63</a>sādhū ti te pratiśrutvā jinaśāstraviśāradāḥ |<br>
paśyanti paracittāni kare vāmalakaṃ yathā ||</p>
<p><a class='ref sc' id='sc64' href='#sc64'>SC 64</a>pralambabāhuṃ vaśibhūtaṃ kāśyapo idam abravīt* |<br>
gṛdhrakūṭasya śikhare nirmiṇe vasudhāṃ laghuṃ ||</p>
<p><a class='ref sc' id='sc65' href='#sc65'>SC 65</a>aṣṭādaśa sahasrāṇi pariṣāyāṃ samāgatā |<br>
yathā sarvābhijāneyā ṛddhiṃ saṃjanayā tathā ||</p>
<p><a class='ref sc' id='sc66' href='#sc66'>SC 66</a>vicintacūtaṃ vaśibhūtaṃ kāśyapa idam abravīt* |<br>
gaṃgodakamayā meghā nirmiṇe gagane laghuṃ ||</p>
<p><a class='ref sc' id='sc67' href='#sc67'>SC 67</a>vividhagandhapuṣpāś ca upavāyantu sarvataḥ |<br>
mānuṣāṇām āmagandhā ca śīghram antarahāpaya ||</p>
<p><a class='ref sc' id='sc68' href='#sc68'>SC 68</a>haryakṣaṃ nāma vaśibhūtaṃ kāśyapa idam abravīt* |<br>
tathā utpādaya śīghraṃ samādhiṃ sugatātmaja |<br>
yathā gṛhīṇāṃ dravyāṇi na gaccheyuḥ parāṃ gatiṃ ||</p>
<p><a class='ref sc' id='sc69' href='#sc69'>SC 69</a>varuṇaṃ nāma vaśibhūtaṃ kāśyapo idam abravīt* |<br>
aratidaṃśamaśakā manuṣyāṇāṃ nivartaye ||</p>
<p><a class='ref sc' id='sc70' href='#sc70'>SC 70</a><a class='ref sen' id='sen1.76' href='#sen1.76'>Sen 1.76</a> ajakarṇaṃ vaśibhūtaṃ kāsyapo idam abravīt* |<br>
kṣudhāṃ pipāsāṃ vyādhiṃ ca manuṣyāṇāṃ nivartaya ||</p>
<p><a class='ref sc' id='sc71' href='#sc71'>SC 71</a>sādhū ti te pratiśrutvā kāśyapasya jinātmajāḥ |<br>
yathājñaptāni sthānāni yathoktaṃ parijāgriṣu ||</p>
<p><a class='ref sc' id='sc72' href='#sc72'>SC 72</a>tataḥ kāśyapasthaviraḥ kātyāyanam uvāca sa |<br>
samudīraya mahātmanāṃ caritaṃ dharmarājināṃ ||</p>
<p><a class='ref sc' id='sc73' href='#sc73'>SC 73</a>evam ukte mahāprājño kātyāyanakulodgataḥ |<br>
uvāca caryā buddhānāṃ kāśyapasya anupṛcchataḥ ||</p>
<p><a class='ref sc' id='sc74' href='#sc74'>SC 74</a>śruyatāṃ bho jinasutā buddhānāṃ sarvadarśināṃ |<br>
caryā caraṇaśuddhānāṃ yathāvat anupūrvaśaḥ ||</p>
<p><a class='ref sc' id='sc75' href='#sc75'>SC 75</a>daśa khalu bho jinaputrā bodhisatvāna bhūmayo |<br>
<span class='gap'>+ + + + + + + + +</span> bhavanti katamā daśa ||</p>
<p><a class='ref sc' id='sc76' href='#sc76'>SC 76</a>durāroheti prathamā bhūmī samupadiśyate |<br>
dvitīyā baddhamānā nāma tṛtīyā puṣpamaṇḍitā ||</p>
<p><a class='ref sc' id='sc77' href='#sc77'>SC 77</a>caturthī rucirā nāma paṃcamī cittavistarā |<br>
ṣaṣṭī rūpavatī nāma saptamī durjayā smṛtā ||</p>
<p><a class='ref sc' id='sc78' href='#sc78'>SC 78</a>aṣṭamā janmanideśo navamī yauvarājyato |<br>
daśamī tv abhiṣekāto iti etā daśa bhūmayaḥ ||</p>
<p><a class='ref sc' id='sc79' href='#sc79'>SC 79</a><a class='ref sen' id='sen1.77' href='#sen1.77'>Sen 1.77</a> evam ukte tu gāthābhiḥ kāśyapo ’bravi paṇḍitaḥ |<br>
kātyāyanam ato ’tyarthaṃ vākyam apratimaṃ idaṃ ||</p>
<p><a class='ref sc' id='sc80' href='#sc80'>SC 80</a>bhūmīnāṃ pariṇāmāni yathāvat anukīrtaya |<br>
yathā ca te vivartante saṃsaranto mahāyaśā ||</p>
<p><a class='ref sc' id='sc81' href='#sc81'>SC 81</a>yathā cāpi saṃvartante sattvasārāḥ tathā vade |<br>
yathaivādhyāśayā teṣāṃ bhavanti tāṃ udāhare ||</p>
<p><a class='ref sc' id='sc82' href='#sc82'>SC 82</a>yathā ca parikalpenti satvā satvasamanvitā |<br>
yathā ca denti dānāni tat sarvam anukīrtaye ||</p>
<p><a class='ref sc' id='sc83' href='#sc83'>SC 83</a>tathā ca dṛṣṭvā saṃbuddhā bhāṣanto ca manojanaṃ |<br>
saṃjñotpādaṃ tathā brūhi kāśyapo idam abravīt* ||</p>
<p><a class='ref sc' id='sc84' href='#sc84'>SC 84</a>idaṃ te vacanaṃ śrutvā vaśibhūtā upasthitā |<br>
gauraveṇa mahāsatvā saṃbuddhānāṃ mahātmanāṃ ||</p>
</blockquote>
<p><a class='ref sc' id='sc85' href='#sc85'>SC 85</a>evam ukte kātyāyano kāśyapam uvāca || na khalu bho jinaputra śakyaṃ bodhisatvānāṃ bhūmīḥ pramātuṃ ettakakalpā vā anantā bhavanti | sarvaṃ saṃsāro bodhisatvānāṃ khaṇḍasaṃjñayā bhūmir iti parikalpitaṃ tena bhūmir iti smṛtā || evam ukte āyuṣmān ānanda āyuṣmantaṃ kātyāyanam uvāca || yadi bho jinaputra ekā bhūmi aprameyā <a class='ref sen' id='sen1.78' href='#sen1.78'>Sen 1.78</a> katham idānīṃ pariśeṣāṇāṃ bhūmīnāṃ grahaṇaṃ bhaviṣyati iti || evam ukte āyuṣmān kātyāyano āyuṣmantam ānandaṃ gāthābhir adhyabhāṣe ||</p>
<blockquote class='gatha'>
<p><a class='ref sc' id='sc86' href='#sc86'>SC 86</a>kalpo yathā aparimitaḥ prakāśitaḥ<br>
prajānatā avitathavādinā svayaṃ |<br>
kalpeṣu ca bhavati bahūsu deśanā<br>
idaṃ nu bho puruṣavarasya śāsanaṃ ||</p>
<p><a class='ref sc' id='sc87' href='#sc87'>SC 87</a>bhūmis tathā aparimitā prajānatā<br>
prakāśitā svayam anivṛttabuddhinā |<br>
pravartate tatha pariśeṣabhūmiṣu<br>
sāmānyasaṃketānāṃ nirūpaṇaṃ ||</p>
</blockquote>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
