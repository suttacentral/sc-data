<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu11' lang='san'>
<header>
<ul>
<li class='division'>Mahāvastu</li>
</ul>
<h1>11. The Fourth Bhūmi</h1>
</header>
<p><a class='ref sc' id='sc1'>SC 1</a><a class='ref sen' id='sen1.101' href='#sc1'>SC 1</a><a class='ref sen' id='sen1.101'>Sen 1.101</a> evam ukte āyuṣmān mahākāśyapo āyuṣmantaṃ mahākātyāyanam uvāca || ye punar bho jinaputra bodhisatvā avivartikatāye sansthihanti kevattakāni karmāṇi asthānatāye samupacaranti iti ||</p>
<blockquote class='gatha'>
<p><a class='ref sc' id='sc2' href='#sc2'>SC 2</a>tataḥ kātyāyanasthavīro jinaśāstraviśāradaḥ |<br>
kāśyapaṃ dhutadharmāṇaṃ gāthābhir adhyabhāṣata ||</p>
<p><a class='ref sc' id='sc3' href='#sc3'>SC 3</a>yāni karmāṇi sevante bodhisatvā vijānatha |<br>
asthānatāye na sevante yāni tāni vijānatha ||</p>
<p><a class='ref sc' id='sc4' href='#sc4'>SC 4</a>mātaraṃ pitaraṃ caivāpy arahantaṃ tathaiva ca |<br>
jīvitā na viropenti bodhisatvā mahāyaśāḥ ||</p>
<p><a class='ref sc' id='sc5' href='#sc5'>SC 5</a>saṃghaṃ ca te na bhindanti na ca stūpabhedakā |<br>
na te tathāgate cittaṃ dūṣayanti kathaṃcana ||</p>
<p><a class='ref sc' id='sc6' href='#sc6'>SC 6</a>na te pāpāni sevante viparītāye dṛṣṭiye |<br>
alpaṃ kṛtaṃ na nāśenti kiṃ mama punar yaṃ bahuṃ ||</p>
<p><a class='ref sc' id='sc7' href='#sc7'>SC 7</a>saṃsarantā ca saṃsāre na jātu dṛṣṭipūrvake |<br>
pratirajyanti dharmārthe puṇye vā jñānapūrvake ||</p>
<p><a class='ref sc' id='sc8' href='#sc8'>SC 8</a>yasya vṛkṣasya chāyāyāṃ sīdanti ca śayanti ca |<br>
na tasya patrahiṃsā ca na ghātenti ca roṣitāḥ ||</p>
<p><a class='ref sc' id='sc9' href='#sc9'>SC 9</a>daśa karmapathāṃ kuśalāṃ sevanti puruṣottamā |<br>
<a class='ref sen' id='sen1.102' href='#sen1.102'>Sen 1.102</a> na ca mantraṃ prayojenti parasya dehaghātakaṃ ||</p>
<p><a class='ref sc' id='sc10' href='#sc10'>SC 10</a>karmasaṃniśritāḥ santaḥ kautūhalaviniḥśritāḥ |<br>
āpatsu na viṣīdanti na ca modanti vṛddhiṣu ||</p>
<p><a class='ref sc' id='sc11' href='#sc11'>SC 11</a>kāyakarma vacīkarma manokarma tathaiva ca |<br>
adhyāśayāś ca pariśuddhāḥ dānapāramitā ca yā ||</p>
<p><a class='ref sc' id='sc12' href='#sc12'>SC 12</a>aṣṭamīprabhṛtiṃ bhūmīṃ gatā te anivartiyā |<br>
ekāṃśena śubhaṃ karma sevanti lokapūjitāḥ ||</p>
<p><a class='ref sc' id='sc13' href='#sc13'>SC 13</a>prathamāṃ ca upādāya bhūmīṃ yāvac ca saptamī |<br>
vyāmiśraṃ karma sevanti bhūmīṣv etāsu janottamā ||</p>
<p><a class='ref sc' id='sc14' href='#sc14'>SC 14</a>evamādīni karmāṇi sevamānā mahānarāḥ |<br>
lokānām anukaṃpārthaṃ pūrenti bhūmayo daśeti ||</p>
</blockquote>
<p><a class='ref sc' id='sc15'>SC 15</a>evam ukte āyuṣmāṃ mahākāśyapo āyuṣmantaṃ mahākātyāyanam uvāca || ye punaḥ bho jinaputra bodhisatvā avaivartikā sāmante pṛthagjanatāye apāyāṃ yānti āhosvidaṃ neti | sāmante pṛthagjanatāye avarāvarāś ca gatiyo gacchanti āhosvidaṃ neti || evam ukte āyuṣmāṃ mahākātyāyana āyuṣmantaṃ mahākāśyapam uvāca || ye ime bho dhutadharmadhara bodhisatvā avaivartikadharmā te saptasu bhūmiṣu na kathaṃcit kiñcit kadācit* yadṛcchayā nirayaṃ pi gacchanti tiryagyoniṃ vā gacchanti daridrā vā bhavanti <a class='ref sen' id='sen1.103'>Sen 1.103</a> durbalā vā || atha khalu brāhmaṇā bhavanti pratyekabrāhmaṇā vā indrāś ca upendrāś ca yakṣādhipatayaś ca yakṣāś ca nāgāś ca nāgarājānaś ca gandharvā gandharvādhipatayaś ca cakravartinaś ca prādeśyāś ca rājānaḥ agrāmātyāś ca śreṣṭhinaś ca janapadapradhānāś ca rājaputrāś ca śreṣṭhiputrāś ca agramahiṣīputrāś ca nāyakāś ca sarvaśauryavīryāś ca bhavanti balasampannāḥ ca bhavanti ullokanīyāś cāvalokanīyāś cābhivandanīyāś cādeyavākyāś ca bahujanapriyāś ca bahujanakāntāś ca bahujanamanāpāś ca saṃkīrtanīyāś ca prahlādanīyāś ca mahādhanāś ca mahāvibhavāś ca mahāparivārāś ca mahotsāhā mahātejāś ca bhavanti || yadi kecit kathaṃcit āryāpavādahetoḥ saptasu bhūmiṣu vartamānā avīciṃ mahānirayaṃ gacchanti atha khalu pratyekanirayaṃ gacchanti | preteṣu atyantakāyeṣu nopapadyanti | asureṣu nopapadyanti | kṣudratiryagyoniṃ na gacchanti | uttarakuruṣu na upapadyanti | strītvaṃ na gacchanti | vipaṇḍakatvaṃ na gacchanti || atha khalu sarvāsu daśabhūmiṣu puruṣā bhavanti sarvāṃgapratyaṃgopetāḥ avikalendriyā || yaś ca bodhisatvo bodhisatvaṃ jīvitād vyaparopayati samyaksaṃbuddhaśrāvakaṃ vā śrotāpannaṃ vā ye vā satvā pratyekabuddhatvāya viniṣṭhās tathārūpaṃ <a class='ref sen' id='sen1.104' href='#sc15'>SC 15</a>evam ukte āyuṣmāṃ mahākāśyapo āyuṣmantaṃ mahākātyāyanam uvāca || ye punaḥ bho jinaputra bodhisatvā avaivartikā sāmante pṛthagjanatāye apāyāṃ yānti āhosvidaṃ neti | sāmante pṛthagjanatāye avarāvarāś ca gatiyo gacchanti āhosvidaṃ neti || evam ukte āyuṣmāṃ mahākātyāyana āyuṣmantaṃ mahākāśyapam uvāca || ye ime bho dhutadharmadhara bodhisatvā avaivartikadharmā te saptasu bhūmiṣu na kathaṃcit kiñcit kadācit* yadṛcchayā nirayaṃ pi gacchanti tiryagyoniṃ vā gacchanti daridrā vā bhavanti <a class='ref sen' id='sen1.103'>Sen 1.103</a> durbalā vā || atha khalu brāhmaṇā bhavanti pratyekabrāhmaṇā vā indrāś ca upendrāś ca yakṣādhipatayaś ca yakṣāś ca nāgāś ca nāgarājānaś ca gandharvā gandharvādhipatayaś ca cakravartinaś ca prādeśyāś ca rājānaḥ agrāmātyāś ca śreṣṭhinaś ca janapadapradhānāś ca rājaputrāś ca śreṣṭhiputrāś ca agramahiṣīputrāś ca nāyakāś ca sarvaśauryavīryāś ca bhavanti balasampannāḥ ca bhavanti ullokanīyāś cāvalokanīyāś cābhivandanīyāś cādeyavākyāś ca bahujanapriyāś ca bahujanakāntāś ca bahujanamanāpāś ca saṃkīrtanīyāś ca prahlādanīyāś ca mahādhanāś ca mahāvibhavāś ca mahāparivārāś ca mahotsāhā mahātejāś ca bhavanti || yadi kecit kathaṃcit āryāpavādahetoḥ saptasu bhūmiṣu vartamānā avīciṃ mahānirayaṃ gacchanti atha khalu pratyekanirayaṃ gacchanti | preteṣu atyantakāyeṣu nopapadyanti | asureṣu nopapadyanti | kṣudratiryagyoniṃ na gacchanti | uttarakuruṣu na upapadyanti | strītvaṃ na gacchanti | vipaṇḍakatvaṃ na gacchanti || atha khalu sarvāsu daśabhūmiṣu puruṣā bhavanti sarvāṃgapratyaṃgopetāḥ avikalendriyā || yaś ca bodhisatvo bodhisatvaṃ jīvitād vyaparopayati samyaksaṃbuddhaśrāvakaṃ vā śrotāpannaṃ vā ye vā satvā pratyekabuddhatvāya viniṣṭhās tathārūpaṃ <a class='ref sen' id='sen1.104'>Sen 1.104</a> pudgalaṃ jīvitād vyaparopayitvā nirayaṃ gacchati || yaṃ bodhisatvāḥ saptasu bhūmiṣu prāṇātipātaṃ vā karonti adattaṃ vā haranti sarvaparipūrṇaṃ vā akuśalakarma na samarthaṃ bodhisatvaṃ nirayaṃ nayituṃ || yāni ca karmāṇi bodhisatvaiḥ purato praṇidhānasyopacitāni akuśalāni tāni ca prathamacittotpādāya āvṛtāni tiṣṭhanti yathā mahatā śailena mṛgasaṃgho || asaṃprāptasya praṇidhicittaṃ dvitīyatṛtīyacaturthapaṃcamaṣaṣṭhasaptamāsu jātiṣu vipacyati antaśo śīrṣaparitāpenāpi ||</p>
<p><a class='ref sc' id='sc16' href='#sc16'>SC 16</a>evam ukte āyuṣmān mahākāśyapa āyuṣmantaṃ mahākātyāyanam uvāca || ye punar bho jinaputra bodhisatvā avaivartikā samyaksaṃbuddhān ārādhayitvā agārasthā anagāriyaṃ pravrajanti te tathāgatāḥ kevarūpeṇa ovādena ovadanti iti ||</p>
<blockquote class='gatha'>
<p><a class='ref sc' id='sc17' href='#sc17'>SC 17</a>tataḥ kātyāyanasthaviraḥ kāśyapaṃ idam abravīt* |<br>
dṛṣṭānte hi viviktābhiḥ kathābhiḥ anupūrvaśaḥ ||</p>
<p><a class='ref sc' id='sc18' href='#sc18'>SC 18</a>bodhisatvacaritaṃ mahāpakaṃ<br>
jātakāparamateṣu kovidā |<br>
deśayanti damadānasaṃvaraṃ<br>
bodhisatvapariṣāya īśvarā ||</p>
<p><a class='ref sc' id='sc19' href='#sc19'>SC 19</a>yo mahājanahitāya sevate<br>
karmam apratisamaṃ narottamaḥ |<br>
ity eva taṃ ca matimāṃ tathāgato<br>
bodhisatvapariṣāya bhāṣati ||</p>
<p><a class='ref sc' id='sc20' href='#sc20'>SC 20</a>so prabhuḥ bhagavato pravucyati<br>
jñānapūrvakam upeti duṣkaraṃ |<br>
<a class='ref sen' id='sen1.105' href='#sen1.105'>Sen 1.105</a> tasya loki sadṛśo sudurlabho<br>
bodhisatva iti śāsane jinaḥ ||</p>
</blockquote>
<p><a class='ref sc' id='sc21' href='#sc21'>SC 21</a>evam ādikaṃ bho dhutadharmadhara samyaksaṃbuddhā bodhisatvaparṣāyaṃ dharmaṃ deśayantīti ||</p>
<p><a class='ref sc' id='sc22' href='#sc22'>SC 22</a>evam ukte āyuṣmān mahākāśyapa āyuṣmantaṃ mahākātyāyanam idam uvāca || yānīmāni bho jinaputra jātakāni jinabhāṣitāni imāni kutaḥprabhṛtikāni vijñeyānīti || evam ukte āyuṣmān mahākātyāyana āyuṣmantaṃ mahākāśyapam idam uvāca || yānīmāni bho dhutadharmadhara jātakāni jinabhāṣitāni imāṃ aṣṭamāṃ bhūmīṃ prapadyantīti ||</p>
<p><a class='ref sc' id='sc23' href='#sc23'>SC 23</a>evam ukte āyuṣmān mahākāśyapa āyuṣmantaṃ mahākātyāyanam idam uvāca || kutaḥ prabhṛti bho jinaputra bodhisatvāḥ sarvasvaparityāgāṃś ca parityajanti duṣkaraparityāgāṃś ceti || evam ukte mahākātyāyana āyuṣmantaṃ mahākāśyapam uvāca || aṣṭamāṃ bhūmiṃ prabhṛti bho dhutadharmadhara bodhisatvāḥ sarvasvaparityāgāṃś ca parityajanti duṣkaraparityāgāṃ ca kurvanti iti || aṣṭamāṃ bhūmiṃ prabhṛti bho dhutadharmadhara bodhisatvāḥ samyaksaṃbuddhapūjayā pūjayitavyā iti || tatredam ucyate ||</p>
<blockquote class='gatha'>
<p><a class='ref sc' id='sc24' href='#sc24'>SC 24</a>aṣṭamāṃ prabhṛti bhūmiṃ bodhisatvā jinātmaja |<br>
samyaksaṃbuddhā iti draṣṭavyā ataḥ prabhṛty anivartiyāḥ ||</p>
<p><a class='ref sc' id='sc25' href='#sc25'>SC 25</a>ataḥ prabhṛti dhyānāni gambhīrāṇi labhanti te |<br>
<a class='ref sen' id='sen1.106' href='#sen1.106'>Sen 1.106</a> ataḥ prabhṛti uttaptaṃ jñānaṃ teṣāṃ pravartate ||</p>
<p><a class='ref sc' id='sc26' href='#sc26'>SC 26</a>ataḥ prabhṛti bhāṣanti vācāṃ jñānapurogamāṃ |<br>
ataḥ prabhṛti kucchattā āyuṃ muñcanti paṇḍitāḥ ||</p>
<p><a class='ref sc' id='sc27' href='#sc27'>SC 27</a>ataḥ prabhṛti yā śuddhā tāṃ jātim anuyānti te |<br>
ataḥ prabhṛti yaṃ śuddhaṃ tad rūpam anubhavanti te ||</p>
<p><a class='ref sc' id='sc28' href='#sc28'>SC 28</a>ataḥ prabhṛti yaṃ liṅgaṃ icchanti bhavanti tathā |<br>
ataḥ prabhṛti yaṃ devaṃ icchanti bhavanti tathā ||</p>
<p><a class='ref sc' id='sc29' href='#sc29'>SC 29</a>ataḥ prabhṛti tirthikā vā bhavanti bhavasūdanāḥ |<br>
ataḥ prabhṛti kucchanti kāmāṃ śaṃsanti nirvṛtiṃ ||</p>
<p><a class='ref sc' id='sc30' href='#sc30'>SC 30</a>ataḥ prabhṛti bhūyiṣṭhā bhavanti vadatāṃ varāḥ |<br>
śiṣyā devātidevānāṃ saṃbuddhānāṃ yaśasvināṃ ||</p>
<p><a class='ref sc' id='sc31' href='#sc31'>SC 31</a>adhyeṣyanti tataḥ paretya buddhair dharmaprakāśanaiḥ |<br>
dharmaṃ deśayatha prājñā pratigṛhṇatha ṛṣidhvajaṃ ||</p>
<p><a class='ref sc' id='sc32' href='#sc32'>SC 32</a>ataḥ prabhṛti vinayanti arhatve subahuṃ janaṃ |<br>
ataḥ prabhṛti vinayanti śaikṣabhūmau bahuṃ janaṃ ||</p>
<p><a class='ref sc' id='sc33' href='#sc33'>SC 33</a>ataḥ prabhṛti anubaddhā devā yakṣā saguhyakāḥ |<br>
bodhisatvaṃ mahāsatvaṃ yāvat prāptā svayaṃbhūtā ||</p>
<p><a class='ref sc' id='sc34' href='#sc34'>SC 34</a>ataḥ prabhṛti tad rūpaṃ agryaṃ sadevake loke |<br>
ataḥ prabhṛti varṇo pi tejokīrtiyaśobalaṃ |<br>
<a class='ref sen' id='sen1.107' href='#sen1.107'>Sen 1.107</a> lokena viṣamaṃ bhavati bodhisatvānam uttamaṃ ||</p>
<p><a class='ref sc' id='sc35' href='#sc35'>SC 35</a>anutpādāc ca buddhānāṃ paṃcābhijñā bhavanti te |<br>
naiṣkramyam anuvarṇayanti kāmeṣu doṣadarśinaḥ ||</p>
<p><a class='ref sc' id='sc36' href='#sc36'>SC 36</a>ataḥ prabhṛti devāś ca asurā brahmaṇā saha |<br>
guṇaiḥ teṣāṃ anurajyantā āgacchanti kṛtāṃjalī ||</p>
<p><a class='ref sc' id='sc37' href='#sc37'>SC 37</a>vaśibhūtāna yā ceṣṭā bodhisatvāna tādṛśī |<br>
aṣṭamābhūmiṃ yā ceṣṭā bhavanti tādṛśī tathā ||</p>
</blockquote>
<p><a class='ref sc' id='sc38' href='#sc38'>SC 38</a>evam ukte āyuṣmān mahākāśyapa āyuṣmantaṃ mahākātyāyanam uvāca || ye ime bho jinaputra bodhisatvā avaivartikāḥ cakravartirājyāni kārayanti kevarūpaṃ dharmaṃ deśayanti satvānāṃ anutpāde ca buddhānāṃ kevarūpeṇa saṃgraheṇa satvā saṃgṛhṇanti kevarūpāṃ ca janatāṃ upekṣanta iti || evam ukte āyuṣmān mahākātyāyana āyuṣmantaṃ mahākāśyapam uvāca || ye ime bho dhutadharmadhara bodhisatvā avaivartikā cakravartirājyāni kārayanti te satvānām evaṃ dharmaṃ deśayanti || daśakuśalakarmapathasamāyuktā satvānām anudarśayanti || mā bhavantu prāṇivadham adattaharaṇaṃ rakṣitavyāni paradārāṇi anṛtapiśunaparuṣam abaddhapralāpābhidhyāvyāpādamithyādarśanāni varjayitavyāni iti deśenti || hiraṇyasuvarṇasya dhanasya agrato niveśanasya rāśayo upasthāpayitvā evaṃ ca vadanti</p>
<blockquote class='gatha'>
<p><a class='ref sc' id='sc39' href='#sc39'>SC 39</a>vaikaliyaṃ yasya yena ito sa gṛhṇatu dhanaṃ |<br>
<a class='ref sen' id='sen1.108' href='#sen1.108'>Sen 1.108</a> dharmalabdhā mama bhogā mā bhavanto viṣīdatha ||</p>
<p><a class='ref sc' id='sc40' href='#sc40'>SC 40</a>ahaṃ mālyaṃ ca gandhaṃ ca dhūpaṃ cūrṇaṃ manoramaṃ |<br>
dadāmi mā viṣīdantu bhavanto ramyatām iti ||</p>
</blockquote>
<p><a class='ref sc' id='sc41' href='#sc41'>SC 41</a>evam ukte mahākāśyapa āyuṣmantaṃ mahākātyāyanam uvāca || kevarūpaiḥ karmabhir bodhisatvānāṃ cakravartirājyāni kārayamāṇānāṃ saptaratnāni bhavanti || evam ukte āyuṣmān mahākātyāyana āyuṣmantaṃ mahākāśyapaṃ gāthābhiḥ adhyabhāṣe ||</p>
<blockquote class='gatha'>
<p><a class='ref sc' id='sc42' href='#sc42'>SC 42</a>yatha labhati manujavṛṣabho cāturdvīpo prabhūtadhanakośo |<br>
sapta ratanāni rājā ahaṃ idam udīrayiṣyāmi ||</p>
<p><a class='ref sc' id='sc43' href='#sc43'>SC 43</a>taruṇaravimaṇḍalanibhaṃ pravaradaśaśatārasaṃcayamanojñaṃ |<br>
cakraratanaṃ naravaro purimakuśalasaṃbhavaṃ labhati ||</p>
<p><a class='ref sc' id='sc44' href='#sc44'>SC 44</a>paricāravidhisaṃyuktaṃ dadāti dānam anavadyasaṃkalpe |<br>
ajitajayam apratihataṃ tena naravaro labhati cakraṃ ||</p>
<p><a class='ref sc' id='sc45' href='#sc45'>SC 45</a>himanicayakumudavarṇaṃ saptāṅgapratiṣṭhitaṃ mahānāgaṃ |<br>
anilabalatulyavegaṃ hastiratanam adbhutaṃ labhati ||</p>
<p><a class='ref sc' id='sc46' href='#sc46'>SC 46</a>durgeṣu ca viṣameṣu ca saṃkramam arisūdano pratiṣṭhapiya |<br>
tena khagapathegāmiṃ gajavararatanaṃ <span class='gap'>+ + +</span> labhati ||</p>
<p><a class='ref sc' id='sc47' href='#sc47'>SC 47</a>tada bhṛṅganīlaṃ suvarṇamanilajavakeśariṃ samudyatapādaṃ |<br>
pratilabhati turagaratanaṃ sukṛtakuśalasaṃcayo rājā ||</p>
<p><a class='ref sc' id='sc48'>SC 48</a><a class='ref sen' id='sen1.109' href='#sc48'>SC 48</a><a class='ref sen' id='sen1.109'>Sen 1.109</a> hayanavarehi parivahī mātāpitaraṃ guruṃ tathācāryaṃ |<br>
tena kuśalena rājā aśvaratanaṃ adbhutaṃ labhati ||</p>
<p><a class='ref sc' id='sc49' href='#sc49'>SC 49</a>maṇiratanam anupamavarṇaṃ vaiḍūryeṇa śīram anupasaṃpannā |<br>
<span class='gap'>+ + + + + + + + + + + + + + + + + + + + + + + + + + +</span><br>
labhati pramadāṃ manāpāṃ ratanavaram anantabalavīryaiḥ ||</p>
<p><a class='ref sc' id='sc50' href='#sc50'>SC 50</a>pūrvabhave hi nivāse svadārasantoṣasaṃyamābhirato |<br>
āsīc ca narādhipatī strīratanaṃ tena so labhati ||</p>
<p><a class='ref sc' id='sc51' href='#sc51'>SC 51</a>āḍhyaṃ vividhadhanavaraṃ prabhūtanidhinicayasaṃcayopetaṃ |<br>
gṛhapatiratanam udāra pratilabhati mahāvaśī rājā ||</p>
<p><a class='ref sc' id='sc52' href='#sc52'>SC 52</a>vividhadhanasaṃcayānāṃ dātā guruṣu gurugauravopeto |<br>
tena sa gṛhapatiratanaṃ pratilabhati prabhūtadhanakuśalaṃ ||</p>
<p><a class='ref sc' id='sc53' href='#sc53'>SC 53</a>nayanayajñaṃ medhāviṃ vyaktaṃ nāyakadhvajaṃ cāturdvīpaṃ |<br>
pariṇāyakaratanavaraṃ pratilabhati mahīpatiḥ virato ||</p>
<p><a class='ref sc' id='sc54' href='#sc54'>SC 54</a>mārgagato praṇaṣṭānāṃ hatahatanayanānāṃ deśayi mārgaṃ |<br>
tena pariṇāyakavaraṃ labhati ratanaṃ uttamanāyakaṃ ||</p>
<p><a class='ref sc' id='sc55' href='#sc55'>SC 55</a>etair dhutadharmadharā karmehi samutthitāni ratanāni |<br>
tena ca eva narendro dharmeṇa mahīṃ praśāsayati ||</p>
</blockquote>
<p><a class='ref sc' id='sc56'>SC 56</a><a class='ref sen' id='sen1.110' href='#sc56'>SC 56</a><a class='ref sen' id='sen1.110'>Sen 1.110</a> evam ukte āyuṣmān mahākāśyapa āyuṣmantaṃ mahākātyāyanam uvāca || ye ime hi bho jinaputra bodhisatvāḥ prathamacittam utpādayanti te katibhir ākāraiś caturthyāṃ bhūmau vartamānāḥ pañcamāyāṃ bhūmau vivartante || evam ukte āyuṣmān mahākātyāyana āyuṣmantaṃ mahākāśyapam etad uvāca || ye ime bho dhutadharmadhara bodhisatvāḥ prathamacittotpādā saptabhir ākāraiś caturthyāṃ bhūmau vartamānāḥ paṃcamāyāṃ bhūmau vivartante || katamehi saptahi || bhikṣuṇīdūṣakāś ca bhavanti | puruṣadūṣakāś ca bhavanti | paṇḍakadūṣakāś ca bhavanti | mantrabalena cāpi parasya asantaṃ rogam utpādayanti | suśīlavantāṃś ca śīlāc cyāvayanti | ahirīkāś ca bhavanti | anotrāpiṇaś ca bhavanti || ye kecid bho dhutadharmadhara bodhisatvāḥ prathamaṃ cittam utpādayanti te imebhiḥ saptabhir ākāraiś caturthāyāṃ bhūmau vartamānāḥ paṃcamāyāṃ bhūmau vivartanti ||</p>
<blockquote class='gatha'>
<p><a class='ref sc' id='sc57' href='#sc57'>SC 57</a>ity eṣā bhumir upadiṣṭā caturthī sugatātmaja |<br>
ramaṇīyā bodhisatvānāṃ ye te bodhiparāyaṇā iti ||</p>
</blockquote>
<p class='endsection'>iti śrīmahāvastu-avadāne caturthī bhūmiḥ samāptā ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
