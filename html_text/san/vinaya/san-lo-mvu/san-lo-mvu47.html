<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu47' lang='san'>
<header>
<ul>
<li class='division'>Mahāvastu</li>
</ul>
<h1>47. The Great Renunciation</h1>
</header>
<p><a class='ref sc' id='sc1' href='#sc1'>SC 1</a>bhagavān samyaksaṁbuddho yad arthaṁ samudāgato tad arthaṁ abhisaṁbhāvayitvā śrāvastyāṁ viharati śāstā devānāṁ manuṣyāṇāṁ ca vistareṇa nidānaṁ kṛtvā bhikṣūn āmantrayati || sukumāro haṁ bhikṣavo paramasukumāro | tasya me bhikṣavaḥ sukumārasya pitā śākyo trayo prāsādā kārayat* hemantikaṁ grīṣmikaṁ vārṣikaṁ mama yeva krīḍārthaṁ ratyarthaṁ paricāraṇārthaṁ || sukumāro haṁ bhikṣavaḥ paramasukumāro | tasya me bhikṣavaḥ sukumārasya paramasukumārasya bhikṣavaḥ pitā śākyo tehi prāsādehi kūṭāgārāṇi kārayet* ulliptāvaliptāni vātāsparśārgaḍāni pihitavātāyanāni dhūpanadhūpitāni osaktapaṭṭadāmakalāpāni muktapuṣpāvakīrṇāni mama eva krīḍārthaṁ ratyarthaṁ pravicārārthaṁ || sukumāro haṁ bhikṣavaḥ paramasukumāro || tasya me bhikṣavaḥ sukumārasya paramasukumārasya pitā śākyo tehi kūṭāgārehi paryaṁkā kārayet suvarṇamayāni rūpyamayāni ratanamayāni ṣoḍaśagoṇikāstṛtāṁ pattikāstaraṇāṁ citrāstaraṇāṁ phalikāstaraṇāṁ ubhayato bimbopadhānāṁ lohitakopadhānāṁ avadātapratyāstaranāṁ mama eva krīḍārthaṁ ratyarthaṁ pravicārārthaṁ || sukumāro haṁ bhikṣavaḥ paramasukumāro || tasya me bhikṣavaḥ sukumārasya <a class='ref sen' id='sen2.116' href='#sen2.116'>Sen 2.116</a> paramasukumārasya pitā śākyo tehi paryaṁkehi vitānāni kārāpayet* rajośukraṁ upaniyame mama krīḍārthaṁ ratyarthaṁ paricāraṇārthaṁ || sukumāro haṁ bhikṣavaḥ paramasukumāro | tasya me bhikṣavaḥ sukumārasya paramasukumārasya pitā śākyo vividham anulepanam upasthāpaye sayyathīdaṁ agurucandanaṁ kālānusāriṁ tamālapatraṁ mama eva krīḍārthaṁ ratyarthaṁ paricāraṇārthaṁ || sukumāro haṁ bhikṣavo paramasukumāro | tasya me bhikṣavaḥ sukumārasya paramasukumārasya pitā śākyo vividhāni vastrāṇi upasthāpaye | sayyathīdaṁ kāśikasūkṣmāṇi kambalasūkṣmāṇi mama krīḍārthaṁ ratyarthaṁ paricāraṇārthaṁ || sukumāro haṁ bhikṣavaḥ paramasukumāro | tasya me bhikṣavo sukumārasya paramasukumārasya pitā śākyo vividhāṁ mālāṁ upasthāpaye | sayyathīdaṁ atimuktakacampakavārṣikāṁ vātuṣkārī indīvaraṁ damanakaṁ devopasaṁhitaṁ mama eva krīḍārthaṁ ratyarthaṁ paricāraṇārthaṁ || sukumāro haṁ bhikṣavaḥ paramasukumāro | tasya me bhikṣavaḥ pitā śākyo vividhaṁ bhojanaṁ upasthāpaye | śāliṁ vicitrakālakaṁ anekasūparasavyaṁjanaṁ mama eva krīḍārthaṁ ratyarthaṁ paricāraṇārthaṁ || sukumāro haṁ bhikṣavaḥ paramasukumāro | tasya me bhikṣavaḥ sukumārasya paramasukumārasya pitā śākyo mamānantareṇa bhuktāvisya cakravarttiyogyāṁ mālām upanāmayet* mama eva krīḍārthaṁ ratyarthaṁ paricāraṇārthaṁ || sukumāro haṁ bhikṣavaḥ paramasukumāro | tasya me bhikṣavaḥ sukumārasya paramasukumārasya pitā śākyo paṁca kāmagunāṁ upasthāpayet* | sayyathīdaṁ nāṭyaṁ gītaṁ vāditaṁ tūryaṁ striyo ca mama eva krīḍārthaṁ ratyarthaṁ paricāraṇārthaṁ || sukumāro haṁ bhikṣavaḥ paramasukumāro | tasya me bhikṣavaḥ sukumārasya paramasukumārasya pitā śākyo vividhāni yānāni upasthāpayet* | sayyathīdaṁ hastiyānāni aśvayānāni nāvāyānāni śivikāyānāni mama eva krīḍārthaṁ paricāraṇārthaṁ || sukumāro haṁ bhikṣavaḥ paramasukumāro | <a class='ref sen' id='sen2.117' href='#sen2.117'>Sen 2.117</a> tasya me bhikṣavaḥ sukumārasya paramasukumārasya pitā śākyo vicitrā kuthāṁ upasthāpayet* siṁhacarmaparivārāṇāṁ vyāghracarmaparicārāṇāṁ dvīpicarmaparivārāṇāṁ pāṇḍukambalapraticchannānāṁ sanandighoṣāṇāṁ vaijayantikānāṁ mamaiva krīḍārthaṁ ratyarthaṁ pravicāraṇārthaṁ || sukumāro haṁ bhikṣavaḥ paramasukumāro | tasya me bhikṣavaḥ sukumārasya paramasukumārasya pitā śākyo niryāntasya chatraṁ dhārāpayet* mā kumārasya kāyaṁ ātapo rajo śukro vā paridahe mama eva krīḍārthaṁ ratyarthaṁ pravicāraṇārthaṁ || sukumāro haṁ bhikṣavaḥ paramasukumāro | tasya me bhikṣavaḥ sukumārasya paramasukumārasya caturdiśam udyānāni kārāpayet* mama eva krīḍārthaṁ ratyarthaṁ pravicāraṇārthaṁ || sukumāro haṁ bhikṣavaḥ paramasukumāro | tasya me bhikṣavaḥ sukumārasya paramasukumārasya pitā śākyo tehi udyānehi caturdiśaṁ puṣkariṇīṁ kārāpayet* utpalapadumanalinīsaugandhikapracchannāṁ mama eva krīḍārthaṁ ratyarthaṁ pravicāraṇārthaṁ || sukumāro haṁ bhikṣavaḥ paramasukumāro | tasya me bhikṣavaḥ sukumārasya paramasukumārasya pitā śākyo tehi udyānehi caturdiśaṁ prāsādāṁ kārāpaye uccāṁ mahantāṁ pragṛhītāṁ mama eva krīḍārthaṁ ratyarthaṁ pravicāraṇārthaṁ ||</p>
<p><a class='ref sc' id='sc2' href='#sc2'>SC 2</a>sukumāro haṁ bhikṣavaḥ paramasukumāro | tasya me bhikṣavaḥ sukumārasya paramasukumārasya etad abhūṣi || saṁbādho punar ayaṁ gṛhavāso abhyavakāśaṁ pravrajyā tu | na śakyaṁ agāram adhyāvasatā ekāntasaṁlikhitaṁ ekāntānavadyaṁ pariśuddhaṁ paryavadātaṁ brahmacaryaṁ carituṁ yaṁ nūnāhaṁ agārasyānagāriyaṁ pravrajeyaṁ || sa khalv ahaṁ bhikṣavaḥ akāmakānāṁ mātāpitṝṇāṁ aśrukaṇṭhānāṁ rudanmukhāṇāṁ alūhaṁ gṛhavāsaṁ hastoktaṁ cakravartirājyam apahāya agārasyānagāriyaṁ pravrajito punas samāno yena vaiśālī nagarī tadavasāri tadanuprāpto ||</p>
<p><a class='ref sc' id='sc3' href='#sc3'>SC 3</a><a class='ref sen' id='sen2.118' href='#sen2.118'>Sen 2.118</a> || tena khalu punaḥ samayena vaiśālyāṁ mahānagaryāṁ ārāḍo kālāmo prativasati trayāṇāṁ śrāvakaśatānāṁ satkṛto gurukṛto mānito arcito | so jinaśrāvakāṇāṁ āśaṁkitavyasahavratāyai dharmaṁ deśayati | so jinaśrāvakāṇām evam āha | paśyatha paśyatha prajahatha prajahatha || te pi taṁ śrāvakā evam āhansuḥ || paśyāmaḥ paśyāmaḥ prajahāmaḥ prajahāmaḥ vayaṁ cānye ca || tasya me bhikṣavo etad abhūṣi || yaṁ nūnāhaṁ ārāḍe brahmacaryaṁ careyaṁ || sa khalv ahaṁ bhikṣavaḥ yena ārāḍo kālāmo tenopasaṁkramitvā ādāṭaṁ kālāmam etad avocat* || iccheyam ahaṁ bhagavato ārāḍasya brahmacaryaṁ carituṁ || evam ukte bhikṣavaḥ ārāḍo kālāmo etad avocat* || cara bho gautama tathārūpo ayaṁ dharmavinayo yatra śrāddho kulaputro brahmacaryaṁ care caraṁ ca punaḥ ārādhayet kuśalāṁ dharmāṁ || tasya me bhikṣavaḥ etad abhūṣi || mahyaṁ pi khalu asti cchando asti balaṁ asti vīryaṁ yaṁ nūnāhaṁ etasyaiva dharmasya prāptaye sākṣātkriyāyai | eko pramatto ātāpī prahitātmo vyapakṛṣṭo viharanto nacirasyaivaṁ dharmaṁ adhigami sākṣākari || sa khalv ahaṁ bhikṣavaḥ yena ārāḍo kālāmo tenopasaṁkramitvā ārāḍaṁ kālāmam etad avocat* || ettako yaṁ bhagavatā ārāḍena dharmo adhigato sākṣātkṛtaḥ deśito prajñapto || evam ukte bhikṣavaḥ ārāḍo kālāmo etad avocat* || evam etaṁ gautama ettako yaṁ mayā dharmo adhigato sākṣātkṛtaḥ deśito prajñaptaḥ || evam ukte haṁ bhikṣavaḥ ārāḍaṁ kālāmam etad avocat* || tena hi bho ārāḍa mayāpy ayaṁ dharmo adhigato sākṣātkṛto || evam ukte me bhikṣavaḥ ārāḍo kālāmo etad avocat* || tena bho gautama <a class='ref sen' id='sen2.119' href='#sen2.119'>Sen 2.119</a> yaṁ dharmaṁ jānāmi taṁ bhavāṁ gautamaḥ dharmaṁ jānāti yaṁ bhavāṁ gautamo dharmaṁ jānāti tam ahaṁ jānāmi | tena hi ubhaye evaṁ śrāvakasaṁghaṁ pariharāvaḥ || iti tasya me bhikṣavaḥ so ārāḍo kālāmo paramayā pūjayā pūjayet paramayā ca praśaṁsayā praśaṁse || evaṁdarśanaṁ ca samānaṁ samānārthatāye sthāpayet* || tasya me bhikṣavaḥ etad abhūṣi | nāyaṁ ārāḍasya dharmo niryāti tatkarasya samyagduḥkhakṣayāye | yan nūnāhaṁ uttari paryeṣayeyaṁ || sa khalv ahaṁ bhikṣavo tathādarśanāyaiva samāno yena rājagṛhaṁ nagaraṁ tadavasāriṁ tadanuprāptaḥ tatraiva viharāmi rājagṛhe nagare ||</p>
<p><a class='ref sc' id='sc4' href='#sc4'>SC 4</a>tena khalu punas samayena udrako rāmaputro rājagṛhe prativasati | saptānāṁ śrāvakaśatānāṁ satkṛto gurukṛto mānito pūjito || so jinaśrāvakāṇāṁ naivasaṁjñānāsaṁjñāyatanasahavratāyai dharmaṁ deśayati || so jinaśrāvakāṇām evam āha || paśyatha paśyatha prajahatha prajahatha || te pi ca śrāvakā evam āhansuḥ || paśyāma paśyāmaḥ prajahāma prajahāmaḥ vayaṁ cānye ca || tasya me bhikṣavaḥ etad abhūṣi | yaṁ nūnāhaṁ udrake rāmaputre brahmacaryaṁ care || sa khalv ahaṁ bhikṣavo yena udrako rāmaputraḥ tenopasaṁkramitvā udrakaṁ rāmaputram etad avocat* || iccheyam ahaṁ bho udraka bhavato brahmacaryaṁ careyaṁ | sa ca me bhavāṁ udrako anujāneyā || evam ukte bhikṣavaḥ udrako rāmaputro etad avocat* || tena hi cara bho gautama vasa bho gautama tathārūpo ayaṁ dharmavinayo yatra śrāddho kulaputro <a class='ref sen' id='sen2.120' href='#sen2.120'>Sen 2.120</a> brahmacaryaṁ care caraṁ ca punaḥ ārādhaye kuśalāṁ dharmān* || tasya bhikṣavaḥ etad abhūṣi || mahyaṁ pi khalu asti cchando asti balaṁ asti vīryaṁ | yaṁ nūnāhaṁ etasyaiva dharmasya prāptaye sākṣātkiyāyai eko apramatto ātāpī prahitātmā vyapakṛṣṭo vihareyaṁ || sa khalv ahaṁ bhikṣavaḥ tasyaiva dharmasya prāptaye sākṣātkriyāyai eko pramatto ātāpī prahitātmā vyapakṛṣṭo viharanto nacirasyaiva taṁ dharmaṁ adhigami sākṣīkari || sa khalv ahaṁ bhikṣavaḥ yena udrako rāmaputra etad avocat* || ettako yaṁ bho udrakena bhavatā rāmeṇa dharmo adhigato sākṣātkṛto deśito prajñapto yam idaṁ naivasaṁjñānāsaṁjñāyatanaṁ || evam ukte bhikṣavaḥ udrako rāmaputro etad avocat* || ettakam idaṁ bho gautama bhavatā rāmeṇa adhigato sākṣīkṛto prajñapto yam ihaiva saṁjñānāsaṁjñāyatanaṁ || sa khalv ahaṁ bhikṣavaḥ udrakaṁ rāmaputram etad avocat* || tena hi uddaka mayāpi ayaṁ dharmo dhigato sākṣātkṛto || etam ukte bhikṣavaḥ uddako rāmaputro etad avocat* || tena hi gautama yaṁ bhavāṁ rāmo dharmaṁ jānāpi taṁ bhavāṁ gautamo dharmaṁ jānāpi | tena hi bhavāṁ eva dāni gautamo śrāvakasaṁghaṁ pariharatu || iti sa khalu me bhikṣavo udrako rāmaputro paramayā pūjayā pūjayati paramayā praśaṁsayā praśaṁse tathādarśanaṁ ca samānam ācāryasthāne sthāpaye || tasya me bhikṣava etad abhūṣi || na cāyaṁ tasya rāmasya dharmo niryāti tatkarasya samyagduḥkhakṣayāya | yan nūnāhaṁ uttari paryeṣṭim āpadyehaṁ | sa cāhaṁ bhikṣavo tathādarśanato evaṁ va samāno yena gayānagaraṁ tadavasāri | tadanuprāptaḥ tatraiva viharāmi ||</p>
<p><a class='ref sc' id='sc5' href='#sc5'>SC 5</a><a class='ref sen' id='sen2.121' href='#sen2.121'>Sen 2.121</a> gayāśīrṣe parvate viharantasya tisro upamā pratibhāyensuḥ pūrve aśrutā caiva aśrutapūrvā ca avijñātā caivāvijñātapūrvā ca | katamā tisro || ye hi kecid bhavanto śramaṇā vā brāhmaṇā vā kāmehi avyapakṛṣṭakāyā viharanti avyapakṛṣṭacittā ye pi ceme kāmavitarkā kāmasnehā kāmaparidāghā kāmādhyavasānā te pi sānaṁ bhavanti aprativinītā kiṁcāpime bhavanto śramaṇā vā brāhmaṇā vā ātmopakramikāṁ śarīropatāpikāṁ duḥkhāṁ tīvrāṁ kharāṁ kaṭukān te vedanāṁ vedayanti || atha khalu abhavyā eva te uttarimanuṣyadharmasya jñānāye darśanāye saṁbodhāye || sayyathāpi nāma iha puruṣo āgacche jyoti-arthiko jyotigaveṣī jyotiṁ paryeṣamāṇo so ārdre kāṣṭhe sasnehi ārdrāye uttarāraṇīye antodake abhimanthanto abhavyā tejasya abhinirvartanāye jyotisya pradurkarmāya evam eva bhavanto śramaṇā vā brāhmaṇā vā ātmopakramikāṁ śarīropatāpikāṁ duḥkhāṁ tīvrāṁ kharāṁ kaṭukāṁ vedanāṁ vedayanti || atha khalu abhavyā eva te uttarimanuṣyadharmasya jñānāye darśanāye saṁbodhāye || ayaṁ khalu me bhikṣavaḥ gayāśīrṣe parvate viharantasya prathamā upamā pratibhāti pūrve aśrutā caiva aśrutapūrvā ca avijñātā caiva avijñātapūrvā ca ||</p>
<p><a class='ref sc' id='sc6' href='#sc6'>SC 6</a>tasya me bhikṣavaḥ etad abhūṣi || ye hi kecid bhavanto śramaṇā vā brāhmaṇā vā kāmehi vyapakṛṣṭakāyā viharanti avyapakṛṣṭacittā evam ime kāmavitarkā kāmasnehā kāmaparidāghā kāmādhyavasānā te pi sānaṁ bhavanti aprativinītā kiṁ cāpi te <a class='ref sen' id='sen2.122' href='#sen2.122'>Sen 2.122</a> bhavanto śramaṇā vā brāhmaṇā vā ātmopakramikāṁ śarīropatāpikāṁ duḥkhāṁ tīvrāṁ kharāṁ kaṭukāṁ vedanā vedayanti || atha khalu abhavyā evan te uttarimanuṣyadharmasya jñānāye darśanāye saṁbodhāye | sayyathāpi nāma iha puruṣo āgaccheyā jyotyartho jyotigaveṣī jyoti paryeṣamāṇo so ārdre kāṣṭhe sasnehe ārdrāye uttarāraṇīye sthale pi abhimanthanto abhavyā tejasya abhinirvartanāye jyotiprāduḥkarmāye evam eva ye hi keci śramaṇā vā brāhmaṇā vā kāmehi vyapakṛṣṭakāyā viharanti avyapakṛṣṭacittā ye pi cime kāmavitarkā kāmasnehā kāmaparidāghā kāmādhyavasānā te pi sānaṁ bhavanti aprativinītā kiṁcāpi te bhavanto śramaṇā vā brāhmaṇā vā ātmopakramikāṁ śarīropatāpikāṁ duḥkhāṁ tīvrāṁ kharāṁ kaṭukāṁ vedanāṁ vedayanti || atha khalu abhavyā evaṁ uttarimanuṣyadharmasya jñānāye darśanāye saṁbodhāye || ayaṁ khalu bhikṣavo gayāśīrṣe parvate viharantasya dvitīyā upamā pratibhāye pūrve aśrutā caiva aśrutapūrvā ca avijñātā ca avijñātapūrvā ca ||</p>
<p><a class='ref sc' id='sc7' href='#sc7'>SC 7</a>tasya me bhikṣavaḥ etad abhuṣi || ye kecid bhavanto śramaṇā vā brāhmaṇā vā kāmehi vyapakṛṣṭakāyā viharanti vyapakṛṣṭacittā ye pi cime kāmavitarkā kāmasnehā kāmaparidāghā kāmādhyavasānā te pi sānaṁ bhavanti prativinītā kiṁ cāpi te bhavanto śramaṇā vā brāhmaṇā vā ātmopakramikāṁ śarīropatāpikāṁ duḥkhāṁ tīvrāṁ kharāṁ kaṭukāṁ vedanāṁ vedayanti || atha khalu bhavyā evan te uttarimanuṣyadharmasya jñānāye darśanāye saṁbodhāye || sayyathāpi nāma iha puruṣo āgacche jyotyarthiko jyotigaveṣī <a class='ref sen' id='sen2.123' href='#sen2.123'>Sen 2.123</a> jyotiparyeṣamāṇo so śuṣkakāṣṭhe vigatasnehe śuṣkāye uttarāraṇīye sthale abhimanthanto bhavyā tejasya abhinirvartanāye jyotisya prāduḥkarmāye evam eva ye kecid bhavanto śramaṇā vā brāhmaṇā vā kāmeṣu vyapakṛṣṭakāyā viharanti vyapakṛṣṭacittā ye pi te kāmavitarkā kāmasnehā kāmaparidāghā kāmādhyavasānā te pi sānaṁ bhavanti prativinītā kiṁcāpi te bhavanto śramaṇā vā brāhmaṇā vā ātmopakramikāṁ śarīropatāpikāṁ duḥkhāṁ tīvrāṁ kharāṁ kaṭukāṁ vedanā vedayanti || atha khalu bhavyā ca te uttarimanuṣyadharmasya jñānāye darśanāye saṁbodhāye || ayaṁ khalu bhikṣavo gayāśīrṣe parvate viharantasya tṛtīyā upamā pratibhāye pūrve aśrutā caiva aśrutapūrvā ca || imā khalu bhikṣavaḥ gayāśīrṣe parvate viharantasya tisro upamā pratibhāyensuḥ pūrve aśrutā caiva aśrutapūrvā ca avijñātā caiva avijñātapūrvā ca ||</p>
<p><a class='ref sc' id='sc8' href='#sc8'>SC 8</a>tasya me bhikṣavaḥ etad abhūṣi || ahaṁ khalu kāmehi vyapakṛṣṭakāyo vihareyaṁ vyapakṛṣṭcitto ye pi cime kāmavitarkā kāmasnehā kāmaparidāghā kāmādhyavasānā te pi mahyaṁ prativinītā kiṁcāpy ahaṁ ātmopakramikāṁ śarīropatāpikāṁ duḥkhāṁ tīvrāṁ kharāṁ kaṭukāṁ vedanāṁ vedayāmi | atha khalu bhavyā evam ahaṁ uttarimanuṣyadharmasya jñānāye darśanāye saṁbodhāye ||</p>
<p><a class='ref sc' id='sc9' href='#sc9'>SC 9</a>sa khalv ahaṁ bhikṣavaḥ tathādarśanasamāno yena uruvilvā senāpatigrāmas tadavasāriṁ tadanuprāptaḥ || tatrādrākṣīt* vṛkṣamūlāni prāsādikāni darśanīyāni prāntāni viviktāni vigatavyasanāni vigatajanapadāni manojñahradasayyakāni pratisaṁlayane ārūpyāṇi || samantena ca gocaragrāmāṇi nātidūrāṇi nātyāsannāni āgamanagamanasaṁpannāni samaṁ ca bhūmibhāgaṁ nadīṁ ca nairaṁjanāṁ samāṁ setakāṁ sampannārthāṁ śucisampannatoyāṁ syandamānāṁ dṛṣṭvā ca punaḥ me atīva manaḥ prasāde || alaṁ punaḥ me śraddhāya pravrajitasya <a class='ref sen' id='sen2.124' href='#sen2.124'>Sen 2.124</a> kulaputrasya prahāṇāye yaṁ nūnāhaṁ ihaiva prahāṇaṁ prahareyaṁ || sa khalv ahaṁ bhikṣava idam eva kāyaṁ cetasā evaṁ ceta abhinigṛhṇe abhinipīḍe || tasya me bhikṣavaḥ idam eva kāyaṁ cetasā evaṁ ceta abhinigṛhṇato abhinipīḍato kacchehi svedā muktā bhūmyāṁ nipatitā ūṣmāyensu vāṣpāyensu mukhato lalāṭāto svedā muktā bhūmyāṁ nipatitā uṣmāyensu vāṣpāyensuḥ || sayyathāpi nāma bhikṣavo balavāṁ puruṣo durbalaṁ puruṣaṁ grīvāyāṁ gṛhītvā abhinigṛhṇe abhinipīḍe evam eva bhikṣava idam eva kāyaṁ cetasā evaṁ ceta abhinigṛhṇato abhinipīḍayato kacchehi svedā bhūmyāṁ nipatitā ūṣmāyensuḥ mukhalalāṭāto svedā muktā bhūmyāṁ nipatitā ūṣmāyensuḥ vāṣpāyensuḥ ||</p>
<p><a class='ref sc' id='sc10' href='#sc10'>SC 10</a>tasya me bhikṣava etad abhūṣi || yaṁ nūnāhaṁ āsphānakaṁ dhyāyeyaṁ || sa khalv ahaṁ bhikṣavo mukhato nāsikāśrotrehi ca āśvāsapraśvāsā uparundhi || tasya me bhikṣavaḥ mukhato ca nāsikāśrotrehi ca āśvāsapraśvāsā uparudhvā ubhayato karṇaśrotravivarāntarehi uccaśabdo mahāśabdo vītisaṁcarensuḥ | sayyathāpi karmāragargarī dhamyamānā uccaśabdamahāśabdā bhavati evam eva bhikṣavaḥ mukhato ca nāsikāśrotrehi ca āśvāsapraśvāsehi uparuddhehi ubhayato karṇaśrotravivarāntarehi uccaśabdamahāśabdā vītisaṁcarensu || tasya me bhikṣavaḥ etad abhūṣi | yaṁ nūnāhaṁ bhūyasyā mātrayā āsphānakaṁ dhyāyeyaṁ || sa khalv ahaṁ bhikṣavaḥ mukhato ca nāsikāśrotrehi ca ubhayato ca karṇaśrotravivarāntarehi <a class='ref sen' id='sen2.125' href='#sen2.125'>Sen 2.125</a> āśvāsapraśvāsānuparundhe | tasya me bhikṣavaḥ mukhato ca nāsikāśrotrehi ca ubhayato ca karṇaśrotravivarāntarehi āśvāsapraśvāsā orudhvā ūrdhvaṁ śīrṣakapālaṁ vātā praharensuḥ samuttarensuḥ | sayyathāpi nāma bhikṣavaḥ goghātako vā goghātakāntevāsī vā tīkṣṇena govikartanena gāvīye śīrṣakapālaṁ dāleya saṁpradāleya cchindeya parikartaye saṁparikartaye evam eva mukhato ca nāsikāśrotrehi ca ubhayato karṇaśrotravivarehi āśvāsapraśvāsā uparudhvā ūrdhvaṁ śīrṣakapālaṁ vātā praharensu samūhensuḥ || tasya me bhikṣavaḥ etad abhūṣi || santi ihaiva keci śuddhiṁ prajñapayanti te kolaṁ pi āhāram āharanti kolacchallaṁ pi āhāraṁ āharanti kolodakaṁ pi pibanti vividhāhi pi kolavikṛtīhi yāpenti | yaṁ nūnāhaṁ ekaṁ kolakam advitīyaṁ āhāram āhareyaṁ || sa khalv ahaṁ bhikṣavaḥ ekaṁ kolam advitīyam āhāraṁ āhare || tasya me ayaṁ kāyo adhimātrakṛśatām anuprāpto abhūṣi adhimātrakṛśatām anuprāpto abhūṣi || sayyathāpi nāma kālaparvāṇi vā evam eva me aṁgāni abhūnsuḥ sayyathāpi nāma ajapadaṁ vā uṣṭrapadaṁ vā evam eva me parśukā abhūnsuḥ | sayyathāpi nāma ubhayato pārśve vivṛtāyāṁ vāhanāgāraśālāyāṁ gopānasīye antarāṇi vivaṭāni vītilokensuḥ vītikāsensu evam eva pārśulikāni pārśulikāntarāṇi vibaddhāni vītilokensuḥ vītikāsensuḥ | sayyathāpi nāma vaṭṭanaveṇī unnatāvanatā evam eva pṛṣṭhakaṇṭhakāni <a class='ref sen' id='sen2.126' href='#sen2.126'>Sen 2.126</a> abhūṣi unnatāvanatāni | sayyathāpi nāma grīṣmāṇāṁ paścime māse udupāne udakatārakā dūragatā gambhīragatā kṛcchradarśanāya prakāśenti evam eva me akṣiṣu akṣitārakā abhūnsuḥ dūragatā gambhīragatā kṛcchradarśanāya prakāśensuḥ | sayyathāpi nāma sāradikantiktālābu haritacchinnaṁ āmilātaṁ bhavati saṁmilātaṁ saṁpuṭajātaṁ evam eva śīrṣakapālaṁ abhūṣi āmilātaṁ saṁmilātaṁ saṁpuṭajātaṁ || sa khalv ahaṁ bhikṣavaḥ purimaṁ kāyaṁ parigṛhṇīṣyāmīti pṛṣṭhimakaṁ abhinigṛhṇe ucchreṣyanti tatraiva apakubjako prapatāmi || sa khalv ahaṁ bhikṣavaḥ sādhu ca suṣṭu ca abhisaṁskāreṇa ucchretvā pāṁśukṛtāni gātrāṇi pāṇinā parimārjehaṁ || tasya me bhikṣavaḥ pāṁśukṛtāni gātrāṇi pāṇinā pramārjato pūtimūlāni romāṇi kāye śīryensuḥ || api hi jitaṁ janapadagrāmehi strīyo puruṣā caivam āhansuḥ || kālako dāni śramaṇo gautamo śyāmako dāni śramaṇo gautamo madguracchavi dāni śramaṇo gautamo || yāpi ceṣā śubhatanuvarṇanibhā sāpi me antarhitā etinā evaṁ lūhaprahāṇena ||</p>
<p><a class='ref sc' id='sc11' href='#sc11'>SC 11</a>tasya me bhikṣavaḥ etad abhūṣi || santi eke bhavanto śramaṇabrāhmaṇāḥ taṇḍulāhāratāye śuddhiṁ prajñapenti te taṇḍulaṁ pi āhāraṁ āharanti taṇḍulacūrṇaṁ pi taṇḍulodakaṁ pibanti vividhāhi pi taṇḍulavikṛtīhi yāpenti | yaṁ nūnāhaṁ ekaṁ taṇḍulam advitīyam āhāram āhareyaṁ || sa khalv ahaṁ bhikṣavaḥ ekaṁ taṇḍulam advitīyaṁ āhāraṁ āharanto ayaṁ me kāyo adhimātraṁ kṛśatām anuprāptaḥ abhūṣi || sayyathāpi nāma kālaparvāṇi vā aśītakaparvāṇi evaṁrūpāṇī me aṁgapratyaṁgāni abhūnsuḥ | sayyathāpi <a class='ref sen' id='sen2.127' href='#sen2.127'>Sen 2.127</a> nāma ubhayato pārśve vivaṭāyāṁ vāhanāgāraśālāyāṁ gopānasī-antarāṇi vivaṭāni vītilokenti vītikāśenti evam eva ca pārśulikāni pārśulikāntarāṇi vivaṭāni vītilokensuḥ vītikāśensuḥ | sayyathāpi nāma ajapadaṁ vā uṣṭrapadaṁ vā evam eva kakṣavakṣā abhūnsuḥ sarvāsām anuttaraṁ kārkaśyaṁ | sayyathāpi nāma vaṭṭanaveṇī unnatāvanatā evam eva me pṛṣṭhikaṇṭhakāsthikāni abhūnsuḥ | sayyathāpi nāma grīṣmāṇāṁ paścime māse udupāne udakatārakā dūragatā gambhīragatā kṛcchradarśanāye saṁprakāśenti evam eva akṣiṣu akṣitārakā abhūnsuḥ dūragatā gambhīragatā kṛcchradarśanāye saṁprakāśensuḥ | sayyathāpi nāma tiktālābu śāradikaṁ haritacchinnaṁ āmilātaṁ bhavati saṁmilātaṁ saṁpuṭakajātaṁ evam eva śīrṣakapālaṁ abhūṣi āmilātaṁ saṁmilātaṁ saṁpuṭakajātaṁ || sa khalv ahaṁ bhikṣavaḥ purimaṁ kāyaṁ nigṛhṇīṣyāmīti pṛṣṭhikaṇṭhakam eva parigṛhṇāmi ucchreṣyanti tatraiva avakubjako prapatāmi || sa khalv ahaṁ bhikṣavaḥ sādhu ca saṣṭu ca abhisaṁskāreṇa ucchihitvā pāṁśukṛtāni gātrāṇi pāṇinā parimārjeyaṁ | tasya me bhikṣavaḥ pāṁśukṛtāni gātrāṇi parimārjato pūtimūlāni kāye romāṇi śīryensuḥ || api hi jitaṁ sāmantehi gocaragrāmehi striyo ca puruṣā ca evam āhansuḥ | kālako dāni śramaṇo gautamo śyāmako dāni śramaṇo gautamo madguracchavi dāni śramaṇo gautamo | yāpi me sā śubhavarṇanibhā sāpi antarhitā etinā evaṁ lūhaprahāṇena ||</p>
<p><a class='ref sc' id='sc12' href='#sc12'>SC 12</a>tasya me bhikṣava etad abhūṣi || santi hi ihaike bhavantaḥ śramaṇabrāhmaṇā tilāhāratāye <a class='ref sen' id='sen2.128' href='#sen2.128'>Sen 2.128</a> śuddhiṁ prajñapayanti | te tilaṁ pi āhāraṁ āharanti tilacūrṇaṁ pi tilodakaṁ pi pibanti vividhāhi pi tilavikṛtīhi yāpenti | yaṁ nūnāhaṁ ekaṁ tilam advitīyam āhāram āhareyaṁ || sa khalv ahaṁ bhikṣavaḥ ekaṁ tilam advitīyam āhāram āhareyaṁ || tasya me bhikṣavaḥ ekaṁ tilam advitīyam āhāram āharato ayaṁ kāyo adhimātraṁ kṛśatāprāpto abhūṣi | sayyathāpi nāma kālaparvāṇi aśītakaparvāṇi evaṁrūpāṇi me aṅgapratyaṁgāni abhūnsuḥ | sayyathāpi nāma ajapadaṁ vā uṣṭrapadaṁ vā evam eva me hanukā abhūṣi | sayyathāpi nāma ubhayato pārśve vivaṭāye vā vāhanāgāraśālāyā gopānasī-antarāṇi vivaṭāni vītilokenti vītikāśenti evam eva me pārśulikāni pārśulikāntarāṇi vivaṭāni vītilokensuḥ | sayyathāpi nāma vaṭṭanaveṇī unnatāvanatā evam eva me pṛṣṭhikaṇṭhakāni abhūnsuḥ | sayyathāpi nāma grīṣmāṇāṁ paścime māse udupāne udakatārā dūragatā gambhīragatā kṛcchradarśanāye saṁprakāśenti evam eva me akṣiṣu akṣitārakā abhūnsuḥ dūragatā gambhīragatā kṛcchradarśanāye saṁprakāśensuḥ | sayyathāpi sāradikaṁ tiktālābu haritacchinnaṁ āmilātaṁ bhavati saṁmilātaṁ saṁpuṭajātaṁ evam eva me śīrṣakapālaṁ abhūṣi āmilātaṁ saṁmilātaṁ saṁpuṭajātaṁ || sa khalv ahaṁ bhikṣavaḥ purimaṁ kāyaṁ parigṛhṇīṣyāmīti pṛṣṭhikaṇṭhakam eva parigṛhṇāmi ucchreṣyanti tatraiva avakubjako prapatāmi || sa khalv ahaṁ bhikṣavaḥ sādhu ca suṣṭu ca abhisaṁskāreṇa ucchihitvā pāṁśukṛtāni gātrāṇi pāṇinā parimārjeyaṁ | tasya me bhikṣavaḥ pāṁśukṛtāni gātrāṇi pāṇinā parimārjato pūtimūlāni kāye romāṇi śīryensuḥ | api hi <a class='ref sen' id='sen2.129' href='#sen2.129'>Sen 2.129</a> jitaṁ sāmantehi gocaragrāmehi striyo ca puruṣā ca evam āhansuḥ | kālako dāni śramaṇo gautamo śyāmako dāni śramaṇo gautamo madguracchavi dāni śramaṇo gautamo | yāpi me sā śubhavarṇanibhā sāpi antarhitā etinā evaṁlūhaprahāṇena ||</p>
<p><a class='ref sc' id='sc13' href='#sc13'>SC 13</a>tasya me bhikṣavaḥ etad abhūṣi || santi khalu ihaike bhavantaḥ śramaṇabrāhmaṇāḥ sarvaśo anāhāratāyai śuddhiṁ prajñapayanti | yaṁ nūnāhaṁ sarvaśo anāhārayāye pratipadyeyaṁ || tasya me bhikṣavaḥ sarvaśo anāhāratāyai pratipannasya ayaṁ kāya adhimātraṁ kṛśatāprāptaḥ abhūṣi | sayyathāpi nāma kālaparvāṇi vā aśītaparvāṇi vā evarūpāṇi me aṁgapratyaṁgāṇi abhūnsuḥ | sayyathāpi nāma ajapadaṁ vā uṣṭrapadaṁ vā evam eva me hanukā abhūnsuḥ | sayyathāpi nāma ubhayato pārśve vivaṭāye vāhanāgāraśālāye gopānasīye antarāṇi vivaṭāni vītilokenti vītikāsenti evam eva me pārśulikāni pārśulikāntarāṇi vivaṭāni vītilokensuḥ vītikāsensuḥ | sayyathāpi nāma vaṭṭanaveṇī unnatāvanatā evam eva me pṛṣṭhakaṇṭhakā abhūnsuḥ | sayyathāpi nāma grīṣmāṇāṁ paścime sāse udupāne udakatārakā dūragatā gambhīragatā kṛcchradarśanāye saṁprakāśenti evam eva me akṣiṣu akṣitārakā abhūnsuḥ dūragatā gambhīragatā kṛcchradarśanāye saṁprakāśensuḥ | sayyathāpi nāma śāradikaṁ tiktālābu haritacchinnaṁ āmilātaṁ bhavati saṁmilātaṁ saṁpuṭajātaṁ evam eva me śīrṣakapālam abhūṣi āmilātaṁ saṁmilātaṁ saṁpuṭakajātaṁ || sa khalv ahaṁ bhikṣavaḥ purimaṁ kāyaṁ parigṛhṇīṣyāmīti pṛṣṭhikaṇṭhakam eva parigṛhṇāmi <a class='ref sen' id='sen2.130' href='#sen2.130'>Sen 2.130</a> ucchreṣyanti tatraiva avakubjako prapatāmi || sa khalv ahaṁ bhikṣavaḥ sādhu ca suṣṭu ca abhisaṁskāreṇa ucchihitvā pāṁśukṛtāni gātrāṇi pāṇinā parimārjeyaṁ | tasya me bhikṣavaḥ pāṁśukṛtāni gātrāṇi parimārjato pūtimūlāni romāṇi śīryensuḥ | api hi jitaṁ sāmantehi gocaragrāmehi strīyo ca puruṣā ca evam āhansuḥ | kālako dāni śramaṇo gautamo śyāmako dāni śramaṇo gautamo madguracchaviko dāni śramaṇo gautamo | yāpi me sā śubhavarṇanibhā sāpi me antarhitā etinā evaṁlūhaprahāṇena ||</p>
<p><a class='ref sc' id='sc14' href='#sc14'>SC 14</a>tasya me bhikṣavaḥ etad abhūṣi || ye kecid bhavantaḥ śramaṇā vā brāhmaṇā vā ātmopakramikāṁ śarīropatāpikāṁ duḥkhāṁ tīvrāṁ kharāṁ kaṭukāṁ vedanā vedayanti ettāvat pāramite imaṁ pi na kenāpi saṁbhuṇanti || atītaṁ bhikṣavaḥ adhvānaṁ etarahiṁ pi bhikṣavaḥ pratyutpanne ye kecid bhavanto śramaṇā vā brāhmaṇā vā ātmopakramikāṁ śarīropatāpikāṁ duḥkhāṁ tīvrāṁ kharāṁ kaṭukāṁ vedanā vedayanti ettāvat pāramite imaṁ pi na kenāpi saṁbhuṇanti || na kho punar ahaṁ abhijānāmi imāye duṣkaracārikāye kaṁcid uttarimanuṣyadharmaṁ alamāryaṁ jnānadarśanaṁ viśeṣādhigamaṁ sākṣātkartuṁ nāyaṁ mārgaṁ bodhāya || abhijānāmi khalu punar ahaṁ pūrve pravrajyāyai apravrajito pituḥ śākyasya udyānabhūmīye śītalāyāṁ jambucchāyāyāṁ paryaṁkena niṣaṇṇo viviktaṁ kāmaiḥ viviktaṁ pāpakair akuśalair dharmaiḥ savitarkaṁ savicāraṁ vivekajaṁ prītisukhaṁ prathamaṁ dhyānam upasaṁpadya viharāmi || syāt khalu punaḥ so mārgo bodhāya || tasya me bhikṣavo vasato tadanusāri vijñānam upāsi | sa eva mārgo bodhāye | na khalu puna so mārgo labhyo kṛśeṇa vā durbalena vākrāntakāyena vā sarvaśo vā anāhāratāye pratipannena | yaṁ nūnāhaṁ <a class='ref sen' id='sen2.131' href='#sen2.131'>Sen 2.131</a> audarikam āhāram āhareyaṁ <span class='gap'>+ + + + + + + + + + + +</span> mama particāre (?) tena lūhaprahāṇena <span class='gap'>+ + + + + + + + +</span> sacetano yāpayiṣyasi | vayante romakūpavivarāntareṣu divyām ojām adhyohariṣyāmaḥ || tasya me bhikṣava etad abhūṣi || ahaṁ khalu sarvaśo anāhāraṁ pratijānāmi sāmantakehi pi me gocaragrāmehi striyo ca puruṣā ca evaṁ saṁjānanti anāhāro śramaṇo gautamo imā ca devatā lūhādhimuktā lūhābhiprasannā romakūpavivarehi divyām ojām adhyokirensuḥ so mama syāt saṁprajānamṛṣavādo || sa khalv ahaṁ bhikṣavaḥ saṁprajānamṛṣāvādabhayabhīto saṁprajānamṛṣāvādaṁ parivarjaye jugupsamāno alaṁ meti tāṁ devatāṁ pratikṣipitvā anusukham audarikam āhāram āhareyaṁ || sa khalv ahaṁ bhikṣavo mudgayūṣavikṛtaṁ bhuṁjehaṁ kulacchayūṣaṁ pi hareṇukāyūṣaṁ pi ||</p>
<p><a class='ref sc' id='sc15' href='#sc15'>SC 15</a>sa khalv ahaṁ bhikṣavaḥ anupūrveṇa kāyabalasthāmaṁ jānayitvā sujātāye grāmikāye madhupāyasaṁ gṛhītvā nāganandīkālasamaye yena nadī nairaṁjanā tenupasaṁkramitvā nadyāṁ nairaṁjanāyāṁ gātrāṇi śītalīkṛtvā yena svastiko yāvasikaḥ tenopasaṁkramitvā svastikaṁ yāvasikaṁ tṛṇamuṣṭiṁ yācitvā yena bodhiyaṣṭi tenupasaṁkramitvā bodhiyaṣṭiye purato anyatarāgratṛṇasaṁstaraṁ prajñapayitvā bodhiyaṣṭiṁ triṣkṛtyo pradakṣiṇīkṛtvā niṣīdi paryaṁkam ābhuṁjitvā ṛju prācīnābhimukho purimaṁ kāyaṁ praṇidhāya pratimukhāṁ smṛtim upasthāpayitvā sa khalv ahaṁ bhikṣavaḥ viviktam eva kāmair viviktaṁ pāpakair akuśalair dharmaiḥ savitarkaṁ savicāraṁ vivekajaṁ prītisukhaṁ prathamadhyānam upasaṁpadya viharāmi || savitarkavicārāṇāṁ vyupasamādadhyātmasaṁprasādāc cetaso ekotibhāvā avitarkaṁ avicāraṁ <a class='ref sen' id='sen2.132' href='#sen2.132'>Sen 2.132</a> samādhijaṁ prītisukhaṁ dvitīyaṁ dhyānam upasaṁpadya viharāmi || sa prīter virāgād upekṣakaś ca viharāmi smṛtaś ca saṁprajānaṁ sukhaṁ ca kāyena pratisaṁvedayāmi yatra āryā ācikṣanti upekṣakaḥ smṛtimāṁ sukhavihārī tṛtīyaṁ dhyānam upasaṁpadya viharāmi || sa sukhasya ca prahāṇāṁ duḥkhasya ca prahāṇāt pūrve ca saumanasyadaurmanasyayor astaṁgamād aduḥkhāsukham upekṣāsmṛtipariśuddhaṁ caturthaṁ dhyānam upasaṁpadya viharāmi || sa khalv ahaṁ bhikṣavaḥ tathā samāhitena cittena <span class='gap'>+ + + + + +</span> abhinirnāmayāmi | sa divyena cakṣuṣā viśuddhenātikrāntamānuṣyakena satvāṁ paśyāmi cyavantāṁ upapadyantāṁ suvarṇāṁ durvarṇāṁ sugatāṁ durgatāṁ hīnāṁ praṇītāṁ yathākarmopagāṁ || satvāṁ prajānāmi ime bhavantaḥ satvāḥ kāyaduścaritena samanvāgatā āryāṇām apavādakāḥ mithyādṛṣṭikāḥ te mithyādṛṣṭikarmasamādānahetoḥ taddhetoḥ tatpratyayāt kāyasya bhedāt paraṁ maraṇād apāyadurgativinipātaṁ narakeṣūpapannā || ime punar bhavantaḥ satvā kāyasucaritena samanvāgatāḥ manaḥsucaritena samanvāgatā āryāṇām anapavādakāḥ samyagdṛṣṭikā te samyagdṛṣṭikarmasamādānahetoḥ taddhetoḥ tatpratyayāt kāyasya bhedāt paraṁ maraṇāt sugatiṁ svargaṁ kāyaṁ deveṣūpapannāḥ || sa khalv ahaṁ bhikṣavaḥ tathā samāhitena cittena pariśuddhena paryavadātena anaṁgaṇena vigatakleśena mṛdunā karmaṇyena sthitenāniṁjyaprāptena rātryā yāme pūrvanivāsānusmṛtijñānidarśanapratilābhāye cittam abhinirharāmi abhinirnāmayāmi anekavidhaṁ pūrvanivāsaṁ samanusmarāmi | sayyathīdaṁ ekāṁ pi jātiṁ duve pi jātī trayo pi jātī catvāro pi jātīṁ paṁcāpi jātīṁ daśāpi jātīṁ viṁśati jātī triṁśati jātī <a class='ref sen' id='sen2.133' href='#sen2.133'>Sen 2.133</a> catvāriṁśad vā jātīḥ paṁcāśaṁ vā jātīḥ jātīśataṁ vā jātīsahasraṁ vā anekā pi saṁvartakalpā vā anekā pi saṁvartā anekā pi vivartā anekā pi saṁvartavivartakalpā amutrāham āsī evaṁnāmā evaṁgotro evaṁjātyo evamāhāro evamāyuḥparyanto evaṁsukhaduḥkhapratisaṁvedī | so tato cyuto amutra upapadye tato cyutaḥ icchatvam āgacchasi iti sākāraṁ soddeśaṁ anekavidhaṁ pūrvenivāsam anusmarāmi || sa khalv ahaṁ bhikṣavaḥ tatha samāhitena cittena pariśuddhena paryavadātena anaṁgaṇena vigatopakleśena mṛdunā karmaṇyena sthitenāniṁjyaprāptena rātryāḥ paścime yāme aruṇodghāṭakālasamaye nandīmukhāyāṁ rajanyāṁ yat kiṁcit puruṣanāgena puruṣasiṁhena puruṣarṣabheṇa puruṣadhaureṇa puruṣajāneyena puruṣapadumena puruṣapuṇḍarīkena satpuruṣeṇa mahāpuruṣeṇa anuttareṇa puruṣadamyasārathinā gatimena smṛtimena matimena dhṛtimena dyutimena sarvaso sarvatratāye jñātavyaṁ prāptavyaṁ abhisaṁboddhavyaṁ sarvaṁ taṁ ekacittakṣaṇasamāyuktayā prajñayā anuttarāṁ samyaksaṁbodhim abhisaṁbuddho || idam avocad bhagavān āttamanā te bhikṣavo bhagavato bhāṣitam abhyanandensuḥ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
