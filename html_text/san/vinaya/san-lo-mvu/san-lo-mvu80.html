<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu80' lang='san'>
<header>
<ul>
<li class='division'>Mahāvastu</li>
</ul>
<h1>80. The First Jātaka About Padumāvatī</h1>
</header>
<p><a class='ref sc' id='sc1' href='#sc1'>SC 1</a><a class='ref sen' id='sen3.153' href='#sen3.153'>Sen 3.153</a> bhikṣū bhagavantam āhansuḥ || paśya bhagavan katham iyaṁ yaśodharā rājñā śuddhodanena ananuyujyitvā aparyavagāhitvā anaparādhī vadhyā ti osṛṣṭā | bhagavān āha || na bhikṣavaḥ etarahim eva eṣā yaśodharā rājñā śuddhodanena ananuyujyitvā anaparādhī vadhyā osṛṣṭā | anyadāpi eṣā yaśodharā iminā rājñā śuddhodanena ananuyujyitvā aparyavagāhitvā anaparādhī vadhyā osṛṣṭā || bhikṣū āhansuḥ || anyadāpi bhagavaṁ || bhagavān āha || anyadāpi bhikṣavo ||</p>
<p><a class='ref sc' id='sc2' href='#sc2'>SC 2</a>atītamadhvāne anuhimavante mahāvanakhaṇḍaṁ tatra māṇḍavyasya ṛṣisya āśramapadaṁ caturdhyānalābhinaḥ paṁcābhijñasya mahābhāgasya mūlopetaṁ phalopetaṁ puṣpopetaṁ patropetaṁ pānīyopetaṁ mṛgapakṣiśatasahasrehi niṣevitaṁ || atha khalu bhikṣavo māṇḍavyena ṛṣiṇā grīṣmāṇāṁ paścime māse kṣudrapākehi phalehi paribhuktehi bahutareṇa ca pānīyena pītena abhiṣyaṇṇehi dhātūhi upalakuṇḍake saśukraṁ prasrāvaṁ kṛtaṁ || atha khalu bhikṣavo anyatarā mṛgī ṛtumatī tṛṣāyāṁ bhrāntā pānīyasaṁjñāya tato upalakuṇḍakāto tam ṛṣisya saśukraṁ prasrāvaṁ pītaṁ | aśucimrakṣitena ca mukhatuṇḍakena svakaṁ yonimukhaṁ parilehasi | acintyo satvānāṁ karmavipākaḥ | tāye mṛgīye taṁ śukraṁ rudhiraṁ ca saṁmūrchitvā kukṣiṁ pratilabdhaṁ || sā dāni tasyaiva āśramapadasya parisāmantena carati paribhramati ca || sā dāni kālena ca samayena ca dārikāṁ darśanīyāṁ akṣudrāvakāśāṁ paramayā śubhavarṇapuṣkalatayā samanvāgatāṁ gaurīṁ navanītapiṇḍasaṁnibhāṁ prasūtā || sā dāni mṛgī tāṁ dārikāṁ prasūtā ca tena ca ṛṣiṇā taṁ dravyaṁ dṛṣṭaṁ || tasyaitad abhūṣi || kuto imasyāntiracchānagatāye mṛgīye mānuṣaṁ apatyanti || samanvāharitvā ṛṣiṇāṁ paṁcābhijñānāṁ jñānaṁ pravartati || so dāni ṛṣi māṇḍavyo <a class='ref sen' id='sen3.154' href='#sen3.154'>Sen 3.154</a> paṁcābhijño mahābhāgo samanvāharati || iha mama atra āśramapade anyasya puruṣasya pracāro nāsti | eṣā ca mṛgī imahiṁ eva mama āśramapade jātā saṁvṛttā tathānyānyapi mṛgapakṣiśatāni iha vanakhaṇḍe saṁvṛttāni naiva mama kvacit* mṛgo vā pakṣī vā anyavanakhaṇḍaṁ gacchati na cānyāto vanakhaṇḍāto kocit* mṛgapakṣī ihāgacchati | iha ete vanakhaṇḍe mṛgapakṣigaṇā jātā ca saṁvṛttā ca saṁvṛddhā ca abhiratā ca amanuṣyacaritaṁ ca vanakhaṇḍaṁ | amukakāle mayā grīṣmāṇāṁ paścime māse pakvasupakvāni ca phalaphalāni paribhuktāni suśītalaṁ ca bahutaraṁ pānīyaṁ pītaṁ | tataḥ me bhiṣyaṇṇehi dhātūhi upalakuṇḍake saśukraṁ prasrāvaṁ kṛtaṁ etāye mṛgīye tṛṣitāye taṁ saśukraṁ prasrāvaṁ pānīyasaṁjñāye pītaṁ | tato etāye mṛgīye kukṣiṁ pratilabdhaṁ | mama eṣa aṁganisrāvo || tasya ṛṣisya māṇḍavyasya tatra dārikāye atipremnaṁ saṁjātaṁ || tena sā dārikā ajinakena gṛhya āśramam ānītā | sāpy asya mṛgī pṛṣṭhato nveti || tena dāni ṛṣiṇā tāye dārikāye taṁ nābhi phalaśastrakena cchinnaṁ mānuṣikāye ca naṁ kelāyanāya kelāyantī tāye vanamṛgīye stanācūṣaṇaṁ āsati | so pi naṁ ṛṣi kṣudrapākāni phalāni mukhe pīḍeti kālena kālaṁ tailenābhyaṁgeti sukhodakena snapeti || saṁvardhayamānā ca sā dārikā tāye mṛgīye tena ca ṛṣiṇā atīva taṁ vanaṁ śobheti sā ca nāṁ mātā jihvāye parilihati || yatra kāle sā dārikā vivardhamānā pādehi pi aṇvati tato yatra pādā nikṣipati tatra tatra tāye dārikāye pūrvopacitena śubhasya karmasya vipākena padmāni prādurbhavanti ||</p>
<p><a class='ref sc' id='sc3' href='#sc3'>SC 3</a><a class='ref sen' id='sen3.155' href='#sen3.155'>Sen 3.155</a> samantena ca āśramapade tasya ṛṣisya tāye dārikāye paryāhiṇḍantiye padmapaṅktī utthāpitā padmavanam iva śobhati tehi ca padmehi sā dārikā krīḍati hastenāpi gṛhya aṇvati || tasya dāni ṛṣisya tasyā dārikāye taṁśubhakarmavipākato krameṣu padmāni prādurbhūtāni dṛṣṭā vismayaṁ saṁjātaṁ aho dārikāye ṛddhīti yatra yatra kramā nikṣipati tatra tatra prāsādikāni darśanīyāni padmāni prādurbhavanti kṛtapuṇyāye imāye dārikāye bhavitavyaṁ pūrvaṁ dakṣiṇīyeṣu oruptakuśaleṣu kuśalamūlāye yasyā imaṁ edṛśaṁ anubhāvaṁ || tena dāni ṛṣiṇā tāye dārikāye padumāvatīti nāmaṁ kṛtaṁ ||</p>
<p><a class='ref sc' id='sc4' href='#sc4'>SC 4</a>sā dāni saṁvardhamānā tāye mātare sārdhaṁ tasyāśramasya parisamantena aṇvati | yato yato sā mṛgī caramāṇā aṇvati tato tato sāpi dārikā tāye mātare sārdhaṁ aṇvati mṛgehi ca mṛgapotakehi ca saparivārā krīḍantī aṇvati || yadā ca bubhukṣitā bhavati tato tāye mātare sārdhaṁ tam āśramaṁ āgacchati aparehi mṛgehi mṛgīhi ca mṛgapotakehi ca saparivāritā | tato so ṛṣi āśramagatāye mṛgīye mṛṣṭamṛṣṭāni phalāni deti mṛṣṭamṛṣṭāni ca pānakāni deti || sā dāni phalaphalāni svayaṁ pi khādati apareṣāṁ mṛgapotakānāṁ deti || yadā sā dārikā tatrāśrame śayitā bhavati tato te mṛgapotakā ca mṛgapotikā ca cārikāṁ anuparicaritvā śayanti yadā ca caritukāmā bhavanti tato tāṁ dārikāṁ mukhatuṇḍakena pratibodhayanti || yato yato mṛgā caranto aṇvanti tato tato sā dārikā tehi mṛgehi mṛgapotakehi mṛgapotikāhi ca sārdhaṁ krīḍantī aṇvati | yato yato sā aṇvati <a class='ref sen' id='sen3.156' href='#sen3.156'>Sen 3.156</a> tato tato samanteṣu kramakeṣu padmāni prādurbhavanti | sāpi dārikā tata evan tāni padmāni gṛhya svayaṁ ca ābandhati teṣāṁ ca mṛgapotakānāṁ padmāni ābandhati || evaṁ sā tehi sārdhaṁ krīḍantī tahiṁ āśramapade saṁvardhate parasparaṁ vināpi na ramanti || yatra kāle sā dārikā vijñaprāptā tato tam ṛṣisya āśramaṁ siṁcati śodheti nānāprakārāṇi mūlavikṛtīni āneti patravikṛtīni nānāprakārāṇi āneti puṣpavikṛtīni nānāprakārāṇi āneti phalavikṛtīni nānāprakārāṇi āneti udakam ānehi kāṣṭhaṁ vā samidhāni vā āneti | taṁ ca ṛṣiṁ tailenābhyaṁgeti snāpeti | agnihotraṁ se paṭijāgareti taṁ ca ṛṣiṁ nānāprakārehi mūlehi ca patrehi ca puṣpehi ca phalehi ca parivisati | nānāprakārāṇi ca phalapānāni ānayati | yato yato ca tatrāśramapade aṇvati yato yato gacchati mūlahārikā vā patrahārikā vā puṣpahārikā vā phalahārikā vā tato tehi mṛgapakṣīhi parivāritā āgacchati ||</p>
<p><a class='ref sc' id='sc5' href='#sc5'>SC 5</a>kadācit sā padumāvatī tehi mṛgapakṣīhi parivāritā udakahārikaṁ gatā kāmpillako ca rājā brahmadatto balāgreṇa sārdhaṁ mṛgavyaṁ aṇvantaḥ taṁ pradeśaṁ ujjhito vātajavasamena turaṁgena mṛgam anujavanto | tena mṛgena so rājā brahmadatto vanakhaṇḍam upanītaḥ || yathoktaṁ bhagavatā dharmapadeṣu ||</p>
<blockquote class='gatha'>
<p><a class='ref sc' id='sc6' href='#sc6'>SC 6</a>gatir mṛgāṇāṁ plavanaṁ ākāśaṁ pakṣiṇāṁ gatiḥ |<br>
dharmo gatir dvijātīnāṁ nirvāṇaṁ mahatī gatīti ||</p>
</blockquote>
<p><a class='ref sc' id='sc7' href='#sc7'>SC 7</a>so mṛgo tatra vanakhaṇḍe naṣṭo || tena rājñā brahmadattena vanakhaṇḍe taṁ mṛgaṁ mārgantena <a class='ref sen' id='sen3.157' href='#sen3.157'>Sen 3.157</a> tahiṁ udakakūle padumāvatī dṛṣṭā kṛṣṇājinena nivastā uttarāsaṁgikā ca udakakumbhena gṛhītena padmena ca śobhanena hastagatena prāsādikā darśanīyā paramayā varṇapuṣkalatayā samanvāgatā | yatra yatra ca kramāṇi nikṣipati tatra tatra padmāni prādurbhavanti manoramāṇi sudarśanīyāni | dṛṣṭvā ca punar bhikṣavo rājño brahmadattasya padumāvatīṁ ṛṣikumārīṁ etad abhūṣi || aho kanyāyāḥ rūpavantaṁ ṛddhyanubhāvaṁ yatra yatra kramāṇi nikṣipati tatra tatra padumāni prādurbhavanti atīva cakṣuramaṇīyāni prāsādikāni darśanīyāni kā nu khalv iyaṁ bhaviṣyati devakanyā vā nāgakanyā vā kinnarakanyā vā mānuṣī vā iyaṁ bhaviṣyati amānuṣī vā | yaṁ nūnāhaṁ upasaṁkramya paripṛccheyaṁ ||</p>
<p><a class='ref sc' id='sc8' href='#sc8'>SC 8</a>atha khalu bhikṣavo rājā brahmadatto yena padumāvatī ṛṣikumārī tenopasaṁkramitvā padumāvatīṁ ṛṣikumārīm etad avocat* || bhadre kā tvaṁ kasya vāsi || evam ukte bhikṣavaḥ padmāvatī ṛṣikumārī rājānaṁ brahmadattam etad avocat* || ahaṁ khalu ṛṣi padmāvatī nāma ṛṣikumārī māṇḍavya-ṛṣisya dhītā mūlaphalabhogikasya vanavāsisya brahmacārisya || evam ukte bhikṣavaḥ rājā brahmadatto padmāvatīṁ ṛṣikumārīm etad avocat* || kevarūpā te bhadre njojanavidhānāni upavane nivasantīye yenāpi evaṁ upacitaśarīrā kīdṛśāni te vastravidhānāni yena te caivaṁ sukumāravarṇanibhā || evam ukte bhikṣavo padumāvatī ṛṣikumārī rājānaṁ brahmadattam etad avocat* rājño vastrāṇi parāmṛśantī || mūlaphalāni asmākam āhāraṁ ajināni prāvaraṇāni evaṁ sūkṣmāṇi yādṛśāni imāni na ca ajināni || evam ukte bhikṣavaḥ <a class='ref sen' id='sen3.158' href='#sen3.158'>Sen 3.158</a> rājño brahmadattasya etad abhūṣi || avidhijñā iyaṁ ṛṣikumārī rājño rājārhāṇāṁ vā vastrāṇāṁ naiva ṛṣisya viśeṣaṁ abhijānāti na rājānasya naiva ajinānāṁ viśeṣaṁ jānāti nāpi rājārhāṇāṁ vastrāṇāṁ viśeṣaṁ jānāti nāpi mama turaṁgasya | eṣā ca ṛṣikumārī rājakanyā mamaiṣā bhāryā anurūpā bhaveyā na śakyā mayā māṇḍavyena ṛṣiṇā anabhyanujñātā pāṇināpi praṣṭuṁ kuto punar ito āśramāto kampillaṁ nagaraṁ nayituṁ | māṇḍavyo ṛṣi mahābhāgo śāpena me saparivāraṁ bhasmīkareya | yaṁ nūnāhaṁ padumāvatīm ṛṣikumārīm upāyena pralobhayeyaṁ || paurāṇānāṁ ca bhikṣavo rājñāṁ mṛgavyena gacchantānāṁ madhusarpisaṁyuktāni saktūni rājārhāṇi ca modakāni ca ukkārikāni ca yamalakaṁ pūretvā aśvapṛṣṭhe pallāṇasya pṛṣṭhato bandhyanti mā rājā aśvena eko advitīyo vaneṣu hṛto samāno bubhukṣāya mareya || tena khalu punar bhikṣavo samayena rājño bramadattasya madhusarpisaṁyuktāni saktūni modakāni ca ukkārikāni ca yamalakaṁ pūretvā aśvapṛṣṭhe pṛṣṭhato pallāṇavadhreṇa baddham abhūṣi || atha khalu bhikṣavaḥ rājā brahmadatto yamalakāto modakaṁ ukkaḍḍhetvā padumāvatīye adāsi || hanta bhadre imāni asmākaṁ phalāni || sā dāni āha || jāne katamāni śobhanatarāṇi phalāni yuṣmākaṁ vā asmākaṁ vā || sā dāni taṁ modakaṁ paribhuṁjitvā āha || bhagavaṁ śobhanāni imāni yuṣmākaṁ phalāni mṛṣṭāni rasavantāni asmākaṁ punaḥ phalāni kaṭukaṣāyāṇi || rājā āha || edṛśāni asmākaṁ āśrame vṛkṣeṣu phalāni yadīcchasi īdṛśāni paribhuṁjituṁ tato taṁ mama āśramapadaṁ gacchāhi || evam ukte bhikṣavaḥ padumāvatī ṛṣikumārī rājānaṁ brahmadattam etad uvāca ||</p>
<p><a class='ref sc' id='sc9' href='#sc9'>SC 9</a><a class='ref sen' id='sen3.159' href='#sen3.159'>Sen 3.159</a> icchāmi ahaṁ edṛśāni phalāni paribhoktuṁ āgame muhūrtaṁ idam asmākaṁ āśramaṁ na dūraṁ yāvad imaṁ udakaṁ harāmi tātasya āmantremi tataḥ tava āśramaṁ gamiṣyāmi || atha khalu bhikṣavo rājā brahmadatto padumāvatīye aparāṇi modakāni adāsi || imāni pitur upanāmehi evaṁ vadehi | yasya ṛṣisya āśrame edṛśāni phalāni tasyāhaṁ bhāryā bhaviṣyāmīti | lahu tvaṁ ca āgacchehi eṣa ahaṁ iha nadītīre āsāmi ||</p>
<p><a class='ref sc' id='sc10' href='#sc10'>SC 10</a>atha khalu bhikṣavaḥ padumāvatī ṛṣikumārī yena māṇḍavyasya āśramapadaṁ tenopasaṁkramitvā pānīyabhāṇḍaṁ nikṣipitvā tāni modakāni pitur māṇḍavyasya anupradāsi | imāni tāta phalāni khādāhi yasya ṛṣisya āśrame edṛśāni phalāni tasyāhaṁ bhāryā bhaviṣyāmi || atha khalu bhikṣavo māṇḍavyasya ṛṣisya etad abhūṣi || nūnaṁ paṁcālarājā brahmadatto mṛgavyena aṇvantaḥ imasyāśramasya samīpaṁ anuprāpto tena imāni modakāni dinnāni paribhuktāni padumāvatīye rājārhāṇi modakāni na eṣā śakyati bhūyo ihāśrame kaṭukaśāyehi phalāphalehi yāpayituṁ padumāvatī ca rājakanyā | yan nūnāhaṁ asya rājño brahmadattasya bhāryā prayaccheyaṁ || atha khalu bhikṣavo māṇḍavyo rṣiḥ padumāvatīṁ ṛṣikumārīm etad uvāca || na khalu padumāvati evaṁrūpāṇi phalāni bhavanti ko te jvalanasamehi kāmehi pralobheti || atha khalu bhikṣavo padumāvatīye etad abhūṣi || bhavitavyaṁ kāmā nāma te vṛkṣā yeṣāṁ imāni edṛśāni phalāni || atha padumāvatī evaṁ pitaram etad avocat* || yadi tāta kāmaphalānām edṛśo āsvādo tāny ahaṁ paribhuṁjiṣyāmi na me imāni mahatphalāni rocanti || atha māṇḍavyo ṛṣiḥ padumāvatīm etad uvāca || ko te padumāvati imāni phalāni adāsi kevarūpo vā so ṛṣikumāro katarasmiṁ vā pradeśe tiṣṭhati ||</p>
<p><a class='ref sc' id='sc11' href='#sc11'>SC 11</a><a class='ref sen' id='sen3.160' href='#sen3.160'>Sen 3.160</a> evam ukte padumāvatī māṇḍavyaṁ ṛṣim etad uvāca || sūkṣmājino tāta ṛṣikumāro dakatīre sthāti mṛgam abhiruhya tena me imāni phalāni dinnāni tasya ca tāta āśrame edṛśāni phalāni || atha māṇḍavyo ṛṣiḥ padumāvatīye sārdhaṁ yena rājā bramadattas tenopasaṁkramitvā rājānaṁ brahmadattaṁ pratisaṁmodetvā padumāvatīṁ rājño brahmadattasya udakena adāsi || eṣā te mahārāja bhāryā bhavatu mahārājasya ca eṣā anurūpā mā ca parasya vacanena ananuyujitvā vipriyaṁ kuryāsi ||</p>
<p><a class='ref sc' id='sc12' href='#sc12'>SC 12</a>atha rājā brahmadatto padumāvatīṁ aśvapṛṣṭham ārūpetvā māṇḍavyasya ṛṣisyābhivādanaṁ kṛtvā tatraiva aśvapṛṣṭhe abhiruhitvā yena kaṁpillaṁ nagaraṁ tena prakrame || adrākṣīd rājño brahmadattasya balāgraṁ dūrata evāgacchantaṁ dṛṣṭvā ca punar yena rājā brahmadatto tenopasaṁkrame || atha rājā brahmadatto tato aśvapṛṣṭhato otaritvā padumāvatīye ṛṣikumārīye sārdhaṁ hastipṛṣṭham abhiruhitvā yena kaṁpille nagare svakam udyānaṁ tena prayāsi || aśroṣīt padmāvatī kaṁpille nagare mahato janakāyasya nirghoṣaṁ nagaraṁ ca kaṁpillam adrākṣīt* udviddhaprākāraṁ aṭṭālagolakatoraṇaṁ ramaṇīyaṁ ca || dṛṣṭvā ca punaḥ rājānaṁ brahmadattam āmantrayasi | kasya etaṁ vata vanavivare nirghoṣo śruyati ṛṣiṇāṁ etaṁ vanamṛgāṇāṁ ca uṭajāni etāni udviddhāni dṛśyantīti || atha rājā brahmadatto padmāvatīm etad uvāca || etam ṛṣiṇāṁ vanamṛgāṇāṁ ca nirghoṣo etāni cāsmākaṁ uṭajāni udviddhāni dṛśyantīti || atha rājā brahmadatto yena svakam udyānaṁ tenopasaṁkramitvā hastipṛṣṭhāto pratyoruhitvā padumāvatīye udyānaṁ praveśe || atha khalu rājā brahmadatto amātyapāriṣadyān āmantrayasi || ho bhaṇe grāmaṇikā kṣipraṁ purohitam ānetha <a class='ref sen' id='sen3.161' href='#sen3.161'>Sen 3.161</a> padumāvatīye vastrāṇi cābharaṇāni ca yāva ca rājakulaṁ yāva ca udyānaṁ tam atrāntaraṁ sarvaṁ alaṁkārāpetha vitatavitānaṁ citrapuṣpaparikṣiptaṁ osaktapaṭṭadāmakalāpaṁ dhūpanadhūpitaṁ siktasaṁmṛṣṭaṁ muktapuṣpāvakīrṇaṁ deśedeśehi naṭanartakaṛllamallakapāṇisvaryaśobhikadvistvalakavelambakanaṭṭadharāṇi upasthapetha ||</p>
<blockquote class='gatha'>
<p><a class='ref sc' id='sc13' href='#sc13'>SC 13</a>manasā devānāṁ vacasā pārthivānāṁ<br>
nacireṇāḍhyānāṁ karmaṇā daridrāṇām iti vacanamātreṇa rājño amātyehi yathāṇattaṁ sarvaṁ paṭijāgṛtaṁ ||</p>
</blockquote>
<p><a class='ref sc' id='sc14' href='#sc14'>SC 14</a>atha padumāvatī rājānaṁ brahmadattam etad avocat* || kahiṁ te bhagavaṁ śaraṇaṁ samidhā vā uṇhodakaṁ kamaṇḍalu vā samayo vā me agnihotraṁ juhanāya || atha rājā brahmadatto padumāvatīm āha || āgamehi muhūrtaṁ sārdhaṁ te sūkṣmāṇi ajināni ānīyanti tataḥ gaṁgāyāṁ snātvā sahitā agniṁ juhiṣyāmaḥ || atha rājño amātyapāriṣadyā tatkṣaṇaṁ tatmuhūrtaṁ antaḥpuraṁ tam udyānaṁ ānayensuḥ padumāvatīye vastrāṇi cābharaṇāni cānayensu brāhmaṇaṁ ca purohitaṁ rājācāryaṁ ānayensu śreṣṭhipramukho ca nigamo pi niryāsi sārthavāhapramukho vaṇijagrāmo niryāsi sarvāṇi cāṣṭādaśa śreṇī niryānsuḥ ||</p>
<p><a class='ref sc' id='sc15' href='#sc15'>SC 15</a>adrākṣīd rājño amātyā pāriṣadyā naigamamahattarakā ca brāhmaṇā ca purohito ca rājācāryo brahmadattasya devīṁ padumāvatīṁ sarvālaṁkāravibhūṣitāṁ prāsādikāṁ darśanīyāṁ paramavarṇapuṣkalatayā samanvāgatāṁ | rājñā brahmadattena sārdhaṁ agnipradakṣiṇīṁ karoti | yatra yatra ca kramāṇi nikṣipati tatra tatra padmāni prādurbhavanti prāsādikāni darśanīyāni | dṛṣṭvā ca hṛṣṭā tuṣṭā harṣasaṁjātā rājānaṁ brahmadattam āmantrayensuḥ || nāsmābhiḥ mahārāja kadācit kasyacid edṛśī ṛddhī dṛṣṭā vā śrutā vā <a class='ref sen' id='sen3.162' href='#sen3.162'>Sen 3.162</a> yathā imasyā padumāvatīye devīye | sādhu mahārāja padumāvatī devī pādehi rājakulaṁ praveśiyatu tato mahājanakāyo devīye imāṁ evarūpāṁ ṛddhiṁ dṛṣṭvā prītā bhavensuḥ || atha rājā brahmadatto sāntaḥpuraḥ padumāvatīye devīye sārdhaṁ amātyapāriṣadyapuraskṛto mahatā janakāyena sārdhaṁ mahatā rāja-ṛddhīye mahatā rājānubhāvena udyānāto rājakulaṁ praveśi || adrākṣīt so janakāyo yāvac ca udyānaṁ yāvac ca rājakulaṁ padumāvatīye padavītihārāṇāṁ ubhayato padumāni prāsādikāni darśanīyāni || dṛṣṭvā punaḥ mahājanakāyo udānaṁ udānesi || kṛtapuṇyo mahārājā brahmadatto yasya imam evaṁrūpaṁ strīratnaṁ prādurbhūtaṁ || atha rājā padumāvatīye sārdhaṁ upariprāsādavaragato paṁcahi kāmaguṇehi samarpito samaṅgībhūtaḥ krīḍati ramati pravicārayati padumāvatīṁ ca devīṁ madehi akṣehi ca gītavādyehi ca śekheti tāvad anyā devīyo na samanvāharati padumāvatīye pramatto | padumāvatī ca rājñā brahmadattena sārdhaṁ saṁvasantī āpannasatvā saṁjātā ||</p>
<p><a class='ref sc' id='sc16' href='#sc16'>SC 16</a>yatra kāle devīprajananavelā tataḥ rājñā brahmadattena yā antaḥpurikāyo kuśalāyo strīdharmāṇaṁ tā āṇattā padumāvatīm unnetha | rājā ca hiraṇyasuvarṇaṁ agrato kṛtvā nānāprakārāṇi ca vastrāṇi niṣaṇṇo ye me nivedayiṣyanti kṣemeṇa padumāvatī prajātā ti teṣāṁ āchādaṁ dāsyāmi || tāsāṁ pi devīnām etad abhūṣi || yad upādāya padumāvatī ānītā tad upādāya asmākaṁ rājā na samanvāharati | atra eṣā prajāyamānī asmābhi anayavyasanam āpādayitavyaṁ || tā dāni tāṁ padumāvatīṁ <a class='ref sen' id='sen3.163' href='#sen3.163'>Sen 3.163</a> pṛcchanti || jānasi kathaṁ striyo prajāyantīti || sā dāni āha || na jānāmīti || tā dāni antaḥourikā āhaṁsuḥ || strīye prajāyamānīye akṣīṇi paṭṭakena badhyanti || sā dāni āha || mahyaṁ pi prajāyamānīye akṣīṇi paṭṭakena bandhetha || tasyā dāni yaṁ velaṁ prajāyiṣyatīti tato asyā akṣīṇi paṭṭakena baddhāni || sā dāni svau dārakau prajātā prāsādikā darśanīyā || tāsāṁ dāni etad abhūṣi || aputrā tāveyaṁ devī rājño brahmadattasya iṣṭā ca bahumatā ca āsi kiṁ punaḥ saputrā aputrasmiṁ rājakulasmiṁ | imāye dvau dārakā jātā tato adhimātraṁ rājño brahmadattasya priyā bhaviṣyatīti vayaṁ ca na samanvāhariṣyati || tāhi dāni antaḥpurikāhi te dārakā tapanasmiṁ cailakaṁ upastaritvā tatra prakṣiptāḥ || taṁ tapanaṁ svapihitaṁ subaddhaṁ kṛtvā rājakyena tāpanīyena tāpayitvā nadīye gaṁgāye prakṣiptā | padumāvatīye ca svakena garbhamalena mukhaṁ mrakṣitaṁ || sā dāni padumāvatī antaḥpurikāṁ pṛcchati kiṁ me jātan ti || tāhi pi antaḥpurikāhi duve ulbakāni karbhamalena pramrakṣayitvā padumāvatīye allīpitāni || imāni prajātāsi || sā dāni āha || muṁcatha etāni kiṁ eteṣāṁ kariṣyāmīti || rājā dāni brahmadatto pṛcchati || kiṁ devī prajātā ti || tā āhaṁsuḥ || mahārāja duve dārakā prajātā prāsādikā darśanīyā te ca naṁ jātamātrā tāye khāditā | kuto mahārāja brahmacārisya ṛṣisya apatyanti piśācī eṣā tvayā ānītā tvaṁ diṣṭyā jīvanto mukto || tāye piśācinīye mūlāto āgaccha paśyāhi tāṁ yadi asmākaṁ na śraddadhāsi || so dāni tāṁ devīṁ paśyanāya praviṣṭo paśyati ca padumāvatīṁ <a class='ref sen' id='sen3.164' href='#sen3.164'>Sen 3.164</a> rudhiramrakṣitena yādṛśī rākṣasī || so dāni tān dṛṣṭvā bhīto saṁjāto || amātyānām āha || gacchatha tāṁ ghātāyetha mānuṣikā ti kṛtvā eṣā mayānītā yadi eṣā piśācinī vā rākṣasī vā na me tāye kāryaṁ || sā dāni tato rājakulāto niṣkāsitā ||</p>
<p><a class='ref sc' id='sc17' href='#sc17'>SC 17</a>sā dāni teṣām amātyānāṁ pṛcchati || kahiṁ me nayiṣyatha || te āhansuḥ || rājñāsi brahmadattena vadhyā osṛṣṭā || sā dāni teṣāṁ amātyānāṁ pṛcchati || kiṁ maye rājño brahmadattasya aparāddhaṁ yenāhaṁ vadhyā osṛṣṭā || te amātyā āhansuḥ || tvayā duve dārakā janitvā khāditā tato rājñā piśācinīti kṛtvā vadhyā osṛṣṭā || sā āha || na me dārakā jātā pṛcchāmi antaḥpurikāṁ tā āhansuḥ duve te ulbakā jātā te pi tatraiva mellitā naiva dārakāni paśyāmi naiva khādāmi || te dāni amātyāḥ paṇḍitā strīmāyānāṁ śāṭhyānāṁ cābhijñāḥ || teṣām etad abhūṣi || iyaṁ padumāvatī brahmadattasya iṣṭā ca bahumatā ca sthānaṁ vidyati yaṁ etāhi antaḥpurikāhi eṣā padumāvatī ajānamānī khalīkṛtā bhaveya vipralabdhā vā || te dāni amātyā tāṁ padumāvatīṁ pṛcchanti || kathaṁ si prajātā ti || sā dāni teṣāṁ amātyānāṁ tāṁ prakṛtiṁ vistareṇa ācikṣati || tāhi me antaḥpurikāhi prajāyamānīye akṣīṇi paṭṭakena baddhāni naiva dārakān paśyāmi naiva khādāmi | yaṁ kālaṁ ca prajātā tato pṛcchāmi tāni antaḥpurikāni kiṁ me jātaṁ ti tāhi dāni mama duve ulbakā allīpitā te jātā ti || teṣāṁ dāni amātyānām etad abhūṣi || iyaṁ devī antaḥpurikāhi īrṣyāprakṛtena vipralabdhā iyaṁ ca devī brahmadattasya iṣṭā ca bahumatā ca mā paścād rājā brahmadatto <a class='ref sen' id='sen3.165' href='#sen3.165'>Sen 3.165</a> davīye padmāvatīye vipratisārī bhaveya śokena ca gailānyaṁ pateya || tehi dāni amātyehi sā devī padumāvatī svake gṛhe gopitā rājño brahmadattasya niveditaṁ ghātitā devīti || tā dāni devīyo ghātitā padumāvatīti śrutvā tasya rājño brahmadattasya caṭulāyanti ghṛtaṁ ca parikṣipanti sarṣapāṇi ca agnau prakṣipanti caturdiśaṁ ca baliṁ niṣkāsayanti śāntiṁ ca karonti diṣṭyāsi mahārāja jīvanto mukto rākṣasīhastāto || taṁ muhūrtaṁ rājā snāto vilipto niṣpuruṣeṇa nāṭakena prakrīḍito | tāvad antaḥpurikāyo kācid vīṇāṁ pravāditā kācit sughoṣakaṁ kācit mṛdaṁgaṁ kācid veṇuṁ kācit praṇṛtyanti kācid gāyanti ||</p>
<p><a class='ref sc' id='sc18' href='#sc18'>SC 18</a>atha khalu bhikṣavo anyatarā devatā māṇḍavyasya ṛṣisya abhiprasannā vaihāyasam antarīkṣe sthihitvā rājānaṁ brahmadattam etad uvāca || duḥśrutan te mahārāja aparijñātaṁ te mahārāja avijñātan te mahārāja yo tvam ananuyuṁjitvā aparyavagāhetvā anaparādhīṁ padumāvatīṁ vadhyām avasirasi tādṛśasya mahābhāgasya ṛṣisya vacanaṁ na samanusmarasi || atha rājño brahmadattasyāntaḥpurikā devatāye antarīkṣagatāye taṁ ghoṣaṁ śrutvā suṣṭhutaraṁ gāyanti vādenti ca yathā rājā brahmadatto etāye devatāye jalpantīye na śruṇeyāti || atha rājā brahmadatto antaḥpurikāṁ nisthapeti āgametha tāvad yāvaj jānāma kim eṣā devatā antarīkṣagatā jalpatīti || tā dāni antaḥpurikā rājño vacanena tūṣṇībhūtā saṁjātā devatā rājño brahmadattasyāha || duḥśrutan te mahārāja yo tvam ananuyuṁjitvā aparyavagāhitvā anaparādhīṁ padumāvatīṁ vadhyāṁ osiresi tāḍṛśasya mahābhāgasya ṛṣisya saṁdeśaṁ na samanusmarasi || rājā dāni <a class='ref sen' id='sen3.166' href='#sen3.166'>Sen 3.166</a> brahmadatto tāye devatāye śrutvā antaḥpurikāyo pṛcchati || satyaṁ jalpatha kin te dāni dārakā ye padumāvatīye jātāḥ || tā dāni antaḥpurikāyo rājño brahmadattena pṛcchiyamānīyo vā paśyanti || padumāvatī rājāṇattīye ghātitā prabhavati rājā asmākaṁ pi parityajituṁ ācikṣāma naṁ satyaṁ yathābhūtaṁ ti || tā dāni antaḥpurikā āhansuḥ || mahārāja padumāvatīye duve dārakā jātā te cāsmābhiḥ tapanāye prakṣipitvā rājakyāye mudrāye mudretvā satapanā nadīye gaṁgāye pravāhitā nāpi tayāpi dṛṣṭā nāpi khāyitā pi || tasya dāni rājño brahmadattasya daurmanasyaṁ utpannaṁ || anaparādhī tādṛśī strīratnaṁ mayā ghātāpitaṁ tādṛśasya ca mahābhāgasya ṛṣisya mayā saṁdeśaṁ na kṛtaṁ putrā labhyantā ca paribhraṣṭā ti ||</p>
<p><a class='ref sc' id='sc19' href='#sc19'>SC 19</a>sāpi dāni maṁjūṣā nadīye gaṁgāye vuhyantī kaivartakehi matsyān bandhantehi utkṣiptā || te dāni kevaṭṭā tāṁ maṁjūṣāṁ paśyanti rājakyāye mudrāye mudritāṁ || teṣāṁ kevaṭṭānām etad abhūṣi || mā haiva corehi rājakule aparāddhaṁ tato imā maṁjūṣā praṣṭā bhaviṣyati sarvañ ca guhyaṁ prakāśībhavati gacchāma imāṁ maṁjūṣāṁ rājño brahmadattasya upanāmema mā vayaṁ caurā ti kṛtvā jyeṣṭhena daṇḍena śāsīyema || te dāni tāṁ maṁjūṣām ādāya rājño brahmadattasya upasaṁkrāntā mahārāja asmābhir nadyāṁ gaṁgāyāṁ matsyān bandhantehi iyaṁ maṁjuṣā udakena vuhyantī utkṣiptā rājamudrāye mudritā tāṁ devo pratyavekṣatu || atha khalu bhikṣavo rājā brahmadatto amātyapāriṣadyān āmantrayati || ho bhaṇe <a class='ref sen' id='sen3.167' href='#sen3.167'>Sen 3.167</a> jānatha kim atra maṁjūṣāyaṁ ti || sā dāni maṁjūṣā amātyehi muktā paśyanti ca tāni padumāvatīye duve dārakā prāsādikā darśanīyā || te āhaṁsuḥ || mahārāja imahiṁ maṁjūṣāyāṁ duve dārakā prāsādikā darśanīyā padumāvatīye putrāṇi mahārājasya sadṛśāni | anaparādhī mahārāja padumāvatī devī devena ananuyuṁjitvā aparyavagāhitvā vadhyā osṛṣṭā || atha rājā brahmadatto tāni dārakāni dṛṣṭvā padumāvatīye ca bahūni guṇagaṇāni samanusmaranto mūrchitvā bhūmyāṁ patito haṁ strīratnāto bhraṣṭo || atha teṣām amātyānām etad abhūṣi || mā haiva rājño devīye utkaṇṭhantasya kiṁcid eva śarīrasyābādhaṁ bhaveya || te dāni āhansuḥ || mahārāja mā padumāvatīye kāraṇena utkaṇṭhehi asmābhir evaṁ devārthaṁ upalabhitvā sāhasaṁ na kṛtaṁ devī sthāpitā na ghātitā anāgataṁ arthapadaṁ jñātvā || so dāni rājā brahmadatto etam amātyānāṁ vacanaṁ śrutvā prahlādito saṁjātaḥ || amātyān āha || kahiṁ padumāvatīti || amātyā āhaṁsuḥ || amutra gehe ti || rājā dāni tatra devīye padumāvatīye sakāśaṁ gato || gatvā rājā padumāvatīṁ devīṁ bahuprakāraṁ saṁjñāpeti diṣṭyāsi devi tādṛśāto vyasanāto dya muktā diṣṭyāsi mayā ca putrehi ca samaṁgībhūtā | sapatnīhi si ca naṁ ghātāpitā kin te abhiprāyaṁ kin teṣāṁ tava amitrāṇāṁ dāpayāmi kīdṛśaṁ vā vyasanaṁ nigacchantu śreyaṁ bhave yadi rājāṇattyā sarvāvantā nigaḍabaddhā śāṇaśāṭakanivastā aṭanaṁ paricarantu || atha khalu bhikṣavo padumāvatī devī rudamānī rājānaṁ brahmadattam etad uvāca || mā mahārāja tāsāṁ devīnāṁ kiṁcid vipriyaṁ karohi || etā jyeṣṭhāyo ahaṁ kanīyasā yā ca etaṣāṁ <a class='ref sen' id='sen3.168' href='#sen3.168'>Sen 3.168</a> kalpitā vṛttī tāṁ sānaṁ abhivardhehi mā parihāpehi sarvāṇi ca anuvartāhi || yathākṛtānām karmaṇāṁ satvā vipākam anubhavanti kālaṁ kālam āsādya yathā drumāṇāṁ puṣpaphalā || mayā evaṁ mahārāja tāni karmāṇi kṛtāni yad ahaṁ tvayā satkṛtā ca mānitā ca mayā evan tāni karmāṇi kṛtāni yad ahaṁ tvayā vadhyā osṛṣṭā || atha rājā brahmadatto padumāvatīṁ devīm etad uvāca || mā devi aśrūṇi prapātehi sarvan te rāṣṭraṁ niḥsṛjāmi putrehi samaṁgībhūtā abhiramāhi kṣamāhi ca me etaṁ aparādhaṁ || atha padmāvatī devī rājāṇaṁ brahmadattam etad uvāca || kiṁ me mahārāja vijānantīye rājyena putreṇa vā dhanena vā gaṁsāmi ahaṁ pravrajitvā punaḥ tātasya sakāśaṁ || uktāhaṁ tātana ko te padumāvati jvalanasamehi kāmehi pralobheti te me tātasya vacanā idānīṁ paridahanti yathāhaṁ tātena āśramapade uktā yaṁ tava mahārāja mṛgīva āśramāto pituḥ sakāśāto anaparādhī vadhyā ||</p>
<p><a class='ref sc' id='sc20' href='#sc20'>SC 20</a>atha padumāvatī devī punas tāpasī pravrajitvā dhāturaktāni vastrāṇi prāvaritvā māṇḍavyasya ṛṣisya āśramaṁ āgame || māṇḍavyo ca ṛṣī kālagato abhūṣi | tṛṇakuṭīparṇakuṭīni viśīrṇāni abhūṁsuḥ || atha padumāvatīye devīye etad abhūṣi || tādṛśena me nirbandhena vināśāvetau rājā brahmadatto pratyākhyātaḥ pitāto me kālagatāto ayaṁ paribhraṣṭā || yaṁ nūnāhaṁ bhikṣācāraṁ carāmi janapadāni ca rājadhānīyo ca aṇvantī || atha padumāvatī devī grāmanigamarājadhānīṣu aṇvantī vārāṇasīṁ rājño kṛkisya nagaraṁ gatā || adrākṣīd vārāṇasīyako kāśirājā <a class='ref sen' id='sen3.169' href='#sen3.169'>Sen 3.169</a> padumāvatīṁ devīṁ purāntare dṛṣṭvā ca punaḥ kāśirājā padumāvatīṁ devīṁ bahuprakāraṁ pralobheti kiṁ tava bhadre pravrajyāyaṁ taruṇāye jātarūpāye abhirūpāye imāni pādapāni puṣpitāni phullāni prāsādikāni prasādanīyāni manoramakarāṇi ehi amukakānan āntare abhiramiṣyāma || evam ukte padumāvatī tāpasī kāśirājānam etad uvāca || agniṁ mahārāja icchasi praveṣṭuṁ yaṁ pravrajitāye sārdhaṁ icchasi ramituṁ dharmasthitāya nāhaṁ mahārāja kāmeṣu arthikā ti || kāśirājā āha || yadi bhadre na icchasi tato balasā te grahiṣyāmi || padumāvatī āha || yadi balasā me gṛhṇasi tato te tapasā agnīva śuṣkatṛṇaṁ dahiṣyāmi || so dāni rājā taṁ śrutvā bhīto pratyāgato ca sā ca iha rāṣṭre yathāsukhaṁ yathāphāsu || ahaṁ te nimantremi sarvahitopasthānena ||</p>
<p><a class='ref sc' id='sc21' href='#sc21'>SC 21</a>atha brahmadatto rājā brāhmaṇaveṣeṇa kāśirājño gṛhaṁ praviśitvā ahaṁ pi mahārāja akṣehi kuśalo ti | so pi rājño devīhi sārdhaṁ krīḍantasya krīḍate padumāvatīṁ ca sambhāṣati | kena krodhena ihāgatā || padumāvatī āha || tava eva mahārāja aparādhena ihāgatā || tato kāśirājā saṁśayito rājānaṁ brahmadattaṁ pṛcchati || na me kadācid aṣṭāpadasya etādṛśī nīti śrutapūrvā kas tvaṁ kā te eṣā ti || rājā brahmadatto āha || ahaṁ brahmadatto paṁcālarājā eṣā me padumāvatī bhāryā ihāgatā || evam ukte kāśirājā brahmadattaṁ rājānam etad uvāca || svāgatan te mahārāja anurāgatan te mahārāja nehi devīṁ ahaṁ balāgreṇa saṁvibhajya nemi || atha rājā brahmadatto paṁcālarājā padumāvatīṁ devīṁ vārāṇasīto caturaṁgena balakāyena sārdhaṁ hastipṛṣṭhe ārūpayitvā mahatā rājānubhāvena mahatā rāja-ṛddhiye punaḥ kaṁpillaṁ nagaraṁ ānesi || padumāvatīye ca devīye rājñā brahmadattena osṛṣṭavadhyāye va <a class='ref sen' id='sen3.170' href='#sen3.170'>Sen 3.170</a> krameṣu tāni padumāni antarhitāni abhūnsuḥ | punaś ca rājñā brahmadattena vārāṇasīto kaṁpillaṁ ānītāye bhūyo krameṣu padmāni prādurbhūtāni ||</p>
<p><a class='ref sc' id='sc22' href='#sc22'>SC 22</a>bhagavān āha || na khalu bhikṣavo nyo sa māṇḍavyo ṛṣir aham eva tadā māṇḍavyo ṛṣir abhūvaṁ || na khalu bhikṣavo nyā padumāvatī devī | eṣaiva yaśodharā tadā padumāvatī devī abhūṣi || na khalu bhikṣavo nyaḥ sa rājā brahmadatto bhū | eṣa rājā śuddhodanas tadā rājā brahmadatto abhūt* || tadāpi etena rājñā śuddhodanena eṣā yaśodharā ananuyuṁjitvā aparyavagāhitvā vadhyā osṛṣṭā | etarahiṁ pi eṣā etena rājñā śuddhodanena ananuyuṁjitvā aparyavagāhitvā anaparādhī vadhyā osṛṣṭā ||</p>
<p class='endsection'>padumāvatīye parikalpo samāpto ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
