<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu28' lang='san'>
<header>
<ul>
<li class='division'>Mahāvastu</li>
</ul>
<h1>28. Plagues of Former Days</h1>
</header>
<p><a class='ref sc' id='sc1' href='#sc1'>SC 1</a>buddhena bhagavatā vaiśālīye sīmaṁ ākramantena sarve amanuṣyakā palānāḥ || mahanto janakāyo prīto bhagavantaṁ pṛcchati || paśya bhagavan kathaṁ bhagavatā vaiśālīye sīmām ākramantenaiva sarve amanuṣyakāḥ palānāḥ || bhagavān āha || kim atra vāsiṣṭhāho āścaryaṁ yan tathāgatena paramasaṁbodhipraptena devātidevena sīmām ākramantenaiva sarve amanuṣyakā palānāḥ || anyadāpi mayā ṛṣibhūtena kampille nagare sīmām ākramantenaiva sarve amanuṣyakā palānāḥ || lecchavikā āhansu || anyadāpi bhagavan* || bhagavān āha || anyadāpi vāsiṣṭhā ||</p>
<h2>Rakṣita Jātaka</h2>
<p><a class='ref sc' id='sc2' href='#sc2'>SC 2</a>bhūtapūrvaṁ vāsiṣṭhā atīta-m-adhvāne pāṁcāle janapade kampilla nagare rājā brahmadatto nāma rājyaṁ kāresi susaṁgṛhītaparijano dānasaṁvibhāgaśīlo || tasya taṁ kampillaṁ janapadaṁ ṛddhaṁ ca sphītaṁ ca kṣemaṁ ca subhikṣaṁ cākīrṇabahujanamanuṣyaṁ ca sukhitamanuṣyaṁ ca praśāntadaṇḍaḍamaraṁ sunigṛhītataskaraṁ vyavahārasampannaṁ || tasya dāni rājño brahmadattasya rakṣito nāma purohitaputro maheśākhyo daśakuśalakarmapathasamādāyavartī kāmeṣu ādīnavadarśāvī niḥśaraṇaprajño saṁvegabahulo naiṣkramyābhiprāyo || so kāmeṣu ādīnavaṁ dṛṣṭvā anuhimavantaṁ gatvā ṛṣipravrajyāṁ parvrajīto || tena dāni tahiṁ himavante āśramaṁ <a class='ref sen' id='sen1.284' href='#sen1.284'>Sen 1.284</a> māpetvā tṛṇakuṭīparṇakuṭīni kṛtvā mūlapatrapuṣpaphalabhakṣeṇa bāhirakeṇa mārgeṇa pūrvarātraṁ apararātraṁ jāgarikāyogam anuyuktena viharantena catvāri dhyānāni utpāditāni paṁca ca abhijñā sākṣīkṛtā || so dāni caturdhyānalābhī paṁcābhijño daśakuśalakarmapathasamādāyavartī kumāro brahmacārī svayam āśrame paryaṁkena niṣaṇṇo candramaṇḍalaṁ ca sūryamaṇḍalaṁ ca pāṇinā parāmṛṣati | yāvad brahmakāyikakāyān vaśe varteti ugratapo ṛṣi mahābhāgo || kadācit kampille mahānagare sajanapade amanuṣyavyādhi dāruṇo utpanno || tena amanuṣyavyādhinā spṛṣṭā bahūni prāṇisahasrāṇi anayavyasanam āpadyante || rājñā brahmadattena taṁ kampille mahāntam ādīnavaṁ dṛṣṭvā anuhimavante rakṣitasya dūto preṣitaḥ || kampille edṛśo amanuṣyavyādhi utpanno bahūni prāṇisahasrāṇi anayavyasanam āpadyanti || sādhu bhagavān kampillam āgaccheyā anukampām upādāya || ṛṣir dūtavacanaṁ śrutvā anuhimavantāto kampillam āgato || tena ṛṣiṇā kampillasya sīmām ākramantena sarve te amanuṣyakā palānāḥ || ṛṣiṇā tahiṁ kampille svastyayanaṁ kṛtaṁ daśa kuśalāḥ karmapathā deśitā caturaśītināṁ prāṇisahasrāṇāṁ ||</p>
<blockquote class='gatha'>
<p><a class='ref sc' id='sc3' href='#sc3'>SC 3</a>kiṁ so naro jalpam acintyakālaṁ<br>
katamāsya vidyā katamaṁ sya dānaṁ |<br>
saukhyādhvago asmiṁ pare ca loke<br>
kathaṁkaro rakṣito svastyayanaṁ tad āhu ||</p>
<p><a class='ref sc' id='sc4' href='#sc4'>SC 4</a>yo siddhadevāṁ ca narāṁś ca sarvā<br>
jñātiṁ ca bhūtāni ca nityakālaṁ |<br>
avajānati prajvalanaṁ ca tīkṣṇaṁ<br>
bhūtānukampi rakṣito svastyayanaṁ tad āhuḥ ||</p>
<p><a class='ref sc' id='sc5' href='#sc5'>SC 5</a><a class='ref sen' id='sen1.285' href='#sen1.285'>Sen 1.285</a> yo vā duruktaṁ vacanaṁ kṣameyā<br>
kṣāntībalena adhivāsayanto |<br>
paruṣaṁ śrutvā vacanaṁ aniṣṭaṁ<br>
adhivāsanārakṣito svastyayanaṁ tad āhuḥ ||</p>
<p><a class='ref sc' id='sc6' href='#sc6'>SC 6</a>yo vā duruktaṁ vacanaṁ kṣameya<br>
jātā ca ye snigdhamitrā satataṁ bhavanti |<br>
viśāradā avisaṁvādakā ca<br>
tāṁ mitradrohīsamasaṁvibhāgī |<br>
dhanena mitrāṁ sadā-m-anukampi<br>
so mitramadhye rakṣito svastyayanaṁ tad āhuḥ ||</p>
<p><a class='ref sc' id='sc7' href='#sc7'>SC 7</a>yo jñātimadhye ca sahāyamadhye<br>
śīlena prajñāya vaśītayā ca |<br>
abhirocati sarvaṁ hi nityakālaṁ<br>
so jñātimadhye rakṣito svastyayanaṁ tad āhuḥ ||</p>
<p><a class='ref sc' id='sc8' href='#sc8'>SC 8</a>yasmiṁ rājā bhūmipatī prasannā<br>
jānanti satye ca parākrame |<br>
abhavya eṣo iha ca purā ca<br>
sa rājamadhye rakṣito svastyayanaṁ tad āhuḥ ||</p>
<p><a class='ref sc' id='sc9' href='#sc9'>SC 9</a>yaṁ snigdhabhāvā <span class='gap'>+ + + + + + + + +</span><br>
mātā prajāyām anukampitā ca |<br>
prajāyate rūpavatī suśīlā<br>
gharavāsa rakṣito svastyayanaṁ tad āhuḥ ||</p>
<p><a class='ref sc' id='sc10' href='#sc10'>SC 10</a><a class='ref sen' id='sen1.286' href='#sen1.286'>Sen 1.286</a> ye āryadharmeṇa stuvanti buddhaṁ<br>
upasthitā paricariyāye santo |<br>
bahuśrutā tīrṇakāṁkṣā vimuktā<br>
arhantamadhye rakṣito svastyayanaṁ tad āhuḥ ||</p>
<p><a class='ref sc' id='sc11' href='#sc11'>SC 11</a>annaṁ pānaṁ kāśikacandanaṁ ca<br>
gandhaṁ ca mālyaṁ ca dadanti kāle |<br>
prasannacittā śramaṇabrahmehi<br>
grāmasya madhye rakṣito svastyayanaṁ tad āhuḥ ||</p>
<p><a class='ref sc' id='sc12' href='#sc12'>SC 12</a>paiśunyaṁ mṛṣāvāda pareṣu dāraṁ<br>
prāṇātipātaṁ ca tathaiva madyaṁ |<br>
etaṁ prahāya svargatiṁ gamiṣyatha<br>
grāmasya madhye rakṣito svastyayanaṁ tad āhuḥ ||</p>
</blockquote>
<p><a class='ref sc' id='sc13' href='#sc13'>SC 13</a>syāt khalu punar vo vāsiṣṭhāho evam asyāsyād anyo sa tena kālena tena samayena rakṣito nāma ṛṣi abhūṣi | na khalv eva draṣṭavyaṁ | tat kasya hetoḥ | ahaṁ so vāsiṣṭhā tena kālena tena smayena rakṣito nāma ṛṣi abhūṣi || anyo so tena kālena tena samayena kampille nagare brahmadatto nāma rājā abhūṣi || na khalv etad eva draṣṭavyaṁ || eṣo rājā śreṇiko bimbisāro tadā kampille nagare brahmadatto nāma rājā abhūṣi || tadāpi maye ṛṣibhūtena kampille sīmām ākramantenaiva sarve amanuṣyakā palānāḥ || etarahiṁ pi maye vaiśālīye sīmām ākramantenaiva sarve amanuṣyakā palānāḥ ||</p>
<p><a class='ref sc' id='sc14' href='#sc14'>SC 14</a>api ca na etarahiṁ yeva maye sīmām ākramantenaiva sarve amanuṣyakā palānāḥ | anyadāpi maye sīmām ākramantenaiva amanuṣyakā palānāḥ ||</p>
<h2>Hastināga Jātaka</h2>
<p><a class='ref sc' id='sc15' href='#sc15'>SC 15</a>bhūtapūrvaṁ vāsiṣṭhāho atītam adhvānaṁ nagare vārāṇasī kāśijanapade rājā rājyaṁ kārayati kṛtapuṇyo maheśākhyo mahābalo mahākośo mahāvāhano susaṁgṛhītaparijano <a class='ref sen' id='sen1.287' href='#sen1.287'>Sen 1.287</a> dānasaṁvibhāgaśīlo || tasya taṁ nagaraṁ vārāṇasī kāśijanapado ṛddho ca sphīto ca kṣemo ca subhikṣo ca ākīrṇajanamanuṣyo ca || tasya dāni rājño hastināgo kṛtapuṇyo maheśākhyo mahātejo mahānubhāvo tasya tejānubhāvena vārāṇasī kāśījanapado nirītiko nirupadravo yenānyeṣām api grāmajanapadānāṁ sīmām ākramantenaiva nirītikā nirupadravā bhonti || kadācit* mithilāyāṁ videhanagare amanuṣyavyādhir utpanno bahūni prāṇisahasrāṇi anayavyasanam āpadyanti || te śṛṇvanti kāśīrājño hastināgo kṛtapuṇyo ca maheśākhyo ca mahātejo ca mahānubhāvo ca yasya grāmasya vā nagarasya vā sīmām ākramati nirītiko nirupadravo so grāmo vā nagaro vā bhavati || tena dāni vaidehakarājñā aparo brāhmaṇo ukto || gaccha vārāṇasīṁ so kāśirājā sarvaṁdado ca dānasaṁvibhāgaśīlo ca || tasya imāṁ prakṛtiṁ ārocehi taṁ ca hastināgaṁ yācehi || tena nāgena iha āgatena sarvo amanuṣyavyādhi praśamiṣyati || so brāhmaṇo rājño vacanaṁ śrutvā anupūrveṇa vārāṇasim anuprāpto || brāhmaṇo ca vārāṇasiṁ praviśati || ayaṁ ca kāśirājā vārāṇasīto bahir nagaraṁ niryāti mahatā rājānubhāvena mahatīye rāja-ṛddhīye taṁ ca hastināgaṁ sarvālaṁkāravibhūṣitaṁ hemajālasaṁcchannaṁ śirījvalantaṁ purato gacchati || tena brāhmaṇena so kāśirājā purataḥ sthitvā jayena vardhāpito || rājā taṁ brāhmaṇaṁ dṛṣṭvā sthito || kena te sti bho brāhmaṇa artho kin te dadāmi || brāhmaṇena taṁ mithilāyām amanuṣyaṁ upasargaṁ sarvaṁ kāśirājño ārocitaṁ || etaṁ mahārāja hastināgaṁ dehi mithilāyām anukampām upādāya || rājā sakṛpo parānugrahapravṛtto ca || tena taṁ hastināgaṁ tasya brahmaṇo yathālaṁkṛtaṁ dinnaṁ || dadāmi te brāhmaṇa nāgam imam alaṁkṛtaṁ hemajālena cchannaṁ rājārhaṁ rājabhogyaṁ udāraṁ <a class='ref sen' id='sen1.288' href='#sen1.288'>Sen 1.288</a> sasārathiṁ | gacchahi yenakāmaṁ || syāt khalu punar vo vāsiṣṭhāho evam asyāsyā anyaḥ sa tena kālena tena samayena vārāṇasyāṁ rājā abhūṣi || na etad evaṁ draṣṭavyaṁ || eṣa rājā śreṇiko bimbisāro tena kālena tena samayena kāśirājā abhūṣi || syāt khalu punar vo vāsiṣṭhāho evam asyāsyā anyo so tena kālena tena samayena mithilāyāṁ rājā bhavati || na etad evaṁ draṣṭavyaṁ || tat kasya hetoḥ || eṣa siṁhasenāpatis tena kālena tena samayena rājā abhūṣi || anyo so brāhmaṇo bhavati | eṣo tomaro lecchaviḥ || anyo so hastināgo bhavati || na khalu punar evaṁ draṣṭavyaṁ || ahaṁ so tena kālena tena samayena rājño hastināgo abhūṣi || tadāpi maye hastinagabhūtena mithilāyāṁ sarve amanuṣyakāḥ palānāḥ || etarahiṁ pi maye vaiśālīye sīmām ākramantenaiva sarve amanuṣyakā palānāḥ ||</p>
<p><a class='ref sc' id='sc16' href='#sc16'>SC 16</a>api tu vāsiṣṭhāho na etarahim eva maye sīmām ākramantenaiva sarve amanuṣyakāḥ palānāḥ || anyadāpi ṛṣabhabhūtena sīmām ākramantenaiva sarve amanuṣyakāḥ palānāḥ ||</p>
<h2>Ṛṣabho Jātaka</h2>
<p><a class='ref sc' id='sc17' href='#sc17'>SC 17</a>bhūtapūrvaṁ vāsiṣṭhāho atītam adhvānaṁ rājagṛhe nagare rājā rājyaṁ kārayati kṛtapuṇyo maheśākhyo susaṁgṛhītaparijano dānasaṁvibhāgaśīlo mahābalo mahākośo mahābalavāhano | tasya taṁ rājyaṁ ṛddhaṁ ca sphītaṁ ca kṣemaṁ ca subhikṣaṁ ca ākīrṇamanuṣyañ ca bahujanamanuṣyam ca sukhitajanamanuṣyaṁ ca praśāntadaṇḍaḍamaraṁ sunigṛhītataskaraṁ vyavahārasampannaṁ || tahiṁ amanuṣyavyādhi utpanno bahūni prāṇisahasrāṇi amanuṣyavyādhinā anayavyasanam āpadyanti || aṅgarājño ca ṛṣabho abhūṣi prāsādiko darśanīyo kṛtapuṇyo maheśākhyo || tasya tejānubhāvena sarvam aṅgaviṣayaṁ nirītikaṁ nirupadravaṁ || rājagṛhakā brāhmaṇagṛhapatikā śṛṇvanti || aṅgarājño īdṛśo ṛṣabho prāsādiko darśanīyo kṛtapuṇyo maheśākhyo | tasya tejānubhāvena sarvam aṁgaviṣayaṁ nirītikaṁ <a class='ref sen' id='sen1.289' href='#sen1.289'>Sen 1.289</a> nirupadravaṁ bhavati || tehi rājño ārocitaṁ || mahārāja śṛṇoma aṁgarājño edṛśo ṛṣabho prāsādiko darśanīyo kṛtapuṇyo maheśākhyo mahānubhāvo | yasya grāmasya vā nagarasya vā sīmām ākramati taṁ nirītikaṁ nirupadravaṁ bhavati || mahārāja ṛṣabhaṁ ānaya yathā tena ānītena rājagṛhe amanuṣyavyādhi praśamiṣyati || rājagṛhakena rājñā aṅgarājño brāhmaṇo preṣito || gaccha aṅgarājña imaṁ rājagṛhe ādīnavaṁ vedayitvā taṁ ṛṣabhaṁ yācāhīti || so dāni rājño brāhmaṇo tatheti pratiśruṇitvā rājagṛhāto anupūrveṇa aṅgarājasya nagaram anuprāptaḥ || tena aṅgarājño upasaṁkramitvā aṅgarājānaṁ jayena vardhāpetvā evaṁ rājagṛhakam amanuṣyavyādhiṁ sarvaṁ vistareṇa ārocetvā ṛṣabhaṁ yācitaṁ || so pi ca rājā sakṛpo ca parānugrahapravṛtto ca || tena taṁ rājagṛhakānāṁ mahantam ādīnavaṁ śrutvā so ṛṣabho tasya brāhmaṇasya dinnaḥ || gaccha brāhmaṇa sukhī bhavantu rājagṛhakā manuṣyā sarve satvāś ca || brāhmaṇo taṁ ṛṣabhaṁ gṛhya aṁgaviṣayāto magadhaviṣayam āgacchati || samanantaraṁ ca vāsiṣṭhāho ṛṣabheṇa rājagṛhasya sīmā ākrāntā sarve ca te amanuṣyakā palānā nirītiko ca nirupadravo rājagṛhasya janapado saṁvṛtto || syād vo punar eva vāsiṣṭhāho evam asyāsyād anyaḥ sa tena kālena tena samayena aṁganagare aṁgarājā abhūṣi || na khalu punar evaṁ draṣṭavyaṁ || tat kasya hetoḥ || eṣa vāsiṣṭhāho rājā śreṇiyo bimbisāro tena kālena tena samayena aṅgarājā abhūṣi || anyo sa tena kālena tena samayena rājagṛhe rājā abhūṣi || na etad evaṁ draṣṭavyaṁ || tat kasya hetoḥ || eṣa siṁhasenāpatiḥ || anyaḥ sa tena kālena tena samayena rājagṛhako brāhmaṇo abhūṣi yena taṁ ṛṣabhaṁ ānītaṁ || na etad evaṁ draṣṭavyaṁ || tat kasya <a class='ref sen' id='sen1.290' href='#sen1.290'>Sen 1.290</a> hetoḥ || eṣa vāsiṣṭhāho tomaro lecchavis tena kālena tena samayena rājagṛhe brāhmaṇo abhūṣi yena taṁ aṅgarājño sakāśāto ṛṣabho rājagṛham ānīto || syāt khalu punar vo vāsiṣṭhāho evam asyāsyā anyaḥ sa tena kālena tena samayena aṁgarājño ṛṣabho abhūṣi || na khalv etad evaṁ draṣṭavyaṁ || tat kasya hetoḥ || ahaṁ so vāsiṣṭhāho tena kālena tena samayena aṁgarājño ṛṣabho abhūṣi || tadāpi maye ṛṣabhabhūtena rājagṛhasya sīmām ākramantenaiva sarve amanuṣyakā palānā etarahiṁ pi maye paramasaṁbodhiprāptena vaiśālīyaṁ sīmām ākramantenaiva sarve amanuṣyakā palānāḥ ||</p>
<p class='endsection'>iti śrīmahāvastu-avadāne ṛṣabhasya jātakaṁ samāptaṁ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
