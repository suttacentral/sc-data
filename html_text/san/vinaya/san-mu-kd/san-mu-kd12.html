<!DOCTYPE html>
<html>
<head>
<meta charset='UTF-8'>
<meta name='author' content='Gilgit Buddhist Manuscripts'>
<title></title>
</head>
<body>
<article id='san-mu-kd12' lang='san'>
<header>
<ul>
<li class='division'>Sanskrit Mūlasarvāstivāda Vinaya</li>
<li class='subdivision'>Khandhaka</li>
</ul>
<h1>Pudgalavastu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref msviii' id='msviii5961' href='#msviii5961'>MSV:3.3 5961</a>piṇḍoddānam |</p>
<p><a class='ref sc' id='sc2' href='#sc2'>SC 2</a>udāyī samucchrayaḥ paryanto ’thāpareṇa bhavati paścimam |</p>
</blockquote>
<p class='uddana'><a class='ref sc' id='sc3' href='#sc3'>SC 3</a>uddānam |<br>
udāyī anyena smaranti lajjita idānīṃ jānāmi dvaya dvaya kṛtam |<br>
sudatta durdatta catuṣkabhāṣitam smṛtipramoṣeṇa catvāraḥ prakāśitāḥ ||</p>
<p><a class='ref sc' id='sc4' href='#sc4'>SC 4</a>buddho bhagavān śrāvastyāṃ viharati jetavane anāthapiṇḍadasyārame | tena khalu samayena udāyī saṃghāvaśeṣām āpattim āpannaḥ saṃcintyaśukravisṛṣṭisamutthitām <a class='ref fol' id='fol303r1' href='#fol303r1'>Folio 303r1</a><a class='ref gbm' id='gbm6.918' href='#gbm6.918'>GBM 6.918</a>ardhamāsapraticchannām | <span class='supplied'>e</span>tat prakaraṇaṃ bhikṣavo bhagavata ārocayanti | bhagavān āha | dadata yūyaṃ bhikṣavaḥ udāyino bhikṣor asyāḥ saṃghāvaśeṣāyā āpatteḥ saṃcintyaśukravisṛṣṭisamutthitāyā ardhamāsapraticchannāyā ardhamāsaṃ parivāsam iti | yo vā punar anyo ’py evaṃjātīyaḥ |</p>
<p><a class='ref sc' id='sc5' href='#sc5'>SC 5</a>athāparaḥ pudgalaḥ saṃghāvaśeṣām āpattim āpannaḥ apraticchannām | etat prakaraṇaṃ bhikṣavo bhagavata ārocayanti | bhagavān āha | dadata yūyaṃ bhikṣavo ’sya pudgalasyāsyāḥ saṃghāvaśeṣāyā āpatter apraticchannāyāḥ ṣaḍ rātraṃ mānāpyam iti | yo vā punar anyo ’py evaṃjātīyaḥ |</p>
<p><a class='ref sc' id='sc6' href='#sc6'>SC 6</a>athāparaḥ pudgalaḥ saṃghāvaśeṣām āpattim āpannaḥ | sa te dve āpattī dvau māsau na jānāti | dvayor māsayor atyayāj jñātvā dvau māsau <a class='ref msviii' id='msviii62' href='#msviii62'>MSV:3.3 62</a>praticchādya ekāṃ bhikṣūṇām ārocayati | <span class='supplied'>ekāṃ nārocayati | tasya</span> saṃghena dvau māsau parivāso dattaḥ | sa pārivāsika eva san tām anyāpattiṃ pratijānāti yā anena saṃghamadhye nārocayati | sa etat prakaraṇaṃ bhikṣūṇām ārocayati | bhikṣavo bhagavataḥ | bhagavān āha | dadata yūyaṃ bhikṣavas tasya pudgalasyāpattes tāv eva dvau māsau parivāsam iti | yo vā punar anyo ’py evaṃjātīyaḥ | yathā pratijānāty evaṃ smarati |</p>
<p><a class='ref sc' id='sc7' href='#sc7'>SC 7</a>athāparaḥ pudgalaḥ saṃghāvaśeṣe dve āpattī āpannaḥ | sa te dve āpattī dvau māsau na jānāti | dvayor māsayor atyayāj jñātvā dvau māsau praticchādya ekāṃ bhikṣūṇām ārocayati | ekāṃ nārocayati | tasya saṃghe<span class='supplied'>na</span> dvau māsau parivāso dattaḥ | sa pārivāsiko lajjī dharmam avakrāntaḥ | sa etat prakaraṇaṃ bhikṣūṇām ārocayati | aham asmy āyuṣmantaḥ saṃghāvaśeṣe dve āpattī āpannaḥ | so ’haṃ te dve āpattī dvau māsau na jānāmi | dvayor māsayor atyayāj jñātvā dvau māsau praticchādya ekāṃ bhikṣūṇām ārocayāmi | tasya mama saṃghena dvau māsau parivāso dattaḥ | so ’haṃ pārivāsiko lajjī dharmam avakrāntaḥ | tasya tat prakaraṇaṃ bhikṣavo bhagavata ārocayanti | bhagavān āha | dadata yūyaṃ bhikṣavas tasya pudgalasya tasyā āpatter yathāpraticchannāyāḥ parivāsam iti | yo vā punar anyo ’py evaṃjātīyaḥ | yathā jānāty evaṃ smarati |</p>
<p><a class='ref sc' id='sc8' href='#sc8'>SC 8</a><a class='ref msviii' id='msviii63' href='#msviii63'>MSV:3.3 63</a>athāparaḥ pudgalaḥ saṃghāvaśeṣām āpattim āpannaḥ | sa tv ardhamāsaṃ prātimokṣasūtroddeśa uddiśyamāne evam āha idānīm aham āyuṣmanto jāne yathā<span class='supplied'>yaṃ</span> dharmaḥ sūtragataḥ sūtraparyāpanna iti | taṃ ced bhikṣavo jānīran saṃniṣaṇṇaḥ pūrvo ’yam āyuṣmān dve trīṇi vā poṣadhakarmāṇi kaḥ punar vādo bhūya iti | tasyāyuṣmato naivājñānān muktiḥ | sa yāṃ cāpattim āpannas tāṃ ca yathādharmaṃ kārayitavyaḥ | uttare ca saṃvejayitavyaḥ | yathā jānāty evaṃ smarati |</p>
<p><a class='ref sc' id='sc9' href='#sc9'>SC 9</a>athāparaḥ pudgalaḥ saṃghāvaśeṣām āpattim āpannaḥ | sa tv ardhamāsaṃ prātimokṣasūtroddeśa uddiśyamāne evam āha idānīm aham āyuṣmanto jāne yathāyaṃ dharmaḥ sūtragataḥ sūtraparyāpanna iti | taṃ ced bhikṣavo na jānīran saṃniṣaṇṇaḥ pūrvo ’yam āyuṣmān dve trīṇi vā poṣadhakarmāṇi kaḥ punar vādo bhūya iti | tasyaivāyuṣmato naivājñānān muktiḥ | sa <span class='supplied'>yāṃ</span> cāpattim <a class='ref fol' id='fol303v1' href='#fol303v1'>Folio 303v1</a><a class='ref gbm' id='gbm6.919' href='#gbm6.919'>GBM 6.919</a>āpannas tāṃ yathādharmaṃ kārayitavyaḥ | yathā jānāty evaṃ smarati |</p>
<p><a class='ref sc' id='sc10' href='#sc10'>SC 10</a>athāparaḥ pudgalaḥ saṃghāvaśeṣām āpattim āpannaḥ | sa tāṃ māsaṃ na jānāti | māsasyātyayāj jñātvā māsaṃ praticchādya bhikṣūṇām ārocayati | tasya saṃghena dvau māsau parivāso dattaḥ | sa pārivāsikaḥ sann āgatāgatānāṃ bhikṣūṇām ārocayati | aham asmy āyuṣmantaḥ saṃghāvaśeṣām āpattim āpannaḥ | so ’haṃ tām āpattim āpanno jānāmi māsasyātyayāj jñātvā māsaṃ praticchādya bhikṣūṇām ārocayāmi | tasya mama saṃghena dvau māsau parivāso dattaḥ | <a class='ref msviii' id='msviii64' href='#msviii64'>MSV:3.3 64</a>māsam āyuṣmantaḥ sudatto māsaṃ durdattaḥ | tat kasya hetoḥ | adharmatvāt kopyatvāt karmaṇaḥ | yathā jānāty evaṃ smarati |</p>
<p><a class='ref sc' id='sc11' href='#sc11'>SC 11</a>athāparaḥ pudgalaḥ saṃghāvaśeṣām āpattim āpannaḥ | sa tām āpattiṃ māsaṃ na jānāti | māsasyātyayāj jñātvā apraticchādya bhikṣūṇām ārocayati | tasya saṃghena māsaṃ parivāso dattaḥ | sa āgatāgatānāṃ bhikṣūṇām ārocayati | aham asmy āyuṣmantaḥ saṃghāvaśeṣām āpattim āpannaḥ | so ’haṃ tām āpattim māsaṃ na jānāmi | māsasyātyayāj jñātvā apraticchādya bhikṣūṇām ārocayāmi | tasya mama saṃghena māsaṃ parivāso dattaḥ | durdattaḥ āyuṣman na sudattaḥ | tat kasya hetoḥ | mānāpyārha āyuṣman | yathā jānāty evaṃ smarati |</p>
<p><a class='ref sc' id='sc12' href='#sc12'>SC 12</a>athāparaḥ pudgalaḥ saṃghāvaśeṣām āpattim āpannaḥ praticchannāṃ deśayiṣyāmīti na smarati | sa tām āpattiṃ smṛtvāpraticchādya bhikṣūṇām ārocayati | bhikṣavo bhagavataḥ | bhagavān āha | dadata yūyaṃ bhikṣavas tasya pudgalasya tasyā āpatter ubhayasaṃtateḥ parivāsaṃ pūrvikāyāḥ paścimakāyā iti | yo vā punar anyo ’py evaṃjātīyaḥ |</p>
<p><a class='ref sc' id='sc13' href='#sc13'>SC 13</a><a class='ref msviii' id='msviii65' href='#msviii65'>MSV:3.3 65</a>athāparaḥ pudgalaḥ saṃghāvaśeṣām āpattim āpannaḥ praticchannāṃ deśayiṣyāmīti na smarati | sa tām smṛtvā apraticchādya bhikṣūṇām ārocayati | bhikṣavo bhagavata ārocayati | bhagavān āha | dadata yūyaṃ bhikṣavas tasya pudgalasya tasyā āpatteḥ pūrvikāyāḥ saṃtateḥ parivāsam iti | yo vā punar anyo ’py evaṃjātīyaḥ |</p>
<p><a class='ref sc' id='sc14' href='#sc14'>SC 14</a>athāparaḥ pudgalaḥ saṃghāvaśeṣām āpattim āpanna<span class='supplied'>s tām a</span>praticchannāṃ deśayiṣyāmīti na smarati | sa tām smṛtvā praticchādya bhikṣūṇām ārocayati | bhikṣavo bhagavataḥ | bhagavān āha | dadata yūyaṃ bhikṣavas tasya pudgalasya <span class='supplied'>tasyā ā</span>patteḥ pūrvikāyāḥ parivāsam iti | yo vā punar anyo ’py evaṃjātīyaḥ |</p>
<p><a class='ref sc' id='sc15' href='#sc15'>SC 15</a>athāparaḥ pudgalaḥ saṃghāvaśeṣām āpattim āpannas tām apraticchannāṃ deśayiṣyāmīti na smarati | sa tām smṛtvā apraticchādyaiva bhikṣūṇām ārocayati | bhikṣavo bhagavataḥ | bhagavān āha | dadata yūyaṃ bhikṣavas tasya pudgalasya tasyā āpatteḥ ṣaḍ rātraṃ mānāpyam iti | yo vā punar anyo ’py evaṃjātīyaḥ |</p>
<p class='uddana'><a class='ref sc' id='sc16' href='#sc16'>SC 16</a>uddānam |<br>
samucchrayeṇa ṣoḍaśa dve pañca aṣṭaviṃśake |<br>
<a class='ref msviii' id='msviii66' href='#msviii66'>MSV:3.3 66</a>tribhis tribhir aṣṭakābhis tisṛbhiś catuścatura aṣṭakāḥ |<br>
utkṣiptā aṣṭakās tisro mukhāḥ pañca samudditāḥ ||</p>
<p><a class='ref sc' id='sc17' href='#sc17'>SC 17</a>athāparaḥ pudgalaḥ saṃghāvaśeṣām āpattim āpannaḥ praticchannāṃ vibhrāntaḥ | sa āgatya punar upasaṃpannaḥ | sa tām <a class='ref fol' id='fol304r1' href='#fol304r1'>Folio 304r1</a><a class='ref gbm' id='gbm6.920' href='#gbm6.920'>GBM 6.920</a>āpattiṃ praticchādyaiva bhikṣūṇām ārocayati | bhikṣavo bhagavataḥ | bhagavān āha | dadata yūyaṃ bhikṣavas tasya pudgalasya tasyā āpatteḥ <span class='supplied'>ubhaya</span>saṃtateḥ parivāsam iti | yo vā punar anyo ’py evaṃjātīyaḥ |</p>
<p><a class='ref sc' id='sc18' href='#sc18'>SC 18</a>athāparaḥ pudgalaḥ saṃghāvaśeṣām āpattim āpannaḥ praticchannāṃ vibhrāntaḥ | sa āgatya punar upasaṃpannaḥ | sa tām āpattim apraticchādya bhikṣūṇām ārocayati | bhikṣavo bhagavataḥ | bhagavān āha | dadata yūyaṃ bhikṣavas tasya pudgalasya tasyā āpatteḥ pūrvikāyāḥ saṃtateḥ parivāsam iti | yo vā punar anyo ’py evaṃjātīyaḥ |</p>
<p><a class='ref sc' id='sc19' href='#sc19'>SC 19</a><span class='supplied'>athāparaḥ pudgalaḥ saṃghāvaśeṣām āpattim āpannaḥ apraticchannāṃ vibhrāntaḥ | sa āgatya punar upasaṃpannaḥ | sa tām āpattiṃ praticchādya bhikṣūṇām ārocayati | bhikṣavo bhagavataḥ | bhagavān āha | dadata yūyaṃ bhikṣavas tasya pudgalasya tasyā āpatteḥ paścimikāyāḥ saṃtateḥ parivāsam iti | yo vā punar anyo ’py evaṃjātīyaḥ |</span></p>
<p><a class='ref sc' id='sc20' href='#sc20'>SC 20</a><a class='ref msviii' id='msviii67' href='#msviii67'>MSV:3.3 67</a>athāparaḥ pudgalaḥ saṃghāvaśeṣām āpattim āpannaḥ apraticchannāṃ vibhrāntaḥ | sa āgatya punar upasaṃpannaḥ | sa tām āpattim apraticchādyaiva bhikṣūṇām ārocayati | bhikṣavo bhagavataḥ | bhagavān āha | dadata yūyaṃ bhikṣavas tasya pudgalasya tasyā āpatteḥ ṣaḍ rātraṃ mānāpyam iti | yo vā punar anyo ’py evaṃjātīyaḥ |</p>
<p><a class='ref sc' id='sc21' href='#sc21'>SC 21</a>yathā śuddhakena catvāri evaṃ jānataś catvāri | smarataś catvāri | vaimatikena catvāri | anenākāreṇa aparāpi catuṣkikā | kiṃ tu peyālaviśeṣaḥ |</p>
<p><a class='ref sc' id='sc22' href='#sc22'>SC 22</a>athāparaḥ <span class='supplied'>pudgalaḥ</span> evaṃ pārivāsika eva vaktavyaḥ | yathā pārivāsikaḥ evaṃ paryuṣitaparivāso mānāpyacārikaś caritamānāpyaḥ śikṣādattakaś catuṣkikāyāṃ yojayitavyāḥ | yathā vibhrāntaḥ evaṃ śramaṇoddeśakatvaṃ pratijānāti | unmattakatvaṃ vikṣiptacittakatvaṃ vedanābhinnakatvam adarśanāyotkṣepakatvam apratikarmāyotkṣepakatvam apratinisṛṣṭe ca pāpake dṛṣṭigate utkṣepakatvam iti vistareṇa yojayitavyam |</p>
<p><a class='ref sc' id='sc23' href='#sc23'>SC 23</a>athāparaḥ pudgalo dve saṃghāvaśeṣe āpattī āpannaḥ praticchannāṃ cāpraticchannāṃ ca vibhrāntaḥ | sa āgatya punar upasaṃpannaḥ | sa yāṃ praticchādya vibhrāntas tāṃ praticchādyaiva bhikṣūṇām ārocayati | yām apraticchādya <span class='supplied'>tāṃ praticchādya</span> bhikṣūṇām ārocayati | bhikṣavo bhagavataḥ | bhagavān āha | dadata yūyaṃ bhikṣavas tasya pudgalasyobhayasaṃtateḥ parivāsam | ekasyāḥ pūrvikāyā dvitīyasyāḥ paścimikāyā iti | yo vā punar anyo ’py evaṃjātīyaḥ |</p>
<p><a class='ref sc' id='sc24' href='#sc24'>SC 24</a><a class='ref msviii' id='msviii68' href='#msviii68'>MSV:3.3 68</a>athāparaḥ pudgalaḥ saṃghāvaśeṣe dve āpattī āpannaḥ praticchannāṃ cāpraticchannāṃ ca vibhrāntaḥ | sa āgatya punar upasaṃpannaḥ | sa yāṃ praticchādya vibhrāntas tām apraticchādyaiva bhikṣūṇām ārocayati | yām apraticchādya tām apraticchādyaiva bhikṣūṇām ārocayati | bhikṣavo bhagavataḥ | bhagavān āha | dadata yūyaṃ bhikṣavas tasya pudgalasyaikasyā āpatteḥ pūrvikāyāḥ saṃtateḥ parivāsam | ekasyāḥ paścimikāyāḥ ṣaḍ rātraṃ mānāpyam iti | yo vā punar anyo ’py evaṃjātīyaḥ |</p>
<p><a class='ref sc' id='sc25' href='#sc25'>SC 25</a>athāparaḥ pudgalaḥ saṃghāvaśeṣe dve āpattī āpannaḥ praticchannāṃ cāpraticchannāṃ ca vibhrāntaḥ | sa āgatya punar upasaṃpannaḥ | sa yāṃ praticchādya vibhrāntas tām apraticchādya bhikṣūṇām ārocayati | yāṃ tv apraticchādya tāṃ praticchādya bhikṣūṇām ārocayati | bhikṣavo bhagavataḥ | bhagavān āha | dadata yūyaṃ bhikṣavas tasya pudgalasyaikasyā āpatteḥ pūrvikāyāḥ saṃtateḥ parivāsam | ekasyāḥ paścimikāyāḥ <span class='supplied'>parivāsa</span>m iti | <a class='ref fol' id='fol304v1' href='#fol304v1'>Folio 304v1</a><a class='ref gbm' id='gbm6.921' href='#gbm6.921'>GBM 6.921</a>yo vā punar anyo ’py evaṃjātīyaḥ |</p>
<p><a class='ref sc' id='sc26' href='#sc26'>SC 26</a>athāparaḥ pudgalaḥ <span class='supplied'>saṃghāvaśeṣe dve āpattī āpannaḥ</span> praticchannāṃ cāpraticchannāṃ ca vibhrāntaḥ | sa āgatya punar upasaṃpannaḥ | sa yāṃ praticchādya vibhrāntas tām apraticchādya bhikṣūṇām ārocayati | yāṃ tv apraticchādya tām apraticchādyaiva bhikṣūṇām ārocayati | bhikṣavo bhagavataḥ | bhagavān āha | dadata yūyaṃ bhikṣavas tasya pudgalasyaikasyā <a class='ref msviii' id='msviii69' href='#msviii69'>MSV:3.3 69</a>āpatteḥ pūrvikāyāḥ saṃtateḥ parivāsam | ekasyāḥ paścimikāyāḥ ṣaḍ rātraṃ mānāpyam iti | yo vā punar anyo ’py evaṃjātīyaḥ |</p>
<p><a class='ref sc' id='sc27' href='#sc27'>SC 27</a>athāparaḥ pudgalaḥ evaṃ pārivāsikaḥ paryuṣitaparivāso mānāpyacārikaś caritamānāpyaḥ śikṣādattakaś ca vaktavyaḥ | yathā vibhrāntaḥ evaṃ śramaṇoddeśakatvaṃ pratijānāti | unmattakatvaṃ pratijānāti | vikṣiptacittakatvaṃ vedanābhinnakatvam adarśanāyotkṣiptakatvam apratinisṛṣṭe pāpake dṛṣṭigate utkṣiptakatvam iti vistareṇa vācyam |</p>
<p><a class='ref sc' id='sc28' href='#sc28'>SC 28</a>athāparaḥ pudgalaḥ saṃghāvaśeṣām āpattim āpannaḥ | parimāṇavatīḥ praticchannāḥ | sa saṃghenādarśanāyotkṣiptaḥ | osāritaḥ sa tā āpattīḥ praticchādya bhikṣūṇām ārocayati | bhikṣavo bhagavataḥ | bhagavān āha | dadata yūyaṃ bhikṣavas tasya pudgalasya tāsām āpattīnāṃ parimāṇavatya iti kṛtvā ubhayasaṃtateḥ parivāsaṃ pūrvikāyāḥ paścimikāyāś ceti | yo vā punar anyo ’py evaṃjātīyaḥ |</p>
<p><a class='ref sc' id='sc29' href='#sc29'>SC 29</a>athāparaḥ pudgalaḥ saṃghāvaśeṣām āpattim āpannaḥ | parimāṇavatīḥ praticchannāḥ | sa saṃghenādarśanāyotkṣiptaḥ | osāritaḥ sa tā āpattīr apraticchādya bhikṣūṇām ārocayati | bhikṣavo bhagavataḥ | bhagavān āha | dadata yūyaṃ bhikṣavas tasya pudgalasya tāsām āpattīnāṃ parimāṇavatya iti kṛtvā pūrvikāyāḥ saṃtateḥ parivāsam iti | yo vā punar anyo ’py evaṃjātīyaḥ |</p>
<p><a class='ref sc' id='sc30' href='#sc30'>SC 30</a>athāparaḥ pudgalaḥ saṃghāvaśeṣām āpattim āpannaḥ | parimāṇavatīr apraticchannāḥ | sa saṃghenādarśanāyotkṣiptaḥ | osāritaḥ sa tā āpattīḥ <a class='ref msviii' id='msviii70' href='#msviii70'>MSV:3.3 70</a>praticchādya bhikṣūṇām ārocayati | bhikṣavo bhagavataḥ | bhagavān āha | dadata yūyaṃ bhikṣavas tasya pudgalasya tāsām āpattīnāṃ parimāṇavatya iti kṛtvā paścimikāyāḥ saṃtateḥ parivāsam iti | yo vā punar anyo ’py evaṃjātīyaḥ |</p>
<p><a class='ref sc' id='sc31' href='#sc31'>SC 31</a>athāparaḥ pudgalaḥ saṃghāvaśeṣām āpattim āpannaḥ | parimāṇavatīr apraticchannāḥ | sa saṃghenādarśanāyotkṣiptaḥ | osāritaḥ sa tā āpattīr apraticchādya bhikṣūṇām ārocayati | bhikṣavo bhagavataḥ | bhagavān āha | dadata yūyaṃ bhikṣavas tasya pudgalasya tāsām āpattīnāṃ parimāṇavatya iti kṛtvā ṣaḍ rātraṃ mānāpyam iti | yo vā punar anyo ’py evaṃjātīyaḥ |</p>
<p><a class='ref sc' id='sc32' href='#sc32'>SC 32</a>yathā parimāṇavatīr evam aparimāṇavatīḥ | yathā <a class='ref fol' id='fol305r1' href='#fol305r1'>Folio 305r1</a><a class='ref gbm' id='gbm6.922' href='#gbm6.922'>GBM 6.922</a>adarśanāyotkṣiptakenāṣṭāv evam apratikarmāyotkṣiptakenāṣṭāv evam apratinisṛṣṭe pāpake dṛṣṭigate utkṣiptakenāṣṭau |</p>
<p><a class='ref sc' id='sc33' href='#sc33'>SC 33</a>pārivāsikaḥ pudgalaḥ saṃghāvaśeṣām āpattim āpanno vibhrāntaḥ | sa āgatya punar upasaṃpannaḥ | etat prakaraṇaṃ bhikṣavo bhagavata ārocayanti | bhagavān āha | aparyuṣitaparivāsaṃ <span class='supplied'>parivasa</span>tu | paryuṣitaparivāso bhaviṣyatīti |</p>
<p><a class='ref sc' id='sc34' href='#sc34'>SC 34</a>yathā vibhrānta evaṃ śramaṇoddeśakatvaṃ pratijānāti | unmattakatvaṃ <span class='supplied'>vi</span>kṣiptacittakatvaṃ vedanābhinnakatvam adarśanāyotkṣiptakatvam apratikarmāyotkṣiptakatvam |</p>
<p><a class='ref sc' id='sc35' href='#sc35'>SC 35</a>paryuṣitaparivāsaḥ pudgalaḥ saṃghāvaśeṣām āpattim āpanno vibhrāntaḥ | sa āgatya punar upasaṃpannaḥ | etat prakaraṇaṃ bhikṣavo bhagavata ārocayanti | <a class='ref msviii' id='msviii71' href='#msviii71'>MSV:3.3 71</a>bhagavān āha | paryuṣitaparivāsa evāsau bhikṣavaḥ pudgalaḥ | dadatāsya mānāpyam iti |</p>
<p><a class='ref sc' id='sc36' href='#sc36'>SC 36</a>yathā vibhrāntaḥ <span class='supplied'>evaṃ śramaṇoddeśa</span>katvaṃ pratijānāti | pūrvavad eva peyālo yāvad apratinisṛṣṭe pāpake dṛṣṭigate utkṣiptakatvam |</p>
<p><a class='ref sc' id='sc37' href='#sc37'>SC 37</a>mānāpyacārikaḥ pudgalaḥ saṃghāvaśeṣām āpattim āpanno vibhrāntaḥ | sa āgatya punar upasaṃpannaḥ | etat prakaraṇaṃ bhikṣavo bhagavata ārocayanti | bhagavān āha | acaritaṃ caratu | caritamānāpyo bhaviṣyatīti | yathā vibhrāntaḥ pūrvavat | eṣa eva peyālaḥ |</p>
<p><a class='ref sc' id='sc38' href='#sc38'>SC 38</a>caritamānāpyaḥ pudgalaḥ saṃghāvaśeṣām āpattim āpanno vibhrāntaḥ | sa āgatya punar upasaṃpannaḥ | etat prakaraṇaṃ bhikṣavo bhagavata ārocayanti | bhagavān āha | caritamānāpya evāsau bhikṣavaḥ | āvarhatainam iti | yathā vibhrāntaḥ pūrvavat | eṣa eva peyālaḥ |</p>
<p><a class='ref sc' id='sc39' href='#sc39'>SC 39</a>adarśanāyotkṣiptakaḥ pudgalaḥ saṃghāvaśeṣām āpattim āpannaḥ apraticchannām | <span class='supplied'>sa</span> saṃghenādarśanāyotkṣiptaḥ | osāritaḥ sa tām āpattiṃ <span class='supplied'>praticchādya</span> bhikṣūṇām ārocayati | bhikṣavo bhagavataḥ | bhagavān āha | dadata yūyaṃ bhikṣavas tasya pudgalasya tāsyā āpatteḥ paścimikāyāḥ saṃtateḥ parivāsam iti | yo vā punar anyo ’py evaṃjātīyaḥ |</p>
<p><a class='ref sc' id='sc40' href='#sc40'>SC 40</a>adarśanāyotkṣiptakaḥ pudgalaḥ saṃghāvaśeṣām āpattim āpannaḥ apraticchannām | sa saṃghenādarśanāyotkṣiptaḥ | osāritaḥ sa tām āpattim apraticchādya bhikṣūṇām ārocayati | bhikṣavo bhagavataḥ | bhagavān āha | dadata yūyaṃ bhikṣavas tasya pudgalasya ṣaḍ rātraṃ mānāpyam iti | yo vā punar anyo ’py evaṃjātīyaḥ |</p>
<p><a class='ref sc' id='sc41' href='#sc41'>SC 41</a><a class='ref msviii' id='msviii72' href='#msviii72'>MSV:3.3 72</a>yathā śuddhakena dve evaṃ jānato dve smarato dve vaimatikena dve | yathādarśanāyotkṣiptakenāṣṭau evam apratikarmāyotkṣiptakenāṣṭau apratinisṛṣṭe pāpake dṛṣṭigate utkṣiptakenāṣṭau |</p>
<p class='uddana'><a class='ref sc' id='sc42' href='#sc42'>SC 42</a>uddānam |<br>
paryantena dvādaśikā navikāḥ sārvakālikāḥ |<br>
yāmikāṃ navikāṃ kṛtvā padāni daśa paṃca ca ||</p>
<p><a class='ref sc' id='sc43' href='#sc43'>SC 43</a>athāparaḥ pudgalaḥ saṃghāvaśeṣām āpattim āpannaḥ | aparimāṇavatīḥ praticchannāḥ | sa tāsām āpattīnām āpattiparyantaṃ jānāti no tu rātriparyantam | etat prakaraṇaṃ bhikṣavo bhagavata ārocayanti | bhagavān āha | dadata yūyaṃ bhikṣavas tasya pudgalasya tāsām āpattīnām aparimāṇavatya <a class='ref fol' id='fol305v1' href='#fol305v1'>Folio 305v1</a><a class='ref gbm' id='gbm6.923' href='#gbm6.923'>GBM 6.923</a>iti kṛtvā śuddhāntikaṃ parivāsam iti | yo vā punar anyo ’py evaṃjātīyaḥ |</p>
<p><a class='ref sc' id='sc44' href='#sc44'>SC 44</a>athāparaḥ pudgalaḥ saṃghāvaśeṣām āpattim āpannaḥ | aparimāṇavatīḥ praticchannāḥ | sa tāsām āpattīnām rātriparyantaṃ jānāti no tv āpattiparyantam | etat prakaraṇaṃ bhikṣavo bhagavata ārocayanti | bhagavān āha | dadata yūyaṃ bhikṣavas tasya pudgalasya tāsām āpattīnām aparimāṇavatya <a class='ref msviii' id='msviii73' href='#msviii73'>MSV:3.3 73</a>iti kṛtvā yathā praticchannānāṃ parivāsam iti | yo vā punar anyo ’py evaṃjātīyaḥ |</p>
<p><a class='ref sc' id='sc45' href='#sc45'>SC 45</a>athāparaḥ pudgalaḥ saṃghāvaśeṣām āpattim āpannaḥ | <span class='supplied'>a</span>parimāṇavatīḥ praticchannāḥ | sa tāsāṃ naivāpattiparyantaṃ jānāti no rātriparyantam iti | etat prakaraṇaṃ bhikṣavo bhagavata ārocayanti | bhagavān āha | dadata yūyaṃ bhikṣavas tasya pudgalasya tāsām āpattīnām aparimāṇavatya iti kṛtvā śuddhāntikaṃ parivāsam iti | yo vā punar anyo ’py evaṃjātīyaḥ |</p>
<p><a class='ref sc' id='sc46' href='#sc46'>SC 46</a>athāparaḥ pudgalaḥ saṃghāvaśeṣām āpattim āpannaḥ | aparimāṇavatīḥ praticchannāḥ | sa tāsām āpattiparyantaṃ jānāti rātriparyantam iti | etat prakaraṇaṃ bhikṣavo bhagavata ārocayanti | bhagavān āha | dadata yūyaṃ bhikṣavas tasya pudgalasya tāsām āpattīnām aparimāṇavatya iti kṛtvā yathā praticchannā<span class='supplied'>nāṃ</span> parivāsam iti | yo vā punar anyo ’py evaṃjātīyaḥ | yathā jānataś catvāri evaṃ smarataś catvāri vaimatikaś catvāri |</p>
<p><a class='ref sc' id='sc47' href='#sc47'>SC 47</a>athāparaḥ pudgalaḥ saṃghāvaśeṣām āpattim āpannaḥ praticchannām | tasya saṃghena parivāso dattaḥ adharmeṇa karmaṇā kopyena sthāpanārheṇa | sa <a class='ref msviii' id='msviii74' href='#msviii74'>MSV:3.3 74</a>pārivāsika eva <span class='supplied'>san</span> saṃghāvaśeṣām āpattim āpannaḥ antarāpattiṃ pūrvāpattipratirūpāṃ praticchannām | tasya saṃghena mūlaparivāso dattaḥ adharmeṇa karmaṇā kopyena sthāpanārheṇa | sa mūlapārivāsika eva san saṃghāvaśeṣām āpattim āpannaḥ pratyantarāpattim antarāpattipratirūpāṃ praticchannām | tasya saṃghena mūlāpakarṣo dattaḥ adharmeṇa karmaṇā kopyena sthāpanārheṇa | mānāpyam apy adharmeṇa | āvrīḍho ’py adharmeṇa | ayam ucyate sārvakālikaḥ pudgalaḥ aśuddhaḥ avyutthitas tasyā āpatter na parimucyate |</p>
<p><a class='ref sc' id='sc48' href='#sc48'>SC 48</a>athāparaḥ pudgalaḥ saṃghāvaśeṣām āpattim āpannaḥ praticchannām | tasya saṃghena parivāso dattaḥ dharmeṇa karmaṇākopyenāsthāpanārheṇa | sa pārivāsika eva san saṃghāvaśeṣām āpattim āpannaḥ antarāpattiṃ pūrvāpattipratirūpāṃ praticchannām | tasya saṃghena mūlaparivāso dattaḥ adharmeṇa karmaṇā kopyena sthāpanārheṇa | sa mūlapārivāsika eva san saṃghāvaśeṣām āpattim āpannaḥ pratyantarāpattim antarāpattipratirūpāṃ praticchannām | tasya saṃghena mūlāpakarṣo dattaḥ adharmeṇa karmaṇā kopyena sthāpanārheṇa | mānāpyam apy adharmeṇa | āvrīḍho ’py adharmeṇa | <a class='ref msviii' id='msviii75' href='#msviii75'>MSV:3.3 75</a>ayam ucyate yadbhūyaskālakaḥ pudgalaḥ aśuddhaḥ avyutthitas tasyā āpatter na parimucyate |</p>
<p><a class='ref sc' id='sc49' href='#sc49'>SC 49</a>athāparaḥ pudgalaḥ saṃghāvaśeṣām āpattim āpannaḥ praticchannām | tasya saṃghena parivāso dattaḥ dharmeṇa karmaṇākopyenāsthāpanārheṇa <a class='ref fol' id='fol306r1' href='#fol306r1'>Folio 306r1</a><a class='ref gbm' id='gbm6.924' href='#gbm6.924'>GBM 6.924</a>| <span class='supplied'>sa</span> pārivāsika eva san saṃghāvaśeṣām āpattim āpannaḥ antarāpattiṃ pūrvāpattipratirūpāṃ praticchannām | tasya saṃghena mūlaparivāso dattaḥ dharmeṇa karmaṇākopyenāsthāpanārheṇa | <span class='supplied'>sa</span> mūlapārivāsika eva san saṃghāvaśeṣām āpattim āpannaḥ pratyantarāpattim antarāpattipratirūpāṃ praticchannām | tasya saṃghena mūlāpakarṣo dattaḥ adharmeṇa karmaṇā kopyena sthāpanārheṇa | mānāpyam apy adharmeṇa | āvrīḍho ’py adharmeṇa | ayam ucyate upārdhakālakaḥ pudgalaḥ aśuddhaḥ avyutthita<span class='supplied'>s ta</span>syā <span class='supplied'>āpatter na pari</span>mucyate |</p>
<p><a class='ref sc' id='sc50' href='#sc50'>SC 50</a>athāparaḥ pudgalaḥ saṃghāvaśeṣām āpattim āpannaḥ praticchannām | tasya saṃghena parivāso dattaḥ dharmeṇa karmaṇākopyenāsthāpanārheṇa | sa pārivāsika eva san saṃghāvaśeṣām āpattim āpannaḥ antarāpattiṃ pūrvāpattipratirūpāṃ praticchannām | tasya saṃghena mūlaparivāso dattaḥ dharmeṇa karmaṇākopyenāsthāpanārheṇa | sa mūlapārivāsika eva san saṃghāvaśeṣā<span class='supplied'>m āpatti</span>m āpannaḥ pratyantarāpattim antarāpattipratirūpāṃ praticchannām | tasya saṃghena mūlāpakarṣo dattaḥ dharmeṇa karmaṇākopyenāsthāpanārheṇa | mānāpya<span class='supplied'>m apy a</span>dharmeṇa | āvrīḍho ’py adharmeṇa | ayam ucyate ekadeśakālakaḥ pudgalaḥ aśuddho ’vyutthitas tasyā <span class='supplied'>ā</span>patter na parimucyate |</p>
<p><a class='ref sc' id='sc51' href='#sc51'>SC 51</a><a class='ref msviii' id='msviii76' href='#msviii76'>MSV:3.3 76</a>athāparaḥ pudgalaḥ saṃghāvaśeṣām āpattim āpannaḥ praticchannām | tasya saṃghena parivāso dattaḥ dharmeṇa karmaṇākopyenāsthāpanārheṇa | sa pārivāsika eva san saṃghāvaśeṣām āpattim āpannaḥ antarāpattiṃ pūrvāpattipratirūpāṃ praticchannām | tasya saṃghena mūlāpakarṣo dattaḥ dharmeṇa <span class='supplied'>karmaṇā</span>kopyenāsthāpanārheṇa | sa mūlapārivāsika eva san saṃghāvaśeṣām āpattim āpannaḥ pratyantarāpattim antarāpattipratirūpāṃ praticchannām | tasya saṃghena mūlāpakarṣo dattaḥ dharmeṇa karmaṇākopyenāsthāpanārheṇa | mānāpyam api dharmeṇa | āvrīḍhas tv adharmeṇa | ayam ucyate pradeśakālakaḥ pudgalaḥ aśuddho ’vyutthitas tasyā <span class='supplied'>ā</span>patter na parimucyate |</p>
<p><a class='ref sc' id='sc52' href='#sc52'>SC 52</a>athāparaḥ pudgalaḥ saṃghāvaśeṣām āpattim āpannaḥ praticchannām | tasya saṃghena parivāso dattaḥ dharmeṇa karmaṇākopyenāsthāpanārheṇa | sa pārivāsika eva san saṃghāvaśeṣām āpattim āpannaḥ antarāpattiṃ pūrvāpattipratirūpāṃ praticchannām | tasya saṃghena mūlaparivāso dattaḥ dharmeṇa karmaṇākopyenāsthāpanārheṇa | sa mūlapārivāsika eva san saṃghāvaśeṣām āpattim āpannaḥ pratyantarāpattim antarāpattipratirūpāṃ praticchannām | tasya saṃghena mūlāpakarṣo dattaḥ dharmeṇa karmaṇākopyenāsthāpanārheṇa | mānāpyam api dharmeṇa | āvrīḍho ’pi dharmeṇa | ayam ucyate apagatakāla<span class='supplied'>ka</span>ḥ pudgalaḥ śuddho vyutthitas tasyā <span class='supplied'>ā</span>patteḥ parimucyate |</p>
<p><a class='ref sc' id='sc53' href='#sc53'>SC 53</a>athāparaḥ pudgalaḥ saṃghāvaśeṣām āpattim āpannaḥ apraticchannām | tasya saṃghena mānāpyaṃ dattam adharmeṇa karmaṇā kopyena <a class='ref fol' id='fol306v1' href='#fol306v1'>Folio 306v1</a><a class='ref gbm' id='gbm6.925' href='#gbm6.925'>GBM 6.925</a>sthāpanārheṇa | <a class='ref msviii' id='msviii77' href='#msviii77'>MSV:3.3 77</a>sa mānāpyacārika eva san saṃghāvaśeṣām āpattim āpannaḥ antarāpattiṃ pūrvāpattipratirūpāṃ praticchannām | tasya saṃghena mūlamānāpyaṃ dattam adharmeṇa karmaṇā <span class='supplied'>kopyena</span> sthāpanārheṇa | sa mūlamānāpyacārika eva san saṃghāvaśeṣām āpattim āpannaḥ pratyantarāpattim antarāpattipratirūpāṃ praticchannām | tasya saṃghena mūlāpakarṣamānāpyaṃ dattam adharmeṇa karmaṇā kopyena sthāpanārheṇa | āvrīḍho ’py adharmeṇa | ayam ucyate sārvakālikaḥ pudgalaḥ aśuddhaḥ avyutthitas tasyā <span class='supplied'>ā</span>patter na parimucyate |</p>
<p><a class='ref sc' id='sc54' href='#sc54'>SC 54</a>athāparaḥ pudgalaḥ saṃghāvaśeṣām āpattim āpannaḥ apraticchannām | tasya saṃghena mānāpyaṃ dattaṃ dharmeṇa karmaṇākopyenāsthāpanārheṇa | sa mānāpyacārika eva san saṃghāvaśeṣām āpattim āpannaḥ antarāpattiṃ pūrvāpattipratirūpāṃ praticchannām | tasya saṃghena mūlamānāpyaṃ dattam adharmeṇa karmaṇā kopyena sthāpanārheṇa | sa mūlamānāpyacārika eva san saṃghāvaśeṣām āpattim āpannaḥ pratyantarāpattim antarāpattipratirūpāṃ praticchannām | tasya saṃghena mūlāpakarṣamānāpyaṃ dattam adharmeṇa karmaṇā kopyena sthāpanārheṇa | āvrīḍho ’py adharmeṇa | ayam ucyate yadbhūyaskālakaḥ pudgalaḥ aśuddhaḥ avyutthitas tasyā <span class='supplied'>ā</span>patter na parimucyate |</p>
<p><a class='ref sc' id='sc55' href='#sc55'>SC 55</a>athāparaḥ pudgalaḥ saṃghāvaśeṣām āpattim āpannaḥ apraticchannām | tasya saṃghena mānāpyaṃ dattaṃ dharmeṇa karmaṇākopyenāsthāpanārheṇa | sa mānāpyacārika eva san saṃghāvaśeṣām āpattim āpannaḥ antarāpattiṃ pūrvāpattipratirūpāṃ praticchannām | tasya saṃghena mūlamānāpyaṃ <a class='ref msviii' id='msviii78' href='#msviii78'>MSV:3.3 78</a>dattaṃ dharmeṇa karmaṇākopyenāsthāpanārheṇa | sa mūlamānāpyacārika eva san saṃghāvaśeṣām āpattim āpannaḥ pratyantarā<span class='supplied'>pattim antarā</span>pattipratirūpāṃ praticchannām | tasya saṃghena <span class='supplied'>mūlāpakarṣamānāpyaṃ dattam adharmeṇa karmaṇā kopyena sthāpa</span>nārheṇa | āvrīḍho ’py adharmeṇa | ayam ucyate upārdhakālakaḥ pudgalaḥ aśuddhaḥ avyutthitas tasyā <span class='supplied'>ā</span>patter na parimucyate |</p>
<p><a class='ref sc' id='sc56' href='#sc56'>SC 56</a>athāparaḥ pudgalaḥ saṃghāvaśeṣām āpattim āpannaḥ apraticchannām | tasya saṃghena mānāpyaṃ dattaṃ dharmeṇa karmaṇākopyenāsthāpanārheṇa | sa mānāpyacārika eva san saṃghāvaśeṣām āpattim āpannaḥ antarāpattiṃ pūrvāpattipratirūpāṃ praticchannām | tasya saṃghena mūlamānāpyaṃ dattaṃ dharmeṇa karmaṇākopyenāsthāpanārheṇa | <span class='supplied'>sa</span> mūlamānāpyacārika eva san saṃghāvaśeṣām āpattim āpannaḥ pratyantarāpattim antarāpattipratirūpāṃ praticchannām | tasya saṃghena mūlāpakarṣamānāpyaṃ dattaṃ dharmeṇa karmaṇākopyenāsthāpanārheṇa | āvrīḍhas tv adharmeṇa | ayam ucyate ekadeśakālakaḥ pudgalaḥ aśuddhaḥ avyutthitas tasyā <span class='supplied'>ā</span>patter na parimucyate |</p>
<p><a class='ref sc' id='sc57' href='#sc57'>SC 57</a>athāparaḥ pudgalaḥ saṃghāvaśeṣām āpattim āpannaḥ <span class='supplied'>a</span>praticchannām | tasya saṃghena mānāpyaṃ dattaṃ dharmeṇa karmaṇākopyenāsthāpanārheṇa | sa mānāpyacārika eva san saṃghāvaśeṣām āpattim āpannaḥ antarāpattiṃ pūrvāpattipratirūpāṃ praticchannām | tasya saṃghena mūlamānāpyaṃ dattaṃ dharmeṇa karmaṇākopyenāsthāpanārheṇa | sa <a class='ref fol' id='fol307r1' href='#fol307r1'>Folio 307r1</a><a class='ref gbm' id='gbm6.926' href='#gbm6.926'>GBM 6.926</a>mūlamānāpyacārika eva san saṃghāvaśeṣām āpattim āpannaḥ pratyantarāpattim antarāpattipratirūpāṃ praticchannām | tasya saṃghena mūlāpakarṣamānāpyaṃ dattaṃ dharmeṇa karmaṇākopyenāsthāpanārheṇa | <a class='ref msviii' id='msviii79' href='#msviii79'>MSV:3.3 79</a>āvrīḍho ’pi dharmeṇa | ayam ucyate apagatakālakaḥ pudgalaḥ śuddho vyutthitas tasyā <span class='supplied'>ā</span>patteḥ parimucyate |</p>
<p><a class='ref sc' id='sc58' href='#sc58'>SC 58</a>dvau pudgalau saṃghāvaśeṣām āpattim āpannau deśayiṣyāvo deśayiṣyāva iti | tatraiko deśayati dvitīyo na deśayati | tatra yo ’sau na deśayati taṃ saṃbahulā vinayātisāriṇīr duṣṭhulā āpattir deśayitvā paścāt parivāso deyaḥ mūlaparivāso mānāpyam | āvarhitavyaś ca |</p>
<p><a class='ref sc' id='sc59' href='#sc59'>SC 59</a>dvau pudgalau saṃghāvaśeṣām āpattim āpannau | tāv asminn evāvāse pudgalasyāntike deśayiṣyāvo deśayiṣyāva iti | tatraiko deśayati dvitīyo na deśayati | tatra yo ’sau na deśayati taṃ saṃbahulā vinayātisāriṇīr duṣṭhulā āpattir deśayitvā paścāt parivāso deyaḥ mūlaparivāso mānāpyam | āvarhitavyaś ca | yathā pudgalasyāntike evaṃ dvābhyāṃ saṃbahulānāṃ saṃghasya | yathāsminn āvāse evam anyasminn āvāse |</p>
<p><a class='ref sc' id='sc60' href='#sc60'>SC 60</a>athāparaḥ pudgalaḥ saṃghāvaśeṣām āpattim āpannaḥ praticchannām | tasya saṃghena parivāso dattaḥ adharmeṇa karmaṇā kopyena sthāpanārheṇa | sa pārivāsika eva sann anyāpattiṃ jānāti yānena saṃghamadhye nārocitā | sa tām āpattiṃ jānāti | tām apy āpattiṃ jānāti yānena saṃghamadhye nārocitā | sa bhikṣūṇām ārocayati | aham asmy āyuṣmantaḥ saṃghāvaśeṣām āpattim āpannaḥ praticchannām | tasya mama saṃghena parivāso dattaḥ adharmeṇa karmaṇā kopyena sthāpanārheṇa | so ’haṃ pārivāsika eva sann anyāpattiṃ <a class='ref msviii' id='msviii80' href='#msviii80'>MSV:3.3 80</a>jānāmi yā me saṃghamadhye nārocitā | so ’haṃ tām āpattiṃ na jānāmi yasyā mama saṃghena parivāso dattaḥ adharmeṇa karmaṇā kopyena sthāpanārheṇa | sādhu me āyuṣmantas tasyāḥ pūrvikāyā āpatter api parivāsaṃ dadatu dharmeṇa karmaṇākopyenāsthāpanārheṇa | asyāś ca paścimikāyāḥ | tasyās te bhikṣavaḥ pūrvikāyā āpatteḥ parivāsaṃ dadati dharmeṇa karmaṇākopyenāsthāpanārheṇa | tasyās tu paścimikāyāḥ parivāsaṃ dadati adharmeṇa karmaṇā kopyena sthāpanārheṇa | sa pārivāsika eva san saṃghāvaśeṣām āpattim āpannaḥ antarāpattiṃ pūrvāpattipratirūpāṃ praticchannām | sa tām antarāpattiṃ jānāti | tām apy āpattiṃ jānāti yasyā asya saṃghena parivāso dattaḥ adharmeṇa karmaṇā kopyena sthāpanārheṇa | sa bhikṣūṇām ārocayati | aham asmy āyuṣmantaḥ saṃghāvaśeṣām āpattim āpannaḥ praticchannām | tasya mama saṃghena parivāso dattaḥ adharmeṇa karmaṇā kopyena sthāpanārheṇa | so ’haṃ pārivāsika eva san saṃghāvaśeṣām āpattim āpannaḥ antarāpattiṃ pūrvāpattipratirūpāṃ praticchannām | so ’haṃ tām antarāpattiṃ jānāmi yasyā mama saṃghena parivāso dattaḥ adharmeṇa karmaṇā kopyena sthāpanārheṇa | sādhu me āyuṣmantas tasyāḥ pūrvikāyā āpatter mūlaparivāsaṃ dadatu dharmeṇa <a class='ref fol' id='fol307v1' href='#fol307v1'>Folio 307v1</a><a class='ref gbm' id='gbm6.927' href='#gbm6.927'>GBM 6.927</a>karmaṇākopyenāsthāpanārheṇa | tasyāś cāntarāpatter mūlaparivāsam iti | tasyās te bhikṣavaḥ pūrvikāyā āpatteḥ parivāsaṃ dadati dharmeṇa karmaṇākopyenāsthāpanārheṇa | tasyās tv antarāpatter mūlaparivāsam adharmeṇa karmaṇā kopyena sthāpanārheṇa | sa mūlapārivāsika eva san saṃghāvaśeṣām āpattim <a class='ref msviii' id='msviii81' href='#msviii81'>MSV:3.3 81</a>āpannaḥ pratyantarāpattim antarāpattipratirūpāṃ praticchannām | sa tāṃ pratyantarāpattiṃ jānāti | tām apy āpattiṃ jānāti yasyā asya saṃghena mūlaparivāso dattaḥ adharmeṇa karmaṇā kopyena sthāpanārheṇa | sa bhikṣūṇām ārocayati | aham asmy āyuṣmantaḥ saṃghāvaśeṣām āpattim āpannaḥ antarāpattiṃ pūrvāpattirūpāṃ praticchannām | tasya mama saṃghena mūlaparivāso dattaḥ dharmeṇa karmaṇākopyenāsthāpanārheṇa | so ’haṃ mūlapārivāsika eva san saṃghāvaśeṣām āpattim āpannaḥ pratyantarāpattim antarāpattipratirūpāṃ praticchannām | so ’haṃ tāṃ pratyantarāpattiṃ jānāmi | tām apy a<span class='supplied'>ntarā</span>pattiṃ jānāmi yasyā mama saṃghena mūlaparivāso dattaḥ adharmeṇa karmaṇā kopyena sthāpanārheṇa | sādhu me āyuṣmantas tasyā antarāpatter mūlaparivāsaṃ dadatu dharmeṇa karmaṇākopyenāsthāpanārheṇa | asyāś ca pratyantarāpatter mūlāpakarṣam iti | tasyās te bhikṣavaḥ pūrvikāyā āpatter mūlaparivāsaṃ dadati | tasyās tu pratyantarāpatter mūlāpakarṣaṃ dharmeṇa <span class='supplied'>karmaṇā</span>kopyenāsthāpanārheṇa |</p>
<p><a class='ref sc' id='sc61' href='#sc61'>SC 61</a>athāparaḥ pudgalaḥ saṃghāvaśeṣām āpattim āpannaḥ apraticchannām | tasya saṃghena mānāpyaṃ dattam adharmeṇa karmaṇā kopyena sthāpanārheṇa | sa mānāpyacārika eva <span class='supplied'>san</span> saṃghāvaśeṣām āpattim āpannaḥ antarāpattiṃ pūrvāpattipratirūpām apraticchannām | sa tām antarāpattiṃ jānāti yasyā asya saṃghena mānāpyaṃ dattam adharmeṇa karmaṇā <a class='ref msviii' id='msviii82' href='#msviii82'>MSV:3.3 82</a>kopyena sthāpanārheṇa | sa bhikṣūṇām ārocayati | aham asmy āyuṣmantaḥ saṃghāvaśeṣām āpattim āpannaḥ apraticchannām | tasya mama saṃghena mānāpyaṃ dattam adharmeṇa karmaṇā kopyena sthāpanārheṇa | so ’haṃ mānāpyacārika eva san saṃghāvaśeṣām āpattim āpannaḥ antarāpattim pūrvāpattipratirūpām apraticchannām | so ’haṃ tām antarāpattiṃ jānāmi yasyā mama saṃghena mānāpyaṃ dattam adharmeṇa karmaṇā kopyena sthāpanārheṇa | sādhu me āyuṣmantas tasyāḥ pūrvikāyā āpatter mānāpyaṃ dadatu dharmeṇa karmaṇākopyenāsthāpanārheṇa | asyāś cāntarāpatter mūlamānāpyam iti | tasyās te bhikṣavaḥ pūrvikāyā āpatter mānāpyaṃ dadati dharmeṇa karmaṇākopyenāsthāpanārheṇa | asyās tv antarāpatter mūlamānāpyam adharmeṇa karmaṇā kopyena sthāpanārheṇa | sa mūlamānāpyacārika eva san saṃghāvaśeṣām āpattim āpannaḥ pratyantarāpattim antarāpattipratirūpām apraticchannām | sa tām pratyantarāpattiṃ jānāti | tām apy antarāpattiṃ jānāti yasyā asya saṃghena mūlamānāpyaṃ dattam adharmeṇa karmaṇā kopyena sthāpanārheṇa | sa bhikṣūṇām ārocayati | aham asmy āyuṣmantaḥ saṃghāvaśeṣām āpattim āpannaḥ antarāpattiṃ pūrvāpattipratirūpām apraticchannām | tasya mama saṃghena mūlamānāpyaṃ <a class='ref fol' id='fol308r1' href='#fol308r1'>Folio 308r1</a><a class='ref gbm' id='gbm6.928' href='#gbm6.928'>GBM 6.928</a>dattam adharmeṇa karmaṇā kopyena sthāpanārheṇa | so ’haṃ mūlamānāpyacārika eva san saṃghāvaśeṣām āpattim āpannaḥ pratyantarāpattim antarāpattipratirūpām apraticchannām | so ’haṃ tāṃ pratyantarāpattiṃ jānāmi | tām apy antarāpattiṃ jānāmi yasyā mama saṃghena mūlamānāpyaṃ dattam adharmeṇa karmaṇā kopyena sthāpanārheṇa | sādhu sādhu me <a class='ref msviii' id='msviii83' href='#msviii83'>MSV:3.3 83</a>āyuṣmantas tasyāḥ pūrvikāyā antarāpatter mūlamānāpyaṃ dadatu dharmeṇa karmaṇākopyenāsthāpanārheṇa | asyāś ca pratyantarāpatter mūlāpakarṣamānāpyam iti | tasyās te bhikṣavaḥ pūrvikāyā antarāpatter mūlamānāpyaṃ dadati dharmeṇa karmaṇākopyenāsthāpanārheṇa | asyāś ca pratyantarāpatter mūlāpakarṣamānāpyam | yathā jānatā pañca evaṃ smaratā pañca vaimatikena pañca |</p>
<p class='uddana'><a class='ref sc' id='sc62' href='#sc62'>SC 62</a>uddānam |<br>
yathāpareṇa dvādaśikā vastu śodhayitvā ca ṣaṭkikāḥ |<br>
mahābhūmiṃ śodhayitvā pudgalavastu samudditam ||</p>
<p><a class='ref sc' id='sc63' href='#sc63'>SC 63</a>athāparaḥ pudgalaḥ saṃghāvaśeṣām āpattim āpannaḥ praticchannām | tasya saṃghena parivāso dattam adharmeṇa karmaṇā kopyena sthāpanārheṇa | sa pārivāsika eva san saṃghāvaśeṣām āpattim āpannaḥ antarāpattiṃ pūrvāpattipratirūpāṃ praticchannām | sa tām antarāpattiṃ jānāti | tām apy āpattiṃ jānāti yasyā asya saṃghena parivāso dattaḥ adharmeṇa karmaṇā kopyena sthāpanārheṇa | sa bhikṣūṇām ārocayati | aham asmy āyuṣmantaḥ saṃghāvaśeṣām āpattim āpannaḥ praticchannām | tasya mama saṃghena parivāso dattaḥ adharmeṇa karmaṇā kopyena sthāpanārheṇa | so ’haṃ pārivāsika eva san saṃghāvaśeṣām āpattim āpannaḥ antarāpattiṃ pūrvāpattipratirūpāṃ praticchannām | so ’haṃ tām antarāpattiṃ jānāmi | tām apy āpattiṃ jānāmi yasyā mama saṃghena parivāso dattaḥ adharmeṇa karmaṇā kopyena sthāpanārheṇa | sādhu me āyuṣmantas tasyāḥ pūrvikāyā āpatteḥ parivāsaṃ dadatu dharmeṇa karmaṇākopyenāsthāpanārheṇa | <a class='ref msviii' id='msviii84' href='#msviii84'>MSV:3.3 84</a>tasyāś cāntarāpatter mūlaparivāsam iti | tasyās te bhikṣavas tasyāḥ pūrvikāyā āpatteḥ parivāsaṃ dadati dharmeṇa karmaṇākopyenāsthāpanārheṇa | asyās tv antarāpatter mūlaparivāsam adharmeṇa karmaṇā kopyena sthāpanārheṇa | sa mūlapārivāsika eva san saṃghāvaśeṣām āpattim āpannaḥ pratyantarāpattim antarāpattipratirūpāṃ praticchannām | sa tāṃ pratyantarāpattiṃ jānāti | tām apy antarāpattiṃ jānāti yasyā asya saṃghena mūlaparivāso dattaḥ adharmeṇa karmaṇā kopyena sthāpanārheṇa | sa bhikṣūṇām ārocayati | aham asmy āyuṣmantaḥ saṃghāvaśeṣām āpattim āpannaḥ antarāpattiṃ pūrvāpattirūpāṃ praticchannām | tasya mama saṃghena mūlaparivāso dattaḥ adharmeṇa karmaṇā kopyena sthāpanārheṇa | so ’haṃ mūlapārivāsika eva san saṃghāvaśeṣām āpattim āpannaḥ pratyantarāpattim pūrvāpattipratirūpāṃ praticchannām | so ’haṃ tāṃ pratyantarāpattiṃ jānāmi | tām apy antarāpattiṃ jānāmi <a class='ref fol' id='fol308v1' href='#fol308v1'>Folio 308v1</a><a class='ref gbm' id='gbm6.929' href='#gbm6.929'>GBM 6.929</a>yasyā mama saṃghena mūlaparivāso dattaḥ adharmeṇa karmaṇā kopyena sthāpanārheṇa | sādhu me āyuṣmantas tasyāḥ pūrvikāyā antarāpatter mūlaparivāsaṃ dadatu dharmeṇa karmaṇākopyenāsthāpanārheṇa | asyāś ca pratyantarāpatter mūlāpakarṣam iti | tasyās te bhikṣavaḥ pūrvikāyā antarāpatter mūlaparivāsaṃ dadati dharmeṇa karmaṇākopyenāsthāpanārheṇa | tasyās tu pratyantarāpatter mūlāpakarṣaṃ dharme<span class='supplied'>ṇa karma</span>ṇākopyenāsthāpanārheṇa |</p>
<p><a class='ref sc' id='sc64' href='#sc64'>SC 64</a>athāparaḥ pudgalaḥ saṃghāvaśeṣām āpattim āpannaḥ apraticchannām | tasya saṃghena mānāpyaṃ dattam adharmeṇa karmaṇā kopyena sthāpanārheṇa | sa mānāpyacārika eva san saṃghāvaśeṣām āpattim <a class='ref msviii' id='msviii85' href='#msviii85'>MSV:3.3 85</a>āpannaḥ antarāpattiṃ pūrvāpattipratirūpām apraticchannām | sa tām antarāpattiṃ jānāti | tām apy āpattiṃ jānāti yasyā asya saṃghena mānāpyaṃ dattam adharmeṇa karmaṇā kopyena sthāpanārheṇa | sa bhikṣūṇām ārocayati | aham asmy āyuṣmantaḥ saṃghāvaśeṣām āpattim āpannaḥ apraticchannām | tasya mama saṃghena ṣaḍ rātraṃ mānāpyaṃ dattam adharmeṇa karmaṇā kopyena sthāpanārheṇa | so ’haṃ mānāpyacārika eva san saṃghāvaśeṣām āpattim āpannaḥ antarāpattim pūrvāpattipratirūpām apraticchannām | so ’haṃ tām antarāpattiṃ jānāmi | tām apy āpattiṃ jānāmi yasyā mama saṃghena mānāpyaṃ dattam adharmeṇa karmaṇā kopyena sthāpanārheṇa | sādhu me āyuṣmantas tasyāḥ pūrvikāyā āpatter mānāpyaṃ dadatu dharmeṇa karmaṇākopyenāsthāpanārheṇa | asyāś cāntarāpatter mūlamānāpyam iti | tasyās te bhikṣavaḥ pūrvikāyā āpatter mānāpyaṃ dadati dharmeṇa karmaṇākopyenāsthāpanārheṇa | asyās tv antarāpatter mūlamānāpyam adharmeṇa karmaṇā kopyena sthāpanārheṇa | sa mūlamānāpyacārika eva san saṃghāvaśeṣām āpattim āpannaḥ pratyantarāpattim antarāpattipratirūpām apraticchannām | sa tām pratyantarāpattiṃ jānāti | tām apy antarāpattiṃ jānāti yasyā asya saṃghena mūlamānāpyaṃ dattam adharmeṇa karmaṇā kopyena sthāpanārheṇa | sa bhikṣūṇām ārocayati | aham asmy āyuṣmantaḥ saṃghāvaśeṣām āpattim āpannaḥ antarāpattiṃ pūrvāpattipratirūpām apraticchannām | tasya mama saṃghena mūlamānāpyaṃ dattam adharmeṇa karmaṇā kopyena sthāpanārheṇa | so ’haṃ mūlamānāpyacārika eva san saṃghāvaśeṣām āpattim <a class='ref msviii' id='msviii86' href='#msviii86'>MSV:3.3 86</a>āpannaḥ pratyantarāpattim antarāpattipratirūpām apraticchannām | so ’haṃ tāṃ pratyantarāpattiṃ jānāmi | tām apy antarāpattiṃ jānāmi yasyā mama saṃghena mūlamānāpyaṃ dattam adharmeṇa karmaṇā kopyena sthāpanārheṇa | sādhu me āyuṣmantas tasyāḥ pūrvikāyā antarāpatter mūlamānāpyaṃ dadatu dharmeṇa karmaṇākopyenāsthāpanārheṇa | asyāś ca pratyantarāpatter mūlāpakarṣamānāpyam iti | tasyās te bhikṣavaḥ pūrvikāyā antarāpatter mūlamānāpyaṃ dadati dharmeṇa karmaṇākopyenāsthāpanārheṇa | asyās <a class='ref fol' id='fol309r1' href='#fol309r1'>Folio 309r1</a><a class='ref gbm' id='gbm6.930' href='#gbm6.930'>GBM 6.930</a>tu pratyantarāpatter mūlāpakarṣamānāpyam iti | yathā jānatā catvāri evaṃ smaratā catvāri vaimatikena catvāri |</p>
<p><a class='ref sc' id='sc65' href='#sc65'>SC 65</a>pārivāsikaḥ pudgalaḥ saṃghāvaśeṣām āpattim āpannaḥ | etat prakaraṇaṃ bhikṣavo bhagavata ārocayanti | bhagavān āha | vastu śodhayitvā vinayātisāriṇīṃ <span class='supplied'>ca</span> duṣṭhulām āpattiṃ deśayitvā pārivāsika eva san |</p>
<p><a class='ref sc' id='sc66' href='#sc66'>SC 66</a>upārdhapārivāsikaḥ <span class='supplied'>pudgalaḥ</span> saṃghāvaśeṣām āpattim āpannaḥ | etat prakaraṇaṃ bhikṣavo bhagavata ārocayanti | bhagavān āha | vastu śodhayitvā vinayātisāriṇīṃ ca duṣṭhulām āpattiṃ deśayitvā upārdhapārivāsika eva san |</p>
<p><a class='ref sc' id='sc67' href='#sc67'>SC 67</a>yadbhūyaḥpārivāsika eva pudgalaḥ saṃghāvaśeṣām āpattim āpannaḥ | etat prakaraṇaṃ bhikṣavo bhagavata ārocayanti | bhagavān āha | vastu <a class='ref msviii' id='msviii87' href='#msviii87'>MSV:3.3 87</a>śodhayitvā vinayātisāriṇīṃ ca duṣṭhulām āpattiṃ deśayitvā yadbhūyaḥpārivāsika eva san |</p>
<p><a class='ref sc' id='sc68' href='#sc68'>SC 68</a>mānāpyacārikaḥ pudgalaḥ saṃghāvaśeṣām āpattim āpannaḥ | etat prakaraṇaṃ bhikṣavo bhagavata ārocayanti | bhagavān āha | vastu śodhayitvā vinayātisāriṇīṃ ca duṣṭhulām āpattiṃ deśayitvā mānāpyacārika eva san |</p>
<p><a class='ref sc' id='sc69' href='#sc69'>SC 69</a>upārdhamānāpyacārikaḥ pudgalaḥ saṃghāvaśeṣām āpattim āpannaḥ | etat prakaraṇaṃ bhikṣavo bhagavata ārocayanti | bhagavān āha | vastu śodhayitvā vinayātisāriṇīṃ ca duṣṭhulām āpattiṃ deśayitvā upārdhamānāpyacārika eva san |</p>
<p><a class='ref sc' id='sc70' href='#sc70'>SC 70</a>yadbhūyomānāpyacārikaḥ pudgalaḥ saṃghāvaśeṣām āpattim āpannaḥ | etat prakaraṇaṃ bhikṣavo bhagavata ārocayanti | bhagavān āha | vastu śodhayitvā vinayātisāriṇīṃ ca duṣṭhulām āpattiṃ deśayitvā yadbhūyomānāpyacārika eva san |</p>
<p><a class='ref sc' id='sc71' href='#sc71'>SC 71</a>athāparaḥ pudgalaḥ saṃghāvaśeṣām āpattim āpannaḥ saṃcintyaśukravisṛṣṭisamutthitām ekarātripraticchannām | udgrahasamutthitāṃ dvirātripraticchannām | maithuna<span class='supplied'>saṃlāpa</span>samutthitāṃ trirātripraticchannām | paricaryāsamutthitāṃ catūrātripraticchannām | sāṃcaritrasamutthitāṃ paṃcarātripraticchannām | kuṭikāsamutthitāṃ ṣaḍrātripraticchannām | <a class='ref msviii' id='msviii88' href='#msviii88'>MSV:3.3 88</a>mahallakasamutthitāṃ saptarātripraticchannām | amūlakasamutthitām aṣṭarātripraticchannām | leśisamutthitāṃ navarātripraticchannām | saṃghabhedasamutthitāṃ daśarātripraticchannām | tasyānuvartitasamutthitām ekādaśarātripraticchannām | kuladūṣikasamutthitāṃ dvādaśarātripraticchannām | daurvacasyasamutthitāṃ trayodaśarātripraticchannām | etat prakaraṇaṃ bhikṣavo bhagavata ārocayanti | bhagavān āha | yā āsām āpattīnāṃ kharatā ca gurutarā ca tīvreṇa cātiniveśena kṛtā tasyā vaśena parivāso dātavyo mūlaparivāso mūlāpakarṣo mānāpyaṃ cāvarhitavyaś ceti |</p>
<p class='endsection'><a class='ref sc' id='sc72' href='#sc72'>SC 72</a>pudgalavastu samāptam ||</p>
<footer>
<p><cite class='book' translate='no'>Pudgalavastu of the Vinayavastvagama of the Mulasarvastivadin</cite> (= Vastu 12 of the Vinayavastu)</p>
<p>Based on the edition by <span class='author'>N. Dutt</span>: Gilgit Manuscript, vol. III: Mūlasarvāstivādavinayavastu, part 3 (Srinagar 1943), pp. 59–88: Pudgalavastu (second edition: Delhi 1984).</p>
<p>GBM = Gilgit Buddhist Manuscripts (Facsimile Edition), ed. by Raghu Vira and Lokesh Chandra, 10 pts., New Delhi 1959Ō1974 (Śata-Piṭaka Series 10). (The Vinayavastu manuscript is reproduced in vol. 6) [repr. in 3 parts Delhi 1995. (The Vinayavastu manuscript is reproduced in vol. 2)]</p>
<p>MSV III = Gilgit Manuscript, ed. N. Dutt, vol. III, part 3, Srinagar 1943.</p>
<p>Taken from: <a href='http://gretil.sub.uni-goettingen.de/gretil/1_sanskr/4_rellit/buddh/vinv12_u.htm'>GRETIL</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
