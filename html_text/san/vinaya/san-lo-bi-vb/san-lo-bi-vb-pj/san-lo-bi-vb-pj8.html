<!DOCTYPE html>
<html>
<head>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-pj8' lang='san'>
<header>
<ul>
<li class='division'>pārājika-dharma 8</li>
</ul>
<h1>utkṣiptānuvartikā</h1>
</header>
<h2><span class='add'><a id='nidana'>Origin story</a></span></h2>
<p><a class='ref sc' id='sc1' href='#sc1'>SC 1</a> <a class='ref roth' id='roth134' href='#roth134'>Roth 134</a>bhagavān samyaksaṁbuddho yad arthaṁ samudāgato <span class='corr' title='tam→tad'>tad</span> | artham abhisambhāvayitvā | peyālaṁ | yāvat tehi tehi vihārehi viharan kauśāmbyām viharati ghoṣitārāme | āyuṣmān dāni chandako pañcānām āpattikāyānām anyatarānyatar<span class='corr' title='am→ām'>ām</span> āpattim <span class='corr' title='adhye→adhyo'>adhyo</span> | mardati | so bhikṣūhi vuccati āyuṣman chandaka paśyasi etām āpattiṁ | so dān āha | nāhaṁ paśyāmi yūyam api naṁ paśyatha | bhe <span class='unclear'>cyu</span>taṁ paśyantu | kim puna mama etāya duṣṭāya | etaṁ prakaraṇaṁ bhikṣū bhagavato ārocayeṁsu | bhagavān āha | yady eṣo bhikṣavaś chandako pañcānām āpatti-kāyānām anyatarānya-tarām āpattim adhyomardati | sa tām āpattiṁ na paśyati | tena saṁgho āpattīya adarśanena utkṣepanīyaṁ karma karotu | tasya saṁghena utkṣepaṇīyaṁ karma kṛtaṁ | na saṁbhuñjati dharma-saṁbhogena āmiṣa-saṁbhogena | tasya dāni mātā aparaṁhi bhikṣuṇī-vihāre āvāsinī | so dāni taṁhi gatvā āha | sālohite saṁghenāham utkṣipto | na saṁbhuñjati me dharma-sambhogena āmiṣa-saṁbhogena | sā dān āha | aparyā ārya cchandaka | ahan te saṁbhuñjāmi dharma-sambhogena āmiṣa-sambhogena | sā dāni sambhuñjati dharma-saṁbhogena āmiṣa-saṁbhogena | sā dāni bhikṣuṇīhi vuccati | ārye eṣo hi ārya chandako samagreṇa saṁghena dharmato vinyato utkṣipto apratikṛto | mā ārye etaṁ bhikṣuṁ anuvartehi |</p>
<p><a class='ref sc' id='sc2' href='#sc2'>SC 2</a> bhagavān āha | apāpāya āryamiśrikā ahaṁ ca tāvan netaṁ bhikṣuṁ anuvartiṣyaṁ | kā anyā anuvartiṣyati | anuvartiṣyāmy aham etaṁ bhikṣuṁ | kim artham aham etaṁ kim artham aham etam nānuvartiṣye | etat prakaraṇaṁ tāyo bhikṣuṇīyo mahāprajāpatīye ārocayeṁsuḥ | mahāprajāpatī gautamī bhagavata ārocayati | bhagavān āha | yady eṣā bhikṣuṇī chandaka-mātā chandakaṁ bhikṣuṁ samagreṇa saṁghena dharmato vinayato utkṣiptam apratikṛtam anuvartati | tena hi taṁ gacchatha triḥkkhatto kuv-ege triḥkkhatto mahā-jane trikkhatto saṁgha-madhye samanugrāhatha etasya vastusya pratiniḥ-sargāya | sā dāni kuv-ege vuccati satyaṁ tvam ārye chandaka-māte ārye-chandakaṁ samagreṇa saṁghena dharmato vinayato utkṣiptam apratikṛtam anuvartasi | āho ty āha | sā tvaṁ kuv-ege vucyasi | mā ārye chandaka-māto ārya-chandakaṁ samagreṇa saṁghena dharmato vinayato utkṣiptam apratikṛtaṁ anuvartāhi | yaṁ khalu te ārye chandaka-māte mitrāya karaṇīyaṁ artha-kāmāya hitaiṣiṇīya karoti te taṁ mitrā ekā vācā gacchanti | dve vāce avaśiṣṭe pratiniḥsara na pratiniḥ-sarāmītya āha | evam dvir api trir api | evaṁ mahā-jane saṁgha-madhye avalokanā kartavyā yāvan na pratiniḥsarāmīty āha |</p>
<p><a class='ref sc' id='sc3' href='#sc3'>SC 3</a> <a class='ref roth' id='roth135' href='#roth135'>Roth 135</a>etaṁ prakaraṇaṁ tāyo bhikṣuṇīyo bhagavataḥ ārocayeṁsuḥ | anuprāptā bhagavan āryā chandaka-mātā trikkhatto kuv-ege trikkhatto mahā-jane trikkhatto saṁgha-madhye etasya vastusya pratiniḥsargāya na ca pratiniḥsarati | bhagavān āha | śabdāpayatha chandaka-mātāṁ | sā dāni śabdāpitā | bhagavān āha | satyaṁ tvaṁ chandaka-māte | e<span class='corr' title='ta→va'>va</span>n nāma tvaṁ chandakaṁ bhikṣuṁ samagreṇa saṁghena dharmato vinayato utkṣiptam apratikṛtaṁ saṁbhuñjasi | sā tvaṁ trikkhutto kuv-ege trikkhutto mahā-jane trikkhutto saṁgha-madhye anuprāptā etasya vastusya pratiniḥsargāya na ca pratiniḥsarasi | ām bhagavan | bhagavān āha | duṣkṛtan te chandaka-māte | nanv ahaṁ chandaka-māte anekaparyāyeṇa daurvacanasyaṁ garhāmi daurvacanasya- <span class='supplied'>a</span>varṇa-vādi tatra nāma tvaṁ kharā-khakkhaṭaṁ vāmā apradakṣina-grāhiṇī | naiṣaś chandaka-māte dharmo | naiṣa vinayo naitaṁ śāstuḥ śāsanaṁ | naivaṁ kartavyaṁ naivaṁ karaṇīyaṁ | naivaṁ karontīye vṛddhir bhavati kuśaleṣu dharmeṣu | evaṁ ca dāni tvaṁ jānantī bhikṣuṁ samagreṇa saṁghena dharmato vinayato utkṣiptam anuvartasi | tena hi na kṣamati jānantī bhikṣuṁ samagreṇa saṁghena dharmato vinayato utkṣiptam apratikṛtam anuvartituṁ |</p>
<p><a class='ref sc' id='sc4' href='#sc4'>SC 4</a> atha khalu bhagavān mahāprajāpatīṁ gautamīm āmantrayati | sannipātaya gautami bhikṣuṇī <span class='supplied'>yo</span> yāvatikā bhikṣuṇīyo kauśāmbinagarīm upaniśrāya viharanti | yāvac chikṣāpadaṁ prajñaptaṁ |</p>
<h2><span class='add'><a id='pada'>Definitions</a></span></h2>
<ul>
<li><a class='ref sc' id='sc5' href='#sc5'>SC 5</a> <a class='ref roth' id='roth136' href='#roth136'>Roth 136</a><span class='term' id='def-0.1'>yā puna bhikṣuṇī</span> ti <span class='gloss'>yā puna bhikṣuṇī</span> ti <span class='gloss'>upasampannā</span> |</li>
<li><span class='term' id='def-0.2'>jānantī</span> ti <span class='gloss'>jānantī</span> ti <span class='gloss'>svayam vā jāneya parato vā śruṇeya ākāravantena darśanena ākāravantena śravaṇena</span> |</li>
<li><span class='term' id='def-0.3'>samagreṇa saṁghene</span> ti <span class='gloss'>samagreṇa saṁghene</span> ti <span class='gloss'>avyagreṇa</span> |</li>
<li><span class='term' id='def-0.4'>dharma-vinayato</span> <span class='gloss'>dharma-vinayato</span> <span class='gloss'>āpattīya adarśanena āpattīya apratikarmeṇa trayāṇāṁ dṛṣṭi-gatānām apratiniḥsargeṇa</span> |</li>
<li><span class='term' id='def-0.5'>utkṣiptan</span> ti <span class='gloss'>utkṣiptan</span> ti <span class='gloss'>asaṁbhogam kṛtaṁ</span> |</li>
<li><span class='term' id='def-1'>apratikṛtaṁ</span> ti <span class='gloss'>apratikṛtaṁ</span> ti <span class='gloss'>apratyosāritaṁ</span> |</li>
<li><span class='term' id='def-2'>anuvarteyā</span> ti <span class='gloss'>anuvarteyā</span> ti <span class='gloss'>āmiṣa-saṁbhogena vā dharma-saṁbhogena vā saṁbhuñjeya || sā bhikṣuṇī bhikṣuṇīhi evam asya vacanīyā | eṣo hi ārye bhikṣuḥ samagreṇa saṁghena | peyālaṁ | yāvat tad eva vastuṁ pratigṛhṇeya na prati <span class='supplied'>niḥ</span>sareya yaṁ taṁ utkṣiptakaṁ bhikṣum anuvartati</span> |</li>
<li><span class='term' id='def-3'>sā bhikṣuṇī</span> ti <span class='gloss'>sā bhikṣuṇī</span> ti <span class='gloss'>yathā chandaka-mātā |</span> |</li>
<li><span class='term' id='def-4'>bhikṣuṇīhī ti saṁghena mahā-janena ekapudgalena yāvat tṛtīyakaṁ samanugrāhitavyā samanubhāṣitavyā</span> iti <span class='gloss'>bhikṣuṇīhī ti saṁghena mahā-janena ekapudgalena yāvat tṛtīyakaṁ samanugrāhitavyā samanubhāṣitavyā</span> iti <span class='gloss'>trikkhatto kuv-ege mahā-jane trikkhatto saṁghamadhye | sā kuv-ege vaktavyā | satyaṁ tvaṁ itthaṁ-nāme itthaṁ-nāme bhikṣu-samagreṇa saṁghena dharmato vinayato utkṣiptam apratikṛtam anuvartasi | āmo ty āha | sā dāni vaktavyā | mā ārye itthaṁ-nāma bhikṣuṁ samagreṇa saṁghena dharmato vinayato utkṣiptam anuvartāhi | yaṁ khalu te itthan-nāme mitrāya karaṇīyaṁ artha-kāmāya hitaiṣinīya karoti | te taṁ mitrā ekā vācā avaśiṣṭā pratiniḥsara na pratiniḥsarāmīty āha dvitīyaṁ tṛtīyam api | peyālaṁ | saṁgha-madhye pi traivācikaṁ yāvat taṁ vastuṁ pratiniḥsareya ity etaṁ kuśalaṁ | no ca pratiniḥsareya iyam pi bhikṣuṇī pārājikā bhavaty asamvāsyā |</span> |</li>
<li><span class='term' id='def-5'>pārājike</span> ti <span class='gloss'>pārājike</span> ti <span class='gloss'>pārājikāye āpattīye saṁkāśanā prakāśanā vivaraṇā vibhajanā uttānī-karmatā prajñaptiḥ</span> |</li>
</ul>
<h2><span class='add'><a id='cakka'>Permutations</a></span></h2>
<p><a class='ref sc' id='sc6' href='#sc6'>SC 6</a> <a class='ref roth' id='roth137' href='#roth137'>Roth 137</a>sā eṣā bhikṣuṇī trikkhatto kuv-ege samanugrāhiyamāṇā samanubhāṣiyamāṇā pratiniḥsargārhaṁ vastuṁ na pratiniḥsarati vācāyāṁ vinayātikramam āsādayati | trikkhatto mahā-jane samanugrāhiyaṁāṇā vā samanubhāṣiyamāṇā vā pratiniḥsargārhaṁ vastuṁ na pratinissarati vācāyām vācāyām vinayātikramam āsādayati | saṁgha-madhye jñaptim adhivāsayati vinayātikramam āsādayati | prathamāyām vācāyām adhyoropitāyāṁ vinayātikramam āsādayati | vyoropitāyāṁ thūl’-accayam āsādayati | dvitīyāyāṁ vācāyām adhyoropitāyāṁ vinayātikramam āsādayati | vyoropitāyāṁ vācāyāṁ thūl’-accayam āsādayati | tṛtīyāyāṁ vācāyām adhyoropitāyāṁ thūl’-accayam āsādayati | vyoropitāyāṁ pārājikā bhavati | yadā pārājikām āpattim āpannā bhavati | ye ca kuv-ege mahā-jane ye ca saṁghamadhye vinayātikramāś ca thūl’-atyayāś ca sarve te pratipraśraṁ-bhyante ekā āpattir gurukā santhihati | yad iyaṁ pārājikā | antarā pratiniḥsarati pañcā-sthitāsu āpattiṣu kārāpayitavyā | kin ti dāni pratiniḥsargārhaṁ draṣṭavyaṁ | kim apratiniḥsargārham abhūṣi<span class='corr' title='se→si'>si</span> itthan-nāmaṁ bhikṣuṁ utkṣiptakam anuvartiṣyan ti | nānuvārtitaṁ anuvartāmi anuvartiṣyāmi ceti evaṁ pratiniḥsargārhaṁ |</p>
<p><a class='ref sc' id='sc7' href='#sc7'>SC 7</a> kin ti dāni apratiniḥsargārhaṁ abhūṣisi | itthan-nāmaṁ bhikṣum utkṣiptakam anuvartiṣyan ti | anuvartitaṁ dāni nānuvartāmi anuvartiṣyāmi ceti evam apratiniḥsargārhaṁ ceti evam apratiniḥsārgarhaṁ draṣṭavyaṁ | tena bhagavān āha |</p>
<h2><span class='add'><a id='restatement'>Restatement of rule</a></span></h2>
<p class='rule'><a class='ref sc' id='sc8' href='#sc8'>SC 8</a> yā puna bhikṣuṇī jānantī bhikṣuṁ samagreṇa saṁghena dharmato vinayato utkṣiptam apratikṛtam anuvarteya sā bhikṣuṇī bhikṣuṇīhi evam asya vacanīya | eṣo hi ārye bhikṣuḥ samagreṇa saṁghena dharmato vinayato utkṣipto apratikṛto | mā etaṁ bhikṣum anuvarteya | evaṁ ca sā bhikṣuṇī bhikṣuṇībhir ucyamānā taṁ vastuṁ pratigṛhṇeya | na pratiniḥsareya sā bhikṣunī bhikṣuṇīhi yāvat tṛtīyakam samanugrāhitavyā samanubhāṣitavyā tasya vastusya pratiniḥsargāya | yā <span class='supplied'>vat</span>tṛtīyakaṁ samanugrāhiyamāṇā vā samanubhāṣiyamāṇā vā taṁ vastuṁ pratiniḥsar<span class='corr' title='i→e'>e</span>ya ity etaṁ kuśalaṁ | no ca pratiniḥsar<span class='corr' title='i→e'>e</span>ya iyam pi bhikṣuṇī pārājikā bhavaty asamvāsyā |</p>
<p class='uddana'><a class='ref sc' id='sc9' href='#sc9'>SC 9</a> uddānaṁ<br>
maithunam adattādānaṁ vadho<br>
mṛṣā saṁsargo ’ṣṭa-vastukā |<br>
avadya-praticchādikā<br>
utkṣiptānuvartikā ||</p>
<p class='endsection'>prapūryate vargaḥ | pārājikāḥ samāptāḥ |</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
