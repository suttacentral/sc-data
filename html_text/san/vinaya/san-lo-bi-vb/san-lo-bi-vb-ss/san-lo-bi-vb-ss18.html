<!DOCTYPE html>
<html>
<head>
<meta charset='UTF-8'>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-ss18' lang='san'>
<header>
<ul>
<li class='division'>saṁghātiseṣa-dharma 18</li>
</ul>
<h1>tāsāñ cānuvicārikā</h1>
</header>
<h2><span class='add'><a id='nidana'>Origin story</a></span></h2>
<p><a class='sc' id='1'></a> <a class='roth' id='roth171'></a>bhagavāṁ cchrāvastyāṁ viharati | bhagavān āha | śikṣāpadaṁ prajñaptaṁ | na kṣamati bhikṣuṇīhi saṁsṛṣṭā viharitun ti | nandā ca śākya-kanyā uttarā ca māśoraka-dhītā bhikṣuṇīyo nānā viharanti | sthūlanandā bhikṣuṇī tāsām āha | saṁsṛṣṭā eva yūyam āryamiśrikāyo viharatha | anyamanyasyāvadya-praticchādikā | tāsāṁ saṁsṛṣṭānāṁ vo viharantīnāṁ vṛddhir eva pratikāṁkṣitavyā kuśalehi dharmehi | na parihāniḥ | kiṁ yūyam eva evaṁ-rūpā saṁghe | santy anyā apy evaṁ-rūpā saṁghe | na ca saṁgho tāsāṁ kiñcid āha | yuṣmān eva saṁgho avajñāya paribhavena omardita<span class='corr' title='vyaṁ→vyāṁ'>vyāṁ</span> parimarditavyām manyati | sā bhikṣuṇīhi vuccati | mā ārye nande etāyo bhikṣuṇīyo evaṁ vada saṁsṛṣṭā eva āryamiśrikāyo viharatha | peyālaṁ | yāvat parimarditavyām manyati |</p>
<p><a class='sc' id='2'></a> sā sakṛd uktā na pratikramati | evaṁ dvitīyaṁ tṛtīyam apy uktā na pratikramati | etaṁ prakaraṇaṁ bhikṣuṇīyo mahāprajāpatīye gautamīye ārocenti | mahāprajāpatī pi gautamī bhagavato āroceti | bhagavān āha | yady eṣā sthūlanandā nāma bhikṣuṇī nandāṁ śākyakanyāṁ uttarāṁ ca māśoraka-dhītām evam āha | saṁsṛṣṭā eva āryamiśrikāyo viharatha | peyālaṁ | yāvat sakṛd uktā na pratikramati | dvitīyam pi tṛtīyam pi uktā na pratikramati | tena hi gacchatha naṁtrikkhatto kuv-ege trikkhatto mahā-jane trikkhatto saṁgha-madhye samanugrāhayatha samanubhāṣatha etasya vastusya pratiniḥsargāya | sā kuv-ege vaktavyā | satyaṁ tvam ārye nande etā bhikṣuṇīyo evam vadasi yāvad āmo ty āha | sā tvaṁ kuv-ege vuccati | mā ārye nande etā bhikṣuṇīyo evaṁ vada | peyālaṁ | yaṁ khalu te ārye nande mitrāya karaṇīyaṁ artha-kāmāye hitaiṣiṇīye anukampikāya anukampām upādāya karoti | taṁ mitrā ekā vācā gacchati dve vācā avaśiṣṭā pratiniḥsarāmity āha | evaṁ dvitīyā tṛtīyā | evaṁ mahā-jane saṁghamadhye avalokanā kartavyā | evaṁ eva yāvad anubhāṣṭā na pratiniḥsarati | peyālaṁ | etaṁ prakaraṇaṁ bhikṣuṇīyo mahāprajāpatīye gautamīye ārocayeṁsuḥ | mahāprajāpatī gautamī bhagavata ārocaye<span class='corr' title='tha→t'>t</span> | bhagavān āha śabdāpayatha nandāṁ | sā dāni śabdāpitā | etad eva sarvaṁ pṛcchīyati | yāvad ām bhagavan | bhagavān āha | duṣkṛtaṁ te nande yāvat sannipātaya gautami bhikṣuṇīyo yāvat paryavadātāni bhaviṣyanti |</p>
<h2><span class='add'><a id='pannatti'>Ruling</a></span></h2>
<p class='rule'><a class='sc' id='3'></a> yā puna bhikṣuṇī bhikṣuṇīyo nānā viharantīyo evam vadeya | saṁsṛṣṭā eva āryamiśrikāyo viharatha anyamanya-sāvadya-praticchādikā | saṁsṛṣṭānāṁ vo viharantīnāṁ vṛddhir eva pratikāṁkṣitavyā kuśalehi dharmehi | na parihāṇiḥ | kiṁ punar yūyam eva evaṁ-rūpā saṁghe | santy anyā py evaṁ-rūpā saṁghe | na ca tāsāṁ saṁgho kiñcid āha | yuṣmān eva saṁgho avajñāya paribhāvena omarditavyāṁ parimarditavyām manyati | sā bhikṣuṇī bhikṣuṇīhi evam asya vacanīyā | mā ārye nande itthan-nāmāṁ ca itthan-nāmāṁ ca bhikṣuṇīṁ nānā viharantīṁ anuvicārehi | saṁsṛṣṭā eva yūyam āryamiśrikāyo viharatha | anyamanyasyāvadya-praticchādikā | nānā-saṁsṛṣṭānāṁ vo viharantīnāṁ vṛddhir eva pratikāṁkṣitavyā kuśalehi dharmehi | na parihāniḥ | kim punar yūyam eva evaṁ-rūpā saṁsṛṣṭā saṁghe | santy anyā api evaṁ-rūpā saṁghe | na ca saṁgho tāsāṁ kiñcid āha | yuṣmākam eva saṁgho avajñāya paribhavena omarditavyāṁ parimarditavyām manyati | evaṁ ca sā bhikṣuṇī bhikṣuṇīhi vucyamānā tam eva vastuṁ samādāya pragṛhya tiṣṭheya na pratinissareya | sā bhikṣuṇī bhikṣuṇīhi yāvat tṛtīyakaṁ samanugrāhitavyā samanubhāṣitavyā tasya vastusya pratiniḥsargāya | yāvat-tṛtīyakaṁ samanugrāhiyamāṇā vā samanubhāṣiyamāṇā vā taṁ vastuṁ pratiniḥsareya ity etaṁ kuśalaṁ | no ca pratinissareya | ayaṁ pi dharmo yāvat-tṛtīyako |</p>
<h2><span class='add'><a id='pada'>Definitions</a></span></h2>
<ul>
<li><span class='term' id='def-1'>yā puna bhikṣuṇī</span> ti <span class='gloss' id='#def-1'>yathā sthūlanandā |</span></li>
<li><span class='term' id='def-2'>tā bhikṣuṇīyo</span> ti <span class='gloss' id='#def-2'>yathā nandā ca śākya-kanyā uttarā ca māsoraka-dhītā |</span></li>
<li><span class='term' id='def-3'>evaṁ vadeya | saṁsṛṣṭā eva yūyam ārya-miśrikāyo viharatha anyamanyasyāvadyapraticchādikā</span> ti <span class='gloss' id='#def-3'>kāyikena vācikena kāyika-vācikena saṁsargeṇa | mā nānāṁ saṁsṛṣṭānāṁ vo ’dhiviharantīnāṁ vṛddhir eva pratikāṁkṣitavyā kuśalehi dharmehi na parihāṇiḥ | peyālaṁ |</span></li>
<li><span class='term' id='def-4'>sā bhikṣuṇī</span> ti <span class='gloss' id='#def-4'>yathā sthūlanandā bhikṣuṇī |</span></li>
<li><span class='term' id='def-5'>bhikṣuṇīhī</span> ti <span class='gloss' id='#def-5'>saṁghena mahā-janena eka-pudgalena</span></li>
</ul>
<p><a class='sc' id='4'></a> evam asya vacanīyā | ārye-miśrān nāme | peyālaṁ | yāvan na pratinissareya |</p>
<ul>
<li><span class='term' id='def-6'>sā bhikṣuṇī bhikṣuṇīhi yāvat tṛtīyakam</span> ti <span class='gloss' id='#def-6'>trikkhatto kuv-ege trikkhatto mahā-jane trikkhatto saṁghamadhye | sā kuv-ege vaktavyā | satyaṁ tvam ārye itthan-nāme itthan-nāmāṁ ca itthan-nāmāṁ ca bhikṣuṇīm yāvad āmo ty āha | sā kuv-ege vuccati | mā ārye itthan-nāmāñ ca itthan-nāmāñ ca bhikṣuṇīṁ nānā viharantīṁ anuvi<span class='corr' title='hā→cā'>cā</span>rehi | peyālaṁ</span> |</li>
</ul>
<p>ayam api dharmo yāvat tṛtīyako | peyālaṁ |</p>
<h2><span class='add'><a id='cakka'>Permutations</a></span></h2>
<p><a class='sc' id='5'></a> sā eṣā bhikṣuṇī trikkhatto kuv-ege samanugrāhiyamāṇā vā samanubhāṣiyamāṇā vā pratiniḥsargārhaṁ vastuṁ na pratiniḥsarati vācāyāṁ vācāyāṁ vinayātikramam āsādayati |</p>
<p><a class='sc' id='6'></a> evaṁ mahā-jane saṁgha-madhye jñaptim adhivāsayati vinayātikramam āsādayati | yāvat tṛtīyāyāṁ vācāyāṁ adhyoropitāyāṁ saṁghātiśeṣaṁ | peyālaṁ | yāvat kin ti dāni pratiniḥsargārhaṁ draṣṭavyaṁ kim a-pratiniḥsargārhaṁ | abhūṣi khalu ime itthan-nāmāyo bhikṣuṇīyo vadiṣyaṁ | saṁsṛṣṭā evārya-miśrikāyo viharatha | anyonyasāvadya-praticchādikā vadāmi vadiṣyāmi | na khalu vaditaṁ evaṁ pratiniḥsargārhaṁ | kin ti dāni a-pratiniḥsargārhaṁ | abhūṣi khalu me itthan-nāmāyo bhikṣuṇīyo vadiṣyaṁ | saṁsṛṣṭā evārya-miśrikāyo viharatha | anyonya-sāvadya-praticchādikā ti | vaditaṁ khalu me idānīm vadāmi na vadiṣyāmi ceti evam a-pratiniḥsargārham draṣṭavyaṁ | tena bhagavān āha |</p>
<h2><span class='add'><a id='restatement'>Restatement of rule</a></span></h2>
<p class='rule'><a class='sc' id='7'></a> yā puna bhikṣuṇī bhikṣuṇīyo nānā viharantīyo evam vadeya | vistareṇa | yāvad ayaṁ pi dharmo yāvat tṛtīyako |</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
