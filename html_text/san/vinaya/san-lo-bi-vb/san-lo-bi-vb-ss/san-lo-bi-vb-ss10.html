<!DOCTYPE html>
<html>
<head>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-ss10' lang='san'>
<header>
<ul>
<li class='division'>saṁghātiśeṣa-dharma 10</li>
</ul>
<h1>utkṣiptakā</h1>
</header>
<h2><span class='add'><a id='nidana'>Origin story</a></span></h2>
<p><a class='ref sc' id='sc1' href='#sc1'>SC 1</a> <a class='ref roth' id='roth164' href='#roth164'>Roth 164</a>bhagavān śrāvastīyam viharati | tahiṁ kālī nāma bhikṣuṇī grāma-cārikāṁ gatā | tasyā gatāya antevāsinīye bhikṣuṇī-saṁghena utkṣepanīya-karma kṛtaṁ | sā grāma-cārikāṁ caritvā āgatā | <span class='corr' title='so→sā'>sā</span> | dān āha | ārye saṁghena utkṣepanīyaṁ karma kṛtaṁ | naivam eva dharma-saṁbhogena saṁbhuñjanti nāmiṣa-saṁbhogena | sā dān āha | tūṣṇīkā bhava yā <span class='supplied'>va</span>t bhikṣuṇīyo <span class='corr' title='sanninvīti→sannipātayanti'>sannipātayanti</span> | | sā dān āha | sannipātetha āryamiśrikāyo | sā dāni anyadā cānyadā ca yadā grāmacārikāṁ caritvā āgatā bhavati | tato bhikṣuṇīnāṁ vaibhaṅgikaṁ dadāti | tāyo bhikṣuṇīyo sannipatathety uktā śīghraṁ śīghraṁ sannipatitāḥ kiñcid vaibhaṅgikaṁ dāsyatīti | sā dān āha | śṛṇotu me āryamiśrikā saṁgho | iyaṁ itthan-nāmā bhikṣuṇī | tasyāḥ saṁghena utkeṣepanīyaṁ karma kṛtaṁ | yadi saṁghasya prāpta-kālaṁ saṁgho itthannāmāṁ bhikṣuṇīṁ pratyosareya | ovayikā eṣā jñaptiḥ | śṛṇotu me āryamiśrikā saṁgho | iyam itthan-nāmā bhikṣuṇī | tasyāḥ saṁghe <span class='supplied'>na</span> utkṣepanīyaṁ karma kṛtaṁ | saṁgho tāṁ itthan-nāmāṁ bhikṣuṇīṁ pratyosārayati | yasyā āryamiśrikānāṁ kṣamati itthan-nāmāṁ bhikṣuṇīṁ pratyosāryamāṇāṁ saṁghena sā tūṣṇīm asya yasyā na kṣamati sā bhāṣetu | iyaṁ prathamā karma-vācanā | evaṁ trai-vācikaṁ pratyosāritā ārya-miśrikā iyam itthan-nāmā bhikṣuṇī | utkṣepanīyaṁ karma kṛtam saṁghena | kṣamati taṁ saṁghasya yasmāt tūṣṇīm evam etaṁ dhārayāmi |</p>
<p><a class='ref sc' id='sc2' href='#sc2'>SC 2</a> atha sā dhṛṣṭā ca mukharā <span class='corr' title='śca→ca'>ca</span> | pragalbhā ceti na kācit pratikṣipati | atha tā bhikṣuṇyo pīḍitā āhuḥ | kin tāvad iman ti | aparā āhuḥ | vayam api na jānīmaḥ | etaṁ prakaraṇaṁ bhikṣuṇyo mahāprajāpatyā gautamyā ārocayeyuḥ | mahāprajāpatī gautamī bhagavataḥ ārocayati | bhagavān āha | śabdāpayatha kāliṁ | yāvad etam evārthaṁ pṛcchitā | āha | ām bhagavan | bhagavān āha | duṣkṛtaṁ te kāli evan nāma tvaṁ jānantī bhikṣuṇīṁ samagreṇa saṁghena dharmato vinayato utkṣiptām a-pratikṛtāṁ | akṛtvā pūrva-kṛtyaṁ | an-avalokayitvā bhikṣuṇī-saṁghaṁ pratyosārayasi | tena hi na kṣamati | peyālaṁ | atha khalu bhagavān mahāprajāpatīṁ gautamīm āmantrayati | sannipātaya yāvat paryavadātāni bhaviṣyanti |</p>
<h2><span class='add'><a id='pannatti'>Ruling</a></span></h2>
<p class='rule'><a class='ref sc' id='sc3' href='#sc3'>SC 3</a> yā puna bhikṣuṇī jānantī bhikṣuṇīṁ samagreṇa saṁghena dharmato vinayato utkṣiptāṁ a-pratikṛtāṁ | akṛtvā pūrvakṛtyaṁ | an-avalokayitvā bhikṣuṇī-saṁghaṁ | svayam eva pratyosārayati | ayaṁ pi dharmo prathamāpattiko |</p>
<h2><span class='add'><a id='pada'>Definitions</a></span></h2>
<ul>
<li><span class='term' id='def-1'>yā puna bhikṣuṇī</span> ti <span class='gloss'>yā puna bhikṣuṇī</span> ti <span class='gloss'>upasampannā yāvad ubhayataḥ saṁghena</span> |</li>
<li><span class='term' id='def-2'>sā eṣā bhikṣuṇī jānantī</span> ti <span class='gloss'>sā eṣā bhikṣuṇī jānantī</span> ti <span class='gloss'>| svayam vā jā<span class='corr' title='no→ne'>ne</span> parato vā śrutvā</span> |</li>
<li><span class='term' id='def-3'>bhikṣuṇīṁ samagreṇa saṁghene</span> ti <span class='gloss'>bhikṣuṇīṁ samagreṇa saṁghene</span> ti <span class='gloss'>a-vyagreṇa</span> |</li>
<li><span class='term' id='def-4'>dharmato vinayato</span> ti <span class='gloss'>dharmato vinayato</span> ti <span class='gloss'>| sati āpatyā a-darśanena | a-pratidharmeṇa | trayāṇāṁ dṛṣṭīnāṁ a-pratinissargāya</span> |</li>
<li><span class='term' id='def-5'>utkṣiptam</span> ti <span class='gloss'>utkṣiptam</span> ti <span class='gloss'>a-saṁbhoga-kṛtaṁ</span> |</li>
<li><span class='term' id='def-6'>a-pratikṛtan</span> ti <span class='gloss'>a-pratikṛtan</span> ti <span class='gloss'>a-pratyosāritaṁ</span> |</li>
<li><span class='term' id='def-7'>akṛtvā pūrva-kṛtyaṁ</span> ti <span class='gloss'>akṛtvā pūrva-kṛtyaṁ</span> ti <span class='gloss'>prakṛti-sthā bhikṣuṇīyo a-saṁjñāpayitvā</span> |</li>
<li><span class='term' id='def-8'>an-avalokayitvā bhikṣuṇī-saṁghaṁ</span> ti <span class='gloss'>an-avalokayitvā bhikṣuṇī-saṁghaṁ</span> ti <span class='gloss'>| saṁgha-madhye avalokanām akṛtvā svayam eva pratyosārayet</span> |</li>
</ul>
<p>ayam api dharmaḥ yāvat prajñaptiḥ |</p>
<h2><span class='add'><a id='cakka'>Permutations</a></span></h2>
<p><a class='ref sc' id='sc4' href='#sc4'>SC 4</a> sā eṣā bhikṣuṇī jānan <span class='supplied'>tī</span> bhikṣuṇīṁ samagreṇa saṁghena dharmato vinayato utkṣiptāṁ | a-pratikṛtāṁ | akṛtvā pūrva-kṛtyaṁ | an-avalokayitvā bhikṣuṇī-saṁghaṁ svayam eva pratyosārayati | saṁghātiśeṣam āsādayati |</p>
<p><a class='ref sc' id='sc5' href='#sc5'>SC 5</a> sā eṣā bhikṣuṇī samagreṇa saṁghena utkṣiptā bhavati | yā tasyā upādhyāyī vā ācāryāyiṇī vā ca yā prakṛti-sthā bhikṣuṇyāḥ tā saṁjñāpayitavyāḥ |</p>
<blockquote class='gatha'>
<p><a class='ref sc' id='sc6' href='#sc6'>SC 6</a> kasyātyayāḥ na vidyante<br>
ko naro nāparādhyati |<br>
ko na gacchati sammohaṁ<br>
kasya buddhir dhruvā sthitā ||</p>
</blockquote>
<p><a class='ref sc' id='sc7' href='#sc7'>SC 7</a> evaṁ tayā a-jñānatayā kṛtaṁ | na punar evaṁ kariṣyati |</p>
<p><a class='ref sc' id='sc8' href='#sc8'>SC 8</a> yadā saṁjñaptā bhavanti tadāvaloka <span class='supplied'>nā</span> kartavyā | śṛṇotu me ārya-miśrikā saṁghaḥ | iyam itthan-nāmā bhikṣuṇī | tasyāḥ saṁghena amukasmin vastuni utkṣepanīyaṁ karma kṛtaṁ | sā vartaṁ vartayati | lomaṁ pātayati | niḥsaraṇaṁ pravartayati | yadi saṁghasya prāptakālaṁ saṁgham itthan-nāmā pratyosāraṇāṁ yāceya | yāciṣyati itthan-nāmā saṁghaṁ pratyosā<span class='corr' title='ri→ra'>ra</span>ṇāṁ | kṣamate taṁ saṁghasya yasmāt tūṣṇīṁ | evam etaṁ dhārayāmi | tāya yā<span class='corr' title='pa→ca'>ca</span> yitavyaṁ | peyālaṁ | atha tatra kācit pṛatihati karma-kriyamāṇe prakṛtisthābhir bhikṣuṇībhiḥ saṁjñāpayitavyāḥ | asmākaṁ bhaṇantīnāṁ kṣamasveti |</p>
<p><a class='ref sc' id='sc9' href='#sc9'>SC 9</a> bhikṣur api jānan bhikṣuṁ samagreṇa saṁghena dharmato vinayato utkṣiptaṁ svayam eva pratyosārayati sthūlātyayam āsādayati | tena bhagavān āha |</p>
<h2><span class='add'><a id='restatement'>Restatement of rule</a></span></h2>
<p class='rule'><a class='ref sc' id='sc10' href='#sc10'>SC 10</a> yā puna bhikṣuṇī jānan <span class='supplied'>ti</span> bhikṣuṇīṁ samagreṇa saṁghena dharmato vinayato utkṣiptāṁ a-pratikṛtāṁ a-kṛtāṁ <span class='supplied'>a</span>kṛtvā pūrvakṛtyaṁ an-avalokayitvā bhikṣuṇī-<span class='corr' title='saṁghasyeyam eva→saṁghaṁ svayam eva'>saṁghaṁ svayam eva</span> pratyosārayati | ayam api dharmo prathamāpattiko saṁghātiśeṣo ||</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
