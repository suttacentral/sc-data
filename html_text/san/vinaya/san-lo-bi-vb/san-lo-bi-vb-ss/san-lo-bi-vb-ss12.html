<!DOCTYPE html>
<html>
<head>
<meta charset='UTF-8'>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-ss12' lang='san'>
<header>
<ul>
<li class='division'>saṁghātiśeṣa-dharma 12</li>
</ul>
<h1>kiṁ te vadeti tvaṁ pratigṛhṇa</h1>
</header>
<h2><span class='add'><a id='nidana'>Origin story</a></span></h2>
<p><a class='sc' id='1'></a> <a class='roth' id='roth166'></a>bhagavān rājagṛhe viharati | bhagavatā śikṣāpadaṁ prajñaptaṁ | na kṣamati avaśrutasya puruṣasya pātraṁ vā yāvat pratigṛhṇātuṁ | sā jetā tasya puruṣasya na praticchati | sthūlanandā bhikṣuṇī āha | pratigṛhṇa tvam ārye etasya puruṣasya | kiṁ te paro kariṣyati | avaśruto vā an-ava-śruto vā | yato ca tvam an-avaśrutā | dāyakadānapatīnāṁ sakāśāt pratigṛhṇītvā ya<span class='corr' title='dā→thā'>thā</span>-pratyayaṁ karohi | sā bhikṣuṇībhir ucyate | mā ārye etāṁ bhikṣuṇīm evaṁ vada | pratigṛhṇa tvam ārye etasya puruṣasya | kin te paro kariṣyati avaśruto vā anavaśruto vā | yato ca tvam an-avaśrutā | dāyaka-dāna-patīnāṁ sakāśāt pratigṛhṇītvā yathā-pratyayaṁ karohi | evaṁ sakṛd uktā na pratikramati | dvitīyam tṛtīyam apy uktā na pratikramati | etaṁ prakaraṇaṁ bhikṣuṇyo mahāprajāpatyā gautamyā ārocayanti | mahāprajāpatī gautamī bhagavataḥ ārocayati | bhagavān āha | śabdāpayatha nandāṁ yāvad ā <span class='supplied'>m</span> bhagavan | bhagavān āha | duṣkṛtaṁ te nande | naiṣa dharmo naiṣa vinayaḥ | atha khalu bhagavān mahāprajāpatīṁ gautamīm āmantrayati | sannipātaya yāvat paryavadātāni |</p>
<h2><span class='add'><a id='pannatti'>Ruling</a></span></h2>
<p class='rule'><a class='sc' id='2'></a> yā puna bhikṣuṇī bhikṣuṇīṁ evaṁ vadeya | pratigṛhṇa tvam ārye etasya puruṣasya | kiṁ te paraḥ kariṣyati | avaśruto vā anavaśruto vā | yā tvam an-avaśrutā | dāyaka-dāna-patīnāṁ sakāśāt pratigṛhṇītvā yathā-pratyayaṁ karohi | sā bhikṣuṇī bhikṣuṇībhiḥ ucyamānā etad eva vastuṁ pratigṛhya tiṣtheya na pratinissaret | sā bhikṣuṇī bhikṣuṇībhir yāvat tṛtīyakaṁ samanugrāhitavyā samanubhāṣitavyā tasya vastusya pratiniḥsargāya yāvat tṛtīyakaṁ samanugrāhyamāṇā vā samanubhāṣyamāṇā vā taṁ vastuṁ pratiniḥsareya ity etat kuśalaṁ | no ca pratiniḥsareya | ayam api dharmo yāvat tṛtīyakaḥ |</p>
<h2><span class='add'><a id='pada'>Definitions</a></span></h2>
<ul>
<li><span class='term' id='def-1'>yā puna bhikṣuṇī</span> ti <span class='gloss' id='#def-1'>yathā sthūlanandā bhikṣuṇī</span> |</li>
<li><span class='term' id='def-2'>tāṁ bhikṣuṇīm</span> iti <span class='gloss' id='#def-2'>yathā tāṁ <span class='corr' title='ye→je'>je</span> | tāṁ bhikṣuṇīm evaṁ vadet</span> |</li>
</ul>
<p><a class='sc' id='3'></a> sā <span class='supplied'>bhikṣuṇī</span> bhikṣuṇībhi evam asya vacanīyā | peyālaṁ | evaṁ ca sā bhikṣuṇī bhikṣuṇībhir ucyamānā tad evaṁ vastuṁ samādāya pratigṛhya tiṣṭheya | ayam api dharmo yāvat tṛtīyakaḥ yathā bhikṣu-vinaye | peyālaṁ | yāvat prajñaptiḥ | tena bhagavān āha |</p>
<h2><span class='add'><a id='restatement'>Restatement of rule</a></span></h2>
<p class='rule'><a class='sc' id='4'></a> yā puna bhikṣuṇī bhikṣuṇīm evaṁ vadeya | pratigṛhṇa tvam ārye etasya puruṣasya | kiṁ te paro kariṣyati avaśruto vā an-avaśruto vā | yā tvam an-avaśrutā | dāyaka-dāna-patīnāṁ deya-dharmaṁ pratigṛhṇītvā yathā-pratyayaṁ karohi | sā bhikṣuṇī bhikṣuṇībhir evam asya vacanīyā | mā ārye etāṁ bhikṣuṇīm evaṁ vade | pratigṛhṇa tvam ārye etasya puruṣasya | kin te paro kariṣyati avaśruto vā an-avaśruto vā | yā tvam an-avaśrutā | dāyaka-dāna-patīnāṁ deya-dharmaṁ paritigṛhṇitvā yathā-pratyayaṁ karohi | evaṁ ca sā bhikṣuṇī bhikṣuṇībhir ucyamānā tam eva vastuṁ samādāya pratigṛhya tiṣṭheya | na pratiniḥ-sareya | sā bhikṣuṇī bhikṣuṇībhir yāvat tṛtīyakaṁ samanugrāhitavyā samanuśāsitavyā tasya vastusya pratiniḥsargāya | yāvat tṛtīyakaṁ samanugrāhyamāṇā samanubhāṣyamāṇā tam vastuṁ pratiniḥsareya ity etat kuśalaṁ | no ca pratiniḥsareya tam eva vastuṁ samādāya pratigṛhya tiṣṭheya | ayan dharmo yāvat tṛtīyakaḥ |</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
