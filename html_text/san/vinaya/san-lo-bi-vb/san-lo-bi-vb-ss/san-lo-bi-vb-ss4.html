<!DOCTYPE html>
<html>
<head>
<meta charset='UTF-8'>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-ss4' lang='san'>
<header>
<ul>
<li class='division'>saṁghātiśeṣa-dharma 4</li>
</ul>
<h1>ussaya-vādā</h1>
</header>
<h2><span class='add'><a id='nidana'>Origin story</a></span></h2>
<p><a class='sc' id='1'></a> <a class='roth' id='roth139'></a>bhagavāñ chrāvastīyaṁ viharati | taṁ <span class='supplied'>hi</span> dāni bhikṣuṇīvihāro ca tīrthika-śayyā ca | <span class='corr' title='ka→kan'>kan</span> | thāntarikā | sā kanthā patitā | taṁhi dāni bhikṣuṇī-vihāre | sthūla-nandā nāma bhikṣuṇī āvāsikinī | sā dān āha | tīrthik<span class='corr' title='āḥ→kā'>kā</span> karothaitāṁ kanthāṁ | yūyaṁ āhrīka-anapatrā-piṇo hrī-r-apatrāpya nipannāḥ | āryamiśrikāḥ hrī-r-apatrāpya sampannāḥ kāle ca vikāle ca marmāṁ praviśantāṁ niṣkrāmantāṁ dṛṣṭvā bhaviṣyati cittasyopakleśo | te dān āhaṁsuḥ | ayaṁ varṣā-rātro yadā varṣā nirgatā bhaviṣyanti tadā kariṣyāmaḥ | sā dān āha | idānīm eva karotha | te na kurvanti | sā dāni ākrośati bhraṣṭā<span class='corr' title='yuḥ→yūḥ'>yūḥ</span> naṣṭā<span class='corr' title='yuḥ→yuḥ'>yuḥ</span> bhagnāśā surā-bhraṣṭā <span class='supplied'>yāna</span>-garda<span class='corr' title='bhāḥ→bhā'>bhā</span> na kariṣyatha | katham nagnāḥ | āhrīka-anopatrāpiṇo hrī-r-apatrāpya vipannā mithyā-dṛṣṭikā vinipātitāḥ | karothaitāṁ kanthāṁ | te dān āhaṁsuḥ iti-kitikāya dhīte va <span class='supplied'>ḍa</span>-ḍiṅgara-puṣṭe śramaṇi<span class='corr' title='ko→ke'>ke</span> yadi marasi na karoma etāṁ kanthāṁ |</p>
<p><a class='sc' id='2'></a> <a class='roth' id='roth140'></a>tāya dāni gatvā āsane niveditaṁ | etad eva sarvam ārocayitvāha dīrghāyu yathā sā kanthā kriyate tathā karotha | āsanikā śrāddhā prasannā | te dān āhaṁsuḥ śabdāpayatha miśra-sthān | te dāni śabdāpitāḥ | te āsanikā āhaṁsuḥ | he iti-kitikāya putrāḥ tīrthinagnāḥ surā-bhra<span class='corr' title='stāḥ→ṣṭā'>ṣṭā</span> yāna-gardabhāḥ mithyādṛṣṭīka vinipātitāḥ | gacchatha tāṁ kanthāṁ karotha | yūyam ahrīkā anotrāpiṇo āryamiśrikā hrī-r-apatrāpya sampannāḥ | teṣāṁ yuṣmākaṁ kāle ca vikāle ca niṣkrā <span class='supplied'>ma</span> ntāṁ <span class='supplied'>praviśantāṁ</span> dṛṣṭvā āryamiśrikāṇāṁ brahmacāriṇīnāṁ bhaviṣyati cittasyānyathātvaṁ tehi dāni āsanikehi niyuktāḥ akāmakā kāryante | te divasato kanthām utthāpayanti | rātrau ca varṣeṇa pātīyati | teṣāṁ dāni tre-māsaṁ karma kurvantānāṁ gataṁ | te dān āhaṁsuḥ | imāya itikitikāya dhītare vaḍa-ḍiṅgara-puṣṭāya śramaṇikāya mṛttikā-karma kariyāmaḥ | upāsaka-kulehi avadhyāyanti paśyatha gṛha-patayo yuṣmākaṁ dakṣiṇīya śramaṇikāya asti me calan ti kṛtvā tre-māsaṁ akāmakā karma kārāpi<span class='corr' title='tāṁ→tā'>tā</span> | etaṁ prakaraṇaṁ upāsakā kulopikānāṁ bhikṣuṇīnām ārocayanti | bhikṣuṇīyo pi mahāprajāpatīye gautamīye ārocayanti | mahāprajāpatī gautamī bhagavato ārocayati | bhagavān āha | śabdāpayatha nandāṁ | sā dāni śabdāpitā | satyan nande ti | peyālaṁ | yāvat paryavadātāni bhaviṣyanti |</p>
<h2><span class='add'><a id='pannatti'>Ruling</a></span></h2>
<p class='rule'><a class='sc' id='3'></a> yā puna bhikṣuṇī utsa<span class='corr' title='va→ya'>ya</span>-vādā vihareyā āgārika-parivrājakehi divasam vā muhūrtam vā antamasato ārāmika-śramaṇ’-uddeśehi sārdham ayam pi dharmo prathamāpattiko |</p>
<h2><span class='add'><a id='pada'>Definitions</a></span></h2>
<ul>
<li><span class='term' id='def-1'>yā punar bhikṣuṇī</span> ti <span class='gloss' id='#def-1'>upasampannā</span> |</li>
<li><span class='term' id='def-2'>utsa<span class='corr' title='da→ya'>ya</span>-vādā vihareyā</span> ti <span class='gloss' id='#def-2'>kalahaṁ kareya</span> |</li>
<li><span class='term' id='def-3'>āgarikehī</span> ti <span class='gloss' id='#def-3'>gṛhikehi</span> |</li>
<li><span class='term' id='def-4'>parivrājikehī</span> ti <span class='gloss' id='#def-4'>gautama-jaṭilaka-paryantehi</span> |</li>
<li><span class='term' id='def-5'>divasaṁ ti suryākaṁ divasaṁ | muhūrtaṁ</span> ti <span class='gloss' id='#def-5'>tat-kṣaṇaṁ tan-muhūrtaṁ</span> |</li>
<li><span class='term' id='def-6'>antamasato ārāmikehī</span> ti <span class='gloss' id='#def-6'>saṁghopasthāyakehi</span> |</li>
<li><span class='term' id='def-7'>śramaṇ’ uddeśakehī</span> ti <span class='gloss' id='#def-7'>pañca-daśa-varṣān upādāya yata saptatikāḥ</span> |</li>
</ul>
<p><a class='sc' id='4'></a> sārdham vihareya | ayam pi dharma prathamāpattiko saṁghātiśeṣo |</p>
<ul>
<li><span class='term' id='def-8'>saṁgho</span> tā nāma vuccanti <span class='gloss' id='#def-8'>aṣṭa pārājikā dharmāḥ</span> |</li>
<li><span class='gloss' id='#def-9'>teṣām iyam āpattiḥ sāvaśeṣā sa-pratikarmā</span> | <span class='term' id='def-9'>saṁghātiśeṣan</span> ti</li>
</ul>
<p><a class='sc' id='5'></a> saṁghātiśeṣāye āpattīye saṁkāṣanā prakāśanā vivaraṇā vibhajanā uttānī-karmatā prajñaptiḥ |</p>
<h2><span class='add'><a id='cakka'>Permutations</a></span></h2>
<p><a class='sc' id='6'></a> sā eṣā bhikṣuṇī rājā-kule vā āsane vā nivedayati thūl’-accayaṁ | ākārṣāpayati saṁghātiśeṣaḥ | upāsaka-kule vā śrāddha-kule vā nivedayati vinayātikramaḥ | ujjhāpayati samvara-gāmi-<span class='corr' title='ni→vi'>vi</span> | bhikṣur api rājakule nivedayati vinayātikramam āsādayati | ojjhāpayati samvara-gāmi-vi | tena bhagavān āha |</p>
<h2><span class='add'><a id='restatement'>Restatement of rule</a></span></h2>
<p class='rule'><a class='sc' id='7'></a> yā puna bhikṣuṇī utsa<span class='corr' title='da→ya'>ya</span>-vādā vihareya āgārika-parivrājakehi divasam vā muhūrtam vā antamasato ārāmika-śramaṇ’-uddeśehi sārdham āpattiḥ dharmo prathamāpattiko ||</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
