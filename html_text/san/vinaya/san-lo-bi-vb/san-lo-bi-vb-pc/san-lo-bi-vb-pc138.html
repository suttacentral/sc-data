<!DOCTYPE html>
<html>
<head>
<meta charset='UTF-8'>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-pc138' lang='san'>
<header>
<ul>
<li class='division'>pācattika-dharma 138</li>
</ul>
<h1>vighasaṁ</h1>
</header>
<h2><span class='add'><a id='nidana'>Origin story</a></span></h2>
<p><a class='sc' id='1'></a> <a class='roth' id='roth249'></a>bhagavān kāśiṣu viharati | aparāya dāni bhikṣuṇīya uccāra-mallakaṁ apra<span class='corr' title='tye→tya'>tya</span>vekṣitvā rathyāyāṁ choritaṁ | tahiṁ dāni aparo brāhmaṇo śīrṣa-snāto āhata-vastra-nivastro tāya rathyāya atikramati | uccāra-mallakaṁ tasya śīrṣe patitaṁ | tasya śīrṣaṁ vastrāṇi ca vināśitāni | janena copahāsitaṁ brāhmaṇa su-snātaḥ su-viliptas tvam iti | so dāni tām ākrośati | āha | iti-kitikāya dhīte śramaṇike na paśyasi mama śīrṣaṁ vastrāṇi ca viṣṭhena vinā<span class='corr' title='si→śi'>śi</span>tāni | etaṁ prakaraṇaṁ bhikṣuṇīyo mahāprajāpatīye gautamīye ārocayeṁsuḥ | pe | yāvad āma bhagavan | bhagavān āha | duskṛtan te evan nāma tvam apratyavekṣiya choresi | tena hi na kṣamati apratyavekṣiya chorayituṁ | atha khalu bhagavān yāvat paryavadātāni bhaviṣyanti |</p>
<h2><span class='add'><a id='pannatti'>Ruling</a></span></h2>
<p class='rule'><a class='sc' id='2'></a> yā puna bhikṣuṇī tiro-kuḍyaṁ uccāram vā prāsrāvam vā kheṭakam vā siṁghāṇakam vā vighasam vā saṁ<span class='corr' title='ka→kā'>kā</span>ram vā apratyavekṣitvā chorayet pācattikaṁ |</p>
<h2><span class='add'><a id='pada'>Definitions</a></span></h2>
<ul>
<li><span class='term' id='def-1'>yā puna bhikṣuṇī</span> ti <span class='gloss' id='#def-1'><span class='supplied'>upa</span>sampannā |</span></li>
<li><span class='term' id='def-2'>tiro-kuḍyan</span> ti <span class='gloss' id='#def-2'>tiraḥ-prakāram uccāram vā prasrāvam vā kheṭam vā siṁghāṇakam vā vighasam vā saṁkāram vā vastra-dhovanam vā bhāṇḍa-dhovanam vā keśān vā nakhān vā |</span></li>
<li><span class='term' id='def-3'>apratyavekṣitve</span> ti <span class='gloss' id='#def-3'>a-nir-īkṣya |</span></li>
<li><span class='term' id='def-4'>choreyā</span> ti <span class='gloss' id='#def-4'><span class='corr' title='ujjhauya→ujjheya'>ujjheya</span> | |</span></li>
</ul>
<p>pācattikaṁ yāvat prajñaptiḥ |</p>
<h2><span class='add'><a id='cakka'>Permutations</a></span></h2>
<p><a class='sc' id='3'></a> yadi kiñcit ujjhitu-kāmo bhavati pratyavekṣitavyaṁ | yadi tāvad ākīrṇa-bahu-jana-manuṣyā rathyā bhavanti ārāmayitavyaṁ | atha dāni an-ākīrṇā bhavanti kiñcāpi chorayaty an-āpattiḥ | taṁ pi dāni na kṣamati a-śabda-karṇikāye chorayituṁ api tu acchaṭikā dātavyā ukkāsitavyam vā | sā eṣā bhikṣuṇī naiva pratyavekṣati nāpi acchaṭikāṁ dattvā chorayati pācattikam āsādayati | bhikṣur api apratyavekṣya acchaṭikām akṛtvā chorayati vinayātikramam āsādayati | tena bhagavān āha |</p>
<h2><span class='add'><a id='restatement'>Restatement of rule</a></span></h2>
<p class='rule'><a class='sc' id='4'></a> yā puna bhikṣuṇī tiro-kuḍyaṁ uccāram vā prasrāvam vā kheṭaṁ vā siṁghāṇakam vā vighasam vā <span class='supplied'>saṁkāram vā</span> apratyavekṣya choreya pācattikaṁ || <span class='counter'>grā</span> ||</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
