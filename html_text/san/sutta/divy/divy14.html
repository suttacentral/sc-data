<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy14' lang='san'>
<header>
<ul>
<li class='division'>Divyāvadānam</li>
</ul>
<h1>14. sūkarikāvadānam</h1>
</header>
<p><a class='ref vai' id='vai120.001' href='#vai120.001'>Vai 120.001</a> dharmatā khalu cyavanadharmaṇo devaputraysa pañca pūrvanimittāni prādurbhavanti—akliṣṭāni vāsāṃsi kliśyanti, amlānāni mālyāni mlāyanti, daurgandhaṃ kāyena niṣkrāmati, ubhābhyāṃ kakṣābhyāṃ svedaḥ prādurbhavanti, cyavanadharmā devaputraḥ sva āsane dhṛtiṃ na labhate |<br>
<a class='ref vai' id='vai120.003' href='#vai120.003'>Vai 120.003</a> athānyatamaścyavanadharmā devaputraḥ pṛthivyāmāvartate, saṃparivartyaivaṃ cāha—hā mandākinī, hā puṣkariṇī, hā vāpī, hā caitraratha, hā pāruṣyaka, hā nandanavana, hā miśrakāvana, hā pāriyātraka, hā puṇḍukambalaśilā, hā devasabhā, hā sudarśana, iti karuṇakaruṇaṃ paridevate sma |<br>
<a class='ref vai' id='vai120.007' href='#vai120.007'>Vai 120.007</a> adrākṣīcchakro devānāmindrastaṃ devaputramatyarthaṃ pṛthivyāmāvartantaṃ parivartantam |<br>
<a class='ref vai' id='vai120.008' href='#vai120.008'>Vai 120.008</a> dṛṣṭvā punaryena sa devaputrastenopasaṃkrāntaḥ |<br>
<a class='ref vai' id='vai120.009' href='#vai120.009'>Vai 120.009</a> upasaṃkramya taṃ devaputramidamavocat—hā kasmāt tvaṃ mārṣa atyarthaṃ pṛthivyāmāvartase, saṃparivartase, karuṇakaruṇaṃ paridevase—hā mandākinī, hā puṣkiriṇī, hā vāpī, hā caitraratha, hā pāruṣyaka, hā nandanavana, hā miśrakāvana, hā pāriyātraka, hā pāṇḍukambalaśilā, hā devasabhā, hā sudarśana iti karuṇakaruṇaṃ paridevase? evamukte devaputraḥ śakraṃ devānāmindramidamavocat—eṣo ’haṃ kauśika divyaṃ sukhamanubhūya itaḥ saptame divase rājagṛhe nagare sūkaryāḥ kukṣau upapatsyāmi |<br>
<a class='ref vai' id='vai120.014' href='#vai120.014'>Vai 120.014</a> tatra mayā bahūni varṣāṇyuccāraprasrāvaḥ paribhoktavya iti |<br>
atha śakro devānāmindraḥ kāruṇyatayā taṃ devaputramidamavocat—ehi tvaṃ mārṣa, buddhaṃ śaraṇaṃ gaccha dvipadānāmagryam, dharmaṃ śaraṇaṃ gaccha virāgāṇāmagryam, saṃghaṃ śaraṇaṃ gaccha gaṇānāmagryamiti |<br>
<a class='ref vai' id='vai120.016' href='#vai120.016'>Vai 120.016</a> atha sa devaputrastiryagyonyupapattibhayabhīto maraṇabhayabhītaśca śakraṃ devānāmindramidamavocat—eṣo ’haṃ kauśika buddhaṃ śaraṇaṃ gacchāmi dvipadānāmagryam, dharmaṃ śaraṇaṃ gacchāmi virāgāṇāmagryam, saṃghaṃ śaraṇaṃ gacchāmi gaṇānāmagryam |<br>
<a class='ref vai' id='vai120.019' href='#vai120.019'>Vai 120.019</a> atha sa devaputrastriśaraṇaparigṛhīto bhūtvā cyutaḥ kālagatastuṣite devanikāye upapannaḥ |<br>
|<br>
<a class='ref vai' id='vai120.021' href='#vai120.021'>Vai 120.021</a> dharmatā khalu adhastāddevānāṃ jñānadarśanaṃ pravartate nordhvam |<br>
atha śakro devānāmindrastaṃ devaputramavalokayati—kimasau devaputraḥ sūkarikāyāḥ kukṣau upapanno na veti |<br>
<a class='ref vai' id='vai120.022' href='#vai120.022'>Vai 120.022</a> yāvat paśyati—nopapannastiryakpreteṣu |<br>
<a class='ref vai' id='vai120.023' href='#vai120.023'>Vai 120.023</a> narakeṣūpapanna iti paśyati |<br>
nopapannaḥ |<br>
manuṣyāṇāṃ sabhāgatāyāmupapanna iti paśyati |<br>
<a class='ref vai' id='vai120.024' href='#vai120.024'>Vai 120.024</a> nopapannaḥ |<br>
cāturmahārājakāyikān devāṃstrāyastriṃśāṃścāvalokayitumārabdhaḥ |<br>
<a class='ref vai' id='vai120.025' href='#vai120.025'>Vai 120.025</a> tatrāpi nādrākṣīt |<br>
atha śakro devānāmindraḥ kutūhalajāto yena bhagavāṃstenopasaṃkrāntaḥ |<br>
<a class='ref vai' id='vai120.026' href='#vai120.026'>Vai 120.026</a> upasaṃkramya bhagavataḥ pādau śirasā vanditvā ekānte niṣaṇṇaḥ |<br>
ekāntaniṣaṇṇaḥ śakro devānāmindro bhagavantamidamavocat—ihāhaṃ bhadanta adrākṣamanyatamaṃ devaputraṃ cyavanadharmāṇaṃ pṛthivyāmāvartamānaṃ karuṇakaruṇaṃ ca paridevamānam—hā mandākini, hā puṣkiriṇi, hā vāpi, hā caitraratha, hā pāruṣyaka, hā nandanavana, hā miśrakāvana, hā pāriyātraka, hā pāṇḍukambalāśilā, hā devasabhā, hā sudarśana iti |<br>
<a class='ref vai' id='vai120.029' href='#vai120.029'>Vai 120.029</a> tamenamevaṃ vadāmi—kasmāt tvaṃ mārṣa atyarthaṃ śocasi paridevase krandasi urasi tāḍayasi saṃmohāpadyasa iti? sa evamāha—eṣo ’haṃ kauśika divyaṃ sukhamapahāya itaḥ saptame divase rājagṛhe nagare sūkarikāyāḥ kukṣau upapatsyāmi |<br>
<a class='ref vai' id='vai120.031'>Vai 120.031</a> tatra mayā <a class='ref vai' id='vai121.000'>Vai 121.000</a>bahūni varṣāṇi uccāraprasrāvaḥ paribhoktavyaṃ bhaviṣyati | <a class='ref vai' id='vai121.001' href='#vai120.031'>Vai 120.031</a> tatra mayā <a class='ref vai' id='vai121.000'>Vai 121.000</a>bahūni varṣāṇi uccāraprasrāvaḥ paribhoktavyaṃ bhaviṣyati | <a class='ref vai' id='vai121.001'>Vai 121.001</a></p>
<p>tamenamevaṃ vadāmi—ehi tvaṃ mārṣa buddhaṃ śaraṇaṃ gaccha dvipadānāmagryam, dharmaṃ śaraṇaṃ gaccha virāgāṇāmagryam, saṃghaṃ śaraṇaṃ gaccha gaṇānāmagryamiti |<br>
<a class='ref vai' id='vai121.003' href='#vai121.003'>Vai 121.003</a> sa evamāha—eṣo ’haṃ kauśika buddhaṃ śaraṇaṃ gacchāmi dvipadānāmagryam, dharmaṃ śaraṇaṃ gacchāmi virāgāṇāmagryam, saṃghaṃ śaraṇaṃ gacchāmi gaṇānāmagryam |<br>
<a class='ref vai' id='vai121.004' href='#vai121.004'>Vai 121.004</a> ityuktvā sa devaputraḥ kālagataḥ |<br>
<a class='ref vai' id='vai121.005' href='#vai121.005'>Vai 121.005</a> kutrāsau bhadanta devaputra upapannah? bhagavānāha—tuṣitā nāma kauśika devāḥ sarvakāmasamṛddhayaḥ |<br>
<a class='ref vai' id='vai121.006' href='#vai121.006'>Vai 121.006</a> tatrāsau modate devo gatveha śaraṇatrayam |<br>
atha śakro devānāmindra āttamānāstasyāṃ velāyāmimāṃ gāthāṃ gāthāṃ bhāṣate—<a class='ref vai' id='vai121.008' href='#vai121.008'>Vai 121.008</a> ye buddhaṃ śaraṇam yānti na te gacchanti durgatim |<br>
<a class='ref vai' id='vai121.009' href='#vai121.009'>Vai 121.009</a> prahāya mānuṣān kāyān divyān kāyānupāsate (1)|<br>
<a class='ref vai' id='vai121.010' href='#vai121.010'>Vai 121.010</a> ye dharmaṃ śaraṇam yānti na te gacchanti durgatim |<br>
<a class='ref vai' id='vai121.011' href='#vai121.011'>Vai 121.011</a> prahāya mānuṣān kāyān divyān kāyānupāsate (2)|<br>
<a class='ref vai' id='vai121.012' href='#vai121.012'>Vai 121.012</a> ye saṃghaṃ śaraṇam yānti na te gacchanti durgatim |<br>
<a class='ref vai' id='vai121.013' href='#vai121.013'>Vai 121.013</a> prahāya mānuṣān kāyān divyān kāyānupāsate (3)|<br>
<a class='ref vai' id='vai121.014' href='#vai121.014'>Vai 121.014</a> atha bhagavāñ śakrasya devānāmindrasya bhāṣitamanusaṃvarṇayannevamāha—evametat kauśika, evametat |<br>
<a class='ref vai' id='vai121.016' href='#vai121.016'>Vai 121.016</a> ye buddhaṃ śaraṇam yānti na te gacchanti durgatim |<br>
<a class='ref vai' id='vai121.017' href='#vai121.017'>Vai 121.017</a> prahāya mānuṣān kāyān divyān kāyānupāsate (4)|<br>
<a class='ref vai' id='vai121.018' href='#vai121.018'>Vai 121.018</a> ye dharmaṃ śaraṇam yānti na te gacchanti durgatim |<br>
<a class='ref vai' id='vai121.019' href='#vai121.019'>Vai 121.019</a> prahāya mānuṣān kāyān divyān kāyānupāsate (5)|<br>
<a class='ref vai' id='vai121.020' href='#vai121.020'>Vai 121.020</a> ye saṃghaṃ śaraṇam yānti na te gacchanti durgatim |<br>
<a class='ref vai' id='vai121.021' href='#vai121.021'>Vai 121.021</a> prahāya mānuṣān kāyān divyān kāyānupāsate (6)|<br>
<a class='ref vai' id='vai121.022' href='#vai121.022'>Vai 121.022</a> atha śakro devānāmindro bhagavato bhāṣitamabhinandyānumodya bhagavataḥ pādau śirasā vanditvā bhagavantaṃ triḥ pradakṣiṇīkṛtya prāñjalikṛtasampuṭo bhagavantaṃ namasyamānastatraivāntarhitaḥ |<br>
|<br>
<a class='ref vai' id='vai121.024' href='#vai121.024'>Vai 121.024</a> idamavocadbhagavān |<br>
āttamanasaste bhikṣavo ’bhyanandan |<br>
|<br>
<a class='ref vai' id='vai121.025' href='#vai121.025'>Vai 121.025</a> iti śrīdivyāvadāne sūkarikāvadānaṃ caturdaśamam |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
