<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy16' lang='san'>
<header>
<ul>
<li class='division'>Divyāvadānam</li>
</ul>
<h1>16. śukapotakāvadānam</h1>
</header>
<p><a class='ref vai' id='vai123.001' href='#vai123.001'>Vai 123.001</a> śrāvastyāṃ nidānam |<br>
<a class='ref vai' id='vai123.002' href='#vai123.002'>Vai 123.002</a> tena khalu samayena anāthapiṇḍadena gṛhaptinā dvau śukaśāvakau pratilabdhau |<br>
<a class='ref vai' id='vai123.003' href='#vai123.003'>Vai 123.003</a> tena niveśanaṃ nītvā ālāpitau poṣitau saṃvardhitau mānuṣālāpaṃ ca śikṣāpitau |<br>
<a class='ref vai' id='vai123.004' href='#vai123.004'>Vai 123.004</a> tayoścāyuṣmānānando ’bhīkṣṇamāgatya caturāryasatyasamprativedhikīṃ dharmadeśanāṃ karoti—yaduta idaṃ duḥkham, ayaṃ duḥkhasamudayaḥ, ayaṃ duḥkhanirodhaḥ, iyaṃ duḥkhanirodhagāminī pratipaditi |<br>
<a class='ref vai' id='vai123.005' href='#vai123.005'>Vai 123.005</a> sthavirasthavirā api bhikṣavo ’nāthapiṇḍadasya gṛhapater niveśanamupasaṃkrāmanti śāriputramaudgalyāyanakāśyapānandaraivataprabhṛtayaḥ |<br>
<a class='ref vai' id='vai123.007' href='#vai123.007'>Vai 123.007</a> teṣāṃ kālānukālamupasaṃkrāmatāṃ tābhyāṃ śukaśāvakābhyāṃ nāmāni parijñātāni |<br>
<a class='ref vai' id='vai123.008' href='#vai123.008'>Vai 123.008</a> yāvadapareṇa samayenāyuṣmāñ śāriputro ’nāthapiṇḍadasya gṛhapater niveśanamanuprāptaḥ |<br>
<a class='ref vai' id='vai123.011' href='#vai123.011'>Vai 123.011</a> adrāṣṭāṃ tau śukaśāvakau āyuṣmantaṃ śāriputram |<br>
<a class='ref vai' id='vai123.009' href='#vai123.009'>Vai 123.009</a> dṛṣṭvā antarjanamāmantrayatah—eṣa bhadantaḥ sthaviraḥ śāriputra āgacchati, āsanamasya prajñāpayateti |<br>
<a class='ref vai' id='vai123.010' href='#vai123.010'>Vai 123.010</a> evamāyuṣmantaṃ mahāmaudgalyāyanaṃ kāśyapaṃ raivatamāyuṣmantamānandaṃ dṛṣṭvā kathayatah—eṣo ’smākamācāryānanda āgacchati, āsanamasya prajñāpayateti |<br>
<a class='ref vai' id='vai123.012' href='#vai123.012'>Vai 123.012</a> yāvadapareṇa samayena bhagavānanāthapiṇḍadasya gṛhapater niveśanamanuprāptaḥ |<br>
adrāṣṭāṃ tau śukaśāvakau bhagavantaṃ dūrādevāgacchantaṃ prāsādikaṃ prasādanīyaṃ śāntendriyaṃ śāntamānasaṃ parameṇa cittamatyupaśamena samanvāgataṃ suvarṇayūpamiva śriyā jvalantam |<br>
<a class='ref vai' id='vai123.014' href='#vai123.014'>Vai 123.014</a> dṛṣṭvā ca punastvaritatvaritamantarjanamāmantrayatah—eṣa bhadanto bhagavānāgacchati, āsanamasya prajñāpayateti hṛṣṭamadhurasvareṇa nikūjataḥ |<br>
<a class='ref vai' id='vai123.016' href='#vai123.016'>Vai 123.016</a> atha bhagavāṃstayoranugrahārthaṃ praviśya prajñapta evāsane niṣaṇṇaḥ |<br>
niṣadya bhagavatā śukaśāvakau caturāryasatyasamprativedhikayā dharmadeśanayā śaraṇagamanaśikṣāpadeṣu pratiṣṭhāpitau |<br>
<a class='ref vai' id='vai123.018' href='#vai123.018'>Vai 123.018</a> atha bhagavāñ śukaśāvakau antarjanaṃ ca dharmyayā kathayā saṃdarśya samādāpya samuttejya saṃpraharṣyotthāyāsanāt prakrāntaḥ |<br>
<a class='ref vai' id='vai123.019' href='#vai123.019'>Vai 123.019</a> tau cāntarjanasya viharataḥ pramādavihāriṇau biḍālena prāṇinā gṛhītau |<br>
<a class='ref vai' id='vai123.020' href='#vai123.020'>Vai 123.020</a> vihvalavadanau cchidyamāneṣu marmasu mucyamāneṣu saṃdhiṣu namo buddhāya, namo dharmāya, namaḥ saṃghāyetyuktvā kālagatau cāturmahārājakāyikeṣu deveṣūpapannau |<br>
|<br>
<a class='ref vai' id='vai123.022' href='#vai123.022'>Vai 123.022</a> atha bhagavānanyatamasmin pradeśe smitamakārṣīt |<br>
adrākṣīdāyuṣmānānando bhagavantaṃ smitaṃ prāviṣkurvantam |<br>
<a class='ref vai' id='vai123.023' href='#vai123.023'>Vai 123.023</a> dṛṣṭvā ca punarbhagavantamidamavocat—nāhetupratyayaṃ bhadanta tathāgatā arhantaḥ samyaksambuddhāḥ smitaṃ prāviṣkurvanti |<br>
<a class='ref vai' id='vai123.024' href='#vai123.024'>Vai 123.024</a> ko bhadanta hetuḥ kaḥ pratyayaḥ smitasya prāviṣkaraṇe? evametadānanda, evametat |<br>
<a class='ref vai' id='vai123.025' href='#vai123.025'>Vai 123.025</a> nāhetupratyayaṃ tathāgatā arhantaḥ samyaksambuddhāḥ smitaṃ prāviṣkurvanti |<br>
<a class='ref vai' id='vai123.026' href='#vai123.026'>Vai 123.026</a> dṛṣṭau tvayā ānanda tau śukaśāvakau? dṛṣṭau bhadanta |<br>
tau ānanda śukaśāvakau mama samanantaraprakrāntasya biḍālena prāṇinā jīvitād vyaparopitau |<br>
<a class='ref vai' id='vai123.027' href='#vai123.027'>Vai 123.027</a> tau buddhadharmasaṃghāvalambanayā smṛtyā kālagatau cāturmahārājakāyikeṣu deveṣūpapannau |<br>
|<br>
<a class='ref vai' id='vai123.029' href='#vai123.029'>Vai 123.029</a> atha saṃbahulā bhikṣavaḥ pūrvāhṇe nivāsya pātracīvaramādāya śrāvastīṃ piṇḍāya prāvikṣan |<br>
<a class='ref vai' id='vai123.030'>Vai 123.030</a> aśrauṣuḥ saṃbahulā bhikṣavaḥ śrāvastīṃ piṇḍāya pracaranto ’nāthapiṇḍadasya gṛhapater niveśane śukaśāvakau—namo buddhāya, namo dharmāya, namaḥ saṃghāyeti biḍālena prāṇinā vyaparopitau<a class='ref vai' id='vai124.000'>Vai 124.000</a> iti | <a class='ref vai' id='vai124.001' href='#vai123.030'>Vai 123.030</a> aśrauṣuḥ saṃbahulā bhikṣavaḥ śrāvastīṃ piṇḍāya pracaranto ’nāthapiṇḍadasya gṛhapater niveśane śukaśāvakau—namo buddhāya, namo dharmāya, namaḥ saṃghāyeti biḍālena prāṇinā vyaparopitau<a class='ref vai' id='vai124.000'>Vai 124.000</a> iti | <a class='ref vai' id='vai124.001'>Vai 124.001</a></p>
<p>śrutvā ca punaḥ śrāvastīṃ piṇḍāya caritvā kṛtabhaktakṛtyāḥ paścādbhaktapiṇḍapātapratikrāntāḥ pātracīvaraṃ pratisāmayya pādau prakṣālya yena bhagavāṃstenopasaṃkrāntāḥ |<br>
<a class='ref vai' id='vai124.002' href='#vai124.002'>Vai 124.002</a> upasaṃkramya bhagavataḥ pādau śirasā vanditvā ekānte niṣaṇṇāḥ |<br>
<a class='ref vai' id='vai124.003' href='#vai124.003'>Vai 124.003</a> ekāntaniṣaṇṇāḥ saṃbahulā bhikṣavo bhagavantamidamavocan—iha vayaṃ bhadanta saṃbahulā bhikṣavaḥ pūrvavad yāvadanāthapiṇḍadasya gṛhapater niveśane dvau śukaśāvakau—namo buddhāya, namo dharmāya, namaḥ saṃghāyeti kurvāṇau biḍālena prāṇinā jīvitādvyaparopitau iti |<br>
<a class='ref vai' id='vai124.006' href='#vai124.006'>Vai 124.006</a> tayorbhadanta kā gatiḥ, kopapattiḥ, ko ’bhisamparāyah? bhagavānāha—tau bhikṣavaḥ śukaśāvakau tasya śaraṇagamanasya vipākena ṣaṭtriṃśatkṛtvaścāturmahārājakāyikeṣu deveṣūpapatsyete, ṣaṭtriṃśatkṛtvastrāyastriṃśeṣu, yāmeṣu, tuṣiteṣu, nirmāṇaratiṣu, paranirmitavaśavartiṣu deveṣūpapastyete |<br>
124.009 tatastāvat ṣaṭsu kāmāvacareṣu deveṣu sattvā vyapasaṃsṛtya paścime bhave paścime nikete paścime ātmabhāvapratilambhe manuṣyapratilābhaṃ labdhvā pratyekāṃ bodhimabhisambhotsyete, dharmaśca sudharmaśca pratyekabuddhau bhaviṣyataḥ |<br>
<a class='ref vai' id='vai124.011' href='#vai124.011'>Vai 124.011</a> evaṃ hi bhikṣavo mahāphalaṃ dharmaśravaṇaṃ mahānuśaṃsakam, kaḥ punarvādo dharmadeśanā dharmābhisamayo vā |<br>
<a class='ref vai' id='vai124.012' href='#vai124.012'>Vai 124.012</a> tasmāttarhi bhikṣava evaṃ śikṣitavyam yanno dharmaśravaṇābhiratā bhaviṣyāmaḥ |<br>
<a class='ref vai' id='vai124.013' href='#vai124.013'>Vai 124.013</a> ityevaṃ vo bhikṣavaḥ śikṣitavyam |<br>
|<br>
<a class='ref vai' id='vai124.014' href='#vai124.014'>Vai 124.014</a> idamavocadbhagavān |<br>
ātamanasaste bhikṣavo bhagavato bhāṣitamabhyanandan |<br>
|<br>
<a class='ref vai' id='vai124.015' href='#vai124.015'>Vai 124.015</a> iti śrīdivyāvadāne śukapotakāvadānaṃ ṣoḍaśam |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
