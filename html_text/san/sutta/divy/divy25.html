<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy25' lang='san'>
<header>
<ul>
<li class='division'>Divyāvadānam</li>
</ul>
<h1>25. sa gharakṣitāvadānam (2)</h1>
</header>
<p><a class='ref vai' id='vai215.001' href='#vai215.001'>Vai 215.001</a>bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ pṛcchanti—kiṃ bhadanta āyuṣmatā saṃgharakṣitena karma kṛtam, yasya karmaṇo vipākenāḍhye mahābhoge kule jāto bhagavato ’ntike pravrajya sarvakleśaprahāṇādarhattvaṃ sākṣātkṛtam? evaṃ taṃ ca vaineyakāryaṃ kṛtam? bhagavānāha—saṃgharakṣitenaiva bhikṣavaḥ karmāni kṛtāni upacitāni pūrvavat |<br>
<a class='ref vai' id='vai215.005' href='#vai215.005'>Vai 215.005</a> bhūtapūrvaṃ bhikṣavo ’sminn eva bhadrake kalpe viṃśativarṣasahasrāyuṣi prajāyāṃ nāma śāstā pūrvavat |<br>
<a class='ref vai' id='vai215.006' href='#vai215.006'>Vai 215.006</a> tasyāyaṃ śāsane pravrajita āsīdvaiyāvṛtyakaraḥ |<br>
<a class='ref vai' id='vai215.007' href='#vai215.007'>Vai 215.007</a> asya tatra pañca sārdhaṃvihāriśatāni |<br>
yadbhūyasā ekakarvaṭanivāsī janakāyaḥ, asyaivābhiprasannaḥ |<br>
<a class='ref vai' id='vai215.008' href='#vai215.008'>Vai 215.008</a> anena tatra yāvadāyuḥparyantaṃ brahmacaryaṃ cīrṇam, na kaścidguṇo ’dhigataḥ |<br>
<a class='ref vai' id='vai215.009' href='#vai215.009'>Vai 215.009</a> apareṇa samayena glānībhūtaḥ |<br>
mūlagaṇḍapatrapuṣpaphalabhaiṣajyairupasthīyamāno hīyata eva |<br>
<a class='ref vai' id='vai215.010' href='#vai215.010'>Vai 215.010</a> maraṇasamaye praṇidhānaṃ kartumārabdhah—yanmayā kāśyape bhagavati samyaksambuddhe ’nuttare mahādakṣiṇīye yāvadāyurbrahmacaryaṃ cīrṇam, na kāścidguṇagaṇo ’dhigataḥ, anenāhaṃ kuśalamūlena yo ’sau bhagavatā kāśyapena samyaksambuddhenottaro nāma māṇavo varṣaśatāyuṣi prajāyāmavaśyabhāgīyakasya bhāvyatāyāṃ buddho, vyākṛtaḥ, tasya śāsane pravrajya sarvakleśaprahāṇādarhattvaṃ sākṣātkuryām |<br>
<a class='ref vai' id='vai215.014' href='#vai215.014'>Vai 215.014</a> tataḥ paścāt sārdhaṃvihāriṇa upasaṃkrāntāḥ |<br>
te kathayanti—upādhyāya, asti kiṃcit tvayā guṇagaṇamadhigatam? sa kathayati—nāsti |<br>
<a class='ref vai' id='vai215.015' href='#vai215.015'>Vai 215.015</a> kiṃ praṇidhānaṃ kṛtam? idaṃ cedaṃ ca |<br>
<a class='ref vai' id='vai215.016' href='#vai215.016'>Vai 215.016</a> te kathayanti—vayamapyupādhyāyameva kalyāṇamitramāgamya tasyaiva bhagavato ’ntike sarvakleśaprahāṇādarhattvaṃ sākṣātkuryuḥ |<br>
<a class='ref vai' id='vai215.017' href='#vai215.017'>Vai 215.017</a> karvaṭanivāsinā janakāyena śrutaṃ glāna āryaka iti |<br>
<a class='ref vai' id='vai215.018' href='#vai215.018'>Vai 215.018</a> te ’pyupasaṃkrāntāḥ |<br>
asti kiṃcidāryeṇa guṇagaṇamadhigatam? nāsti |<br>
<a class='ref vai' id='vai215.019' href='#vai215.019'>Vai 215.019</a> kiṃ praṇidhānaṃ kṛtam? idaṃ cedaṃ ca |<br>
te kathayanti—vayamapyāryameva kalyāṇamitramāgamya tasyaiva bhagavato ’ntike sarvakleśaprahāṇādarhattvaṃ sākṣātkuryuḥ |<br>
|<br>
<a class='ref vai' id='vai215.021' href='#vai215.021'>Vai 215.021</a> kiṃ manyadhve bhikṣavah? yo ’sau vaiyāvṛtyakaraḥ, eṣa evāsau saṃgharakṣito bhikṣuḥ |<br>
<a class='ref vai' id='vai215.022' href='#vai215.022'>Vai 215.022</a> yāni tāni pañca sārdhaṃvihāriśatāni, etānyeva tāni pañcabhikṣuśatāni |<br>
yo ’sau karvaṭanivāsī janakāyaḥ, etānyeva tāni pañca vaṇikśatāni |<br>
<a class='ref vai' id='vai215.023' href='#vai215.023'>Vai 215.023</a> yadanena tara dharmavaiyāvṛtyaṃ kṛtam, tasya karmaṇo vipākenāḍhye mahādhane mahābhoge kule upapannaḥ |<br>
<a class='ref vai' id='vai215.024' href='#vai215.024'>Vai 215.024</a> yat tanmaraṇasamaye praṇidhānaṃ kṛtam, tasya karmaṇo vipākena mamāntike pravrajya sarvakleśaprahāṇādarhattvaṃ sākṣātkṛtamevaṃ ca vaineyakāryaṃ kṛtam |<br>
|<br>
<a class='ref vai' id='vai215.027' href='#vai215.027'>Vai 215.027</a> iti hi bhikṣava ekāntakṛṣṇānāṃ karmaṇāmekāntakṛṣṇo vipākah…pūrvavat |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
