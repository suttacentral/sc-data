<!DOCTYPE html>
<html>
<head>
<meta charset='UTF-8'>
<meta name='author' content='N. Hosoda'>
<title></title>
</head>
<body>
<article id='sf81' lang='san'>
<header>
<h1><span class='add'>Brāhmaṇasatyānisūtra</span></h1>
</header>
<p><a class='hos91' id='1'></a> <a class='bl' id='Bl.172V2–173R5'></a><span class='supplied'>bhagavān rājagṛhe viharati veṇuvane kalandakanivāpe. atha saṃbahu</span>lānāṃ brāhmaṇaparivrājak<span class='supplied'>ānāṃ sumāgadhāyāḥ puṣkariṇyās tīre sanniṣaṇṇānāṃ sannipatitānām ayaṃ evaṃrūpo ’bhūd antarākathāsa</span>mudāhāra ity api brāhm<span class='supplied'>aṇasatyāni. ity api brāhmaṇasatyāni.</span></p>
<p><a class='hos91' id='2'></a> <span class='supplied'>aśrauṣīd bhagavāṃs teṣāṃ saṃbahulānāṃ brāhmaṇaparivrājakānāṃ</span> sumāgadhāyāḥ puṣkariṇyās tī<span class='supplied'>re sanniṣaṇṇānāṃ sannipatitānām ayam evaṃrūpo ’bhūd antarākathāsamudāhāro divāvihāropagato divyena śrotreṇa vi</span>śuddhenātikrāntamānuṣeṇa. <span class='supplied'>śrutvā ca punar yena sumāgadhāyāḥ puṣkariṇyās tīraṃ tenopajagāma.</span></p>
<p><a class='hos91' id='3'></a> <span class='supplied'>adrākṣuḥ saṃbahulā brāhmaṇaparivrājakā bhagavantaṃ</span> dūrata eva. dṛṣṭvā ca punar bh<span class='supplied'>agavato ’rthāyāsanaṃ prajñapayanty evaṃ cāhur. niṣīdataṃ bhagavān prajñapta evāsane. nyaṣīdad bhagavān pra</span>jñapta evāsane. niṣadya <span class='supplied'>bhagavān saṃbahulān brāhmaṇaparivrājakān idam avocat.</span></p>
<p><a class='hos91' id='4'></a> <span class='supplied'>kā nu yuṣmākaṃ saṃbahulānāṃ brāhmaṇaparivrājakānāṃ sumāgadhāyāḥ puṣka</span>riṇyās tīre sanniṣannā<span class='supplied'>nāṃ sannipatitānām antarākathā viprakṛtā. kayā cātha kathayaitarhi sanniṣaṇṇāḥ sannipatitāḥ. ihā</span>smākaṃ bho gauta<span class='supplied'>ma saṃbahulānāṃ brāhmaṇaparivrājakānāṃ sumāgadhāyāḥ puṣkariṇyās tīre sanniṣaṇṇānāṃ sannipatitānām ayam e</span>vaṃrūpo ’bhūd antarākathāsamudāhāra ity api brāhmaṇasatyāni. <span class='supplied'>ity api brāhmaṇasatyāni. iyam asmākaṃ bho gautama saṃbahulānāṃ brā</span>hmaṇaparivrājakānāṃ sumāgadhāyāḥ puṣka<span class='supplied'>riṇyās tīre sanniṣaṇṇānāṃ sannipatitānām antarākathā viprakṛtā. tayā ca bho gautama kathayai</span>tarhi sanniṣaṇṇāḥ saṃnipatitāḥ</p>
<p><a class='hos91' id='5'></a> trīṇi <span class='supplied'>imāni brāhmaṇasatyāni. yāni mayā svayam abhijñāya sākṣīkṛtvopasaṃpadya praveditā</span>ni. katamāni trīṇi.</p>
<p><a class='hos91' id='6'></a> brāhmaṇā evam āhu<span class='supplied'>ḥ. sarve prāṇino ’vadhā iti vadamānā brāhmaṇāḥ satyam āhur na mṛśā. śreyāṃsaḥ sma i</span>ti manyante sadṛśā sma iti manyante hīnā sma <span class='supplied'>iti manyante yad atra satyaṃ tad anabhiniveśya sarvaloke maitrāsahagatena cittena viharan</span>ti. idaṃ prathamaṃ brāhmaṇasatyaṃ yan mayā svaya<span class='supplied'>m abhijñāya sākṣīkṛtvopasaṃpadya praveditaṃ.</span></p>
<p><a class='hos91' id='7'></a> <span class='supplied'>brāhmaṇā evam āhuḥ. yat kiṃcit samudayadharmaṃ sa</span>rvaṃ nirodhadharmakam iti vadamānā <span class='supplied'>brāhmaṇāḥ satyam āhur na mṛśā. pūrvavad yāvad iti yad atra satyaṃ tad anabhiniviśya sarvaloke udayavyayā</span>nudarśino viharaṃti. idaṃ dvitīyaṃ brā<span class='supplied'>hmaṇasatyaṃ yan mayā svayam abhijñāya sākṣīkṛtvopasaṃpadya praveditaṃ.</span></p>
<p><a class='hos91' id='8'></a> <span class='supplied'>brāhmaṇā eva</span>m āhur. na mama kvacana kaścana kiñcanam asti nāsy<span class='supplied'>a kvacana kaścana kiñcanam astīti vadamānā brāhmaṇāḥ satyam āhur na mṛśā. pūrvava</span>d yāvad iti yad atra satyaṃ <span class='supplied'>tad ana</span>bhiniviśya sarvaloke amamāya<span class='supplied'>nto viharaṃti. idaṃ tritīyaṃ brāhmaṇasatyaṃ yan mayā svayam abhijñāya sākṣīkṛtvopasaṃpadya praveditaṃ.</span></p>
<footer>
<p>Based on the following editions:</p>
<p>N. <span class='author'>Hosoda</span>, <cite class='article' translate='no'>“Bonbun ‘Zōagongyō’ Busshosetsuhon Gedōsōō (<span class='roman-numerals'>iii</span>)”</cite> (‘Sanskrit Fragments from the Parivrājakasaṃyukta of the Saṃyuktāgama (3)’), Hokkaidō Journal of Indological and Buddhist Studies 6 (1991), pp. 172–191.</p>
<p>cf. N. <span class='author'>Hosoda</span>, <cite class='article' translate='no'>“A Study of the Xylographic Fragments of the Saṃyuktāgama from Chinese Turkestan, Published by R. Pischel”</cite>, IBK 37.2 (1989), S. 540–546.</p>
<p>cf. R. <span class='author'>Pischel</span>, <cite class='article' translate='no'>“Bruchstücke des Sanskritkanons der Buddhisten aus Idykutšari, Chinesisch-Turkestān”</cite>, SPAW 1904, pp. 807–827.</p>
<p>Input by Klaus Wille, Göttingen (Germany) for <a href='http://gretil.sub.uni-goettingen.de/gretil/1_sanskr/4_rellit/buddh/samyu_wu.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
