<!DOCTYPE html>
<html>
<head>
<meta charset='UTF-8'>
<meta name='author' content='Ernst Waldschmidt'>
<title></title>
</head>
<body>
<article id='sf255' lang='san'>
<header>
<h1><span class='add'>Upasenasūtra</span></h1>
</header>
<p><a class='wal57c' id='2_1'></a> siddham | rājagṛhe nidānam |</p>
<p><a class='sc' id='sc1'></a><a class='wal57c' id='2_2'></a> tena khalu samayenāyuṣmān upaseno rājagṛhe viharati śītavane śmaśāne sarpaśauṇḍikaprāgbhāre kaliṃkopavicārāntarikāyām |</p>
<p><a class='sc' id='sc2'></a><a class='wal57c' id='2_3'></a> athāyuṣmata upasenasya ekākino rahasigatasya pratisaṃlīnas<span class='supplied'>ya</span> āśīviṣaḥ kāye nipatita uggratejā ghoraviṣaḥ <span class='supplied'>pari</span>ttas tadyathā āṃjanaśalākā |</p>
<p><a class='sc' id='sc3'></a><a class='wal57c' id='2_4'></a> tatrāyuṣmān upaseno bhikṣūn āmaṃtrayati | āśīviṣo me kāye ni<span class='supplied'>pa</span>titaḥ tadyathā āṃjanaśalākā | aṃga tāvan me āyuṣmantaḥ kāyaṃ samaṃtato ’nuparigṛhya bahir abhinirharata mā ihaiva viśariṣyati tadyathā busamuṣṭiḥ |</p>
<p><a class='sc' id='sc4'></a><a class='wal57c' id='2_5'></a> tena khalu samayenāyuṣmāñ śāriputra āyuṣmata upasenasya nātidūre niṣaṇṇo ’bhūd anyataram vṛkṣamūlaṃ niśritya |</p>
<p><a class='sc' id='sc5'></a><a class='wal57c' id='2_6'></a> aśrauṣīd āyuṣmāñ śāriputra āyuṣmata upasenasya vāgvyāhāram | śrutvā ca punar yenāyuṣmān upasenas tenopajagāma | upetyāyuṣmantam upasenam idam avocat |</p>
<p><a class='sc' id='sc6'></a><a class='wal57c' id='2_7'></a> na khalu vayam ā<span class='supplied'>yuṣmata</span> upasenasya paśyāmo mukhasya vā anyathātvam indr<span class='supplied'>i</span>yāṇā<span class='supplied'>ṃ</span> vā nānākaraṇam | atha ca punar āyuṣmān upasena evam āha | āśīviṣo me kāye nipatitaḥ <span class='supplied'>pūrvavad yāvat</span> tadyathā busamuṣṭiḥ |</p>
<p><a class='sc' id='sc7'></a><a class='wal57c' id='2_8'></a> yasyāyuṣmāñ śariputra evaṃ syāt | ahaṃ cakṣur mama cakṣuḥ | ahaṃ śrottaṃ ghrāṇaṃ jihvā kāyaḥ | ahaṃ manaḥ | mama <span class='supplied'>ma</span>naḥ | ahaṃ rūpaṃ mama rūpam | ahaṃ śabdagandharasaspṛṣṭavyadharmā mama dharmā<span class='supplied'>ḥ |</span> ahaṃ pṛthivīdhātu<span class='supplied'>r</span> mama pṛthivīdhātuḥ | aham abdhātus tejodhātur vāyudhātur ākāśadhātur vijñānadhātuḥ | ahaṃ rūpaskandho mama rūpaskandhaḥ | ahaṃ vedanāsaṃjñāsaṃskāravijñānaskandho mama vijñānaskandhaḥ | tasya syā<span class='supplied'>d</span> mukhasya vā anyathā<span class='supplied'>tva</span>m indriyāṇā<span class='supplied'>ṃ</span> vā nānākaraṇam |</p>
<p><a class='sc' id='sc8'></a><a class='wal57c' id='2_9'></a> mama tu naiva<span class='supplied'>ṃ</span> bhavati | ahaṃ cakṣur mama cakṣuḥ | tadyathā ahaṃ vijñānaskandho mama vijñānaskandhaḥ | tasya me kiṃ bhaviṣyati mukha<span class='supplied'>sya</span> vā anyathātvam indriyāṇāṃ vā nānākaraṇam |</p>
<p><a class='sc' id='sc9'></a><a class='wal57c' id='10'></a> dīragharāttraṃ khalv āyuṣmata upasenasya ahaṃkaramamaṃkarāsmimānābhiniveśānuśayaḥ prahīṇāḥ parijñātā ucchinnamūlās tālamastakavad anābhavagatikā āyatyām anutpādadharmāṇaḥ | tasya te kiṃ bhaviṣyati mukhasya vā anyathātvam indriyāṇāṃ vā nānākaraṇam |</p>
<p><a class='sc' id='sc10'></a><a class='wal57c' id='11'></a> athāyuṣmā<span class='supplied'>ñ</span> śariputtraḥ āyuṣmata upasenasya kāyaṃ sāmantakenānuparigṛhya bahir abhinirharati |</p>
<p><a class='sc' id='sc11'></a><a class='wal57c' id='12'></a> samanantarābhinirhṛta āyuṣmata upasena<span class='supplied'>sya</span> <span class='supplied'>kā</span>yaḥ śataśo viśirṇas tadyathā bu<span class='supplied'>sa</span>muṣṭiḥ |</p>
<p><a class='sc' id='sc12'></a><a class='wal57c' id='13'></a> athāyuṣmā<span class='supplied'>ñ</span> śāriputro ’syā<span class='supplied'>ṃ</span> velāyāṃ gāthā babhāse |</p>
<blockquote class='gatha'>
<p><a class='sc' id='sc13'></a><a class='wal57c' id='14'></a> sucīrṇe brahmacarye ’smin mārge caiva subhāvite |<br>
tuṣṭa āyukṣayād bhavati viṣapāttra ivojjhite ||</p>
<p><a class='sc' id='sc14'></a><a class='wal57c' id='15'></a> sucīrṇe brahmacarye ’smin mārge caiva subhāvite |<br>
tuṣṭa āyukṣayād bhavati rogasyāpagame yathā ||</p>
<p><a class='sc' id='sc15'></a><a class='wal57c' id='16'></a> sucīrṇe brahmacarye ’smin mārge caiva subhāvite |<br>
ādīptād vā gṛhā<span class='supplied'>d</span> mukto maraṇānte na śocate ||</p>
<p><a class='sc' id='sc16'></a><a class='wal57c' id='17'></a> sucīrṇe brahmacarye ’smin mārge caiva subhāvite |<br>
tṛṣṇakāṣṭhasamaṃ lokaṃ paśyati prajñayā yadā ||</p>
</blockquote>
<p><a class='sc' id='sc17'></a><a class='wal57c' id='18'></a> athāyuṣmā<span class='supplied'>ñ</span> śāriputra āyuṣmata upasenasya śarīre śāripū<span class='supplied'>jāṃ</span> kṛtvā yena bhagavāṃs tenopajagāma upetya bhagavatpādau śirasā vanditvā ekāṃte nyaṣīdat |</p>
<p><a class='sc' id='sc18'></a><a class='wal57c' id='19'></a> ekāṃ<span class='supplied'>ta</span>niṣaṇṇa āyuṣmā<span class='supplied'>ñ</span> śāriputtro bhagavaṃtam idam avocat |</p>
<p><a class='sc' id='sc19'></a><a class='wal57c' id='20'></a> āyuṣmato bhadaṃta upasenasya āśīviṣaḥ kāye nipatita ugratejā ghoraviṣaḥ parittas tadyathā<span class='supplied'>ṃ</span> janaśalākā <span class='supplied'>pūrvavad yāvat</span> tasya kāyo viśīrṇas tadyathā busamuṣṭiḥ |</p>
<p><a class='sc' id='sc20'></a><a class='wal57c' id='21'></a> sacec chāriputra upasenasya kulaputtrasya tasmiṃ samaye imā gāthāḥ pratyabhāsyaṃta imāni ca maṃtrapadāni nāsyāśīviṣa<span class='supplied'>ḥ</span> kāye ’kramiṣyan nāsya kāyo viśariṣyat tadyathā busamuṣṭiḥ |</p>
<p><a class='sc' id='sc21'></a><a class='wal57c' id='22'></a> yā bhadaṃta katamā gāthāḥ katamāni maṃtrapadāni ||</p>
<blockquote class='gatha'>
<p><a class='sc' id='sc22'></a><a class='wal57c' id='23'></a> maitrī me dhṛtirāṣṭreṣu maitrī airāvaṇeṣu ca |<br>
chibbāputtreṣu me maitrī kaṃbalāśvatareṣu ca ||</p>
<p><a class='sc' id='sc23'></a><a class='wal57c' id='24'></a> karkoṭak<span class='supplied'>e</span>ṣu me maitrī kṛṣṇagautamakeṣu ca |<br>
nandopandau ye nāgā teṣu maitrī ca me sadā ||</p>
<p><a class='sc' id='sc24'></a><a class='wal57c' id='25'></a> apādakeṣu me maitrī maitrī me dvipadeṣu ca |<br>
catuṣpadeṣu me maitrī maitrī bahupadeṣu ca ||</p>
<p><a class='sc' id='sc25'></a><a class='wal57c' id='26'></a> sarvvanāgeṣu me maitrī ye nāgā udadhiniśritāḥ |<br>
sarvvasatveṣu me maitrī ye ttrasāḥ sthāvarāś ca ye ||</p>
<p><a class='sc' id='sc26'></a><a class='wal57c' id='27'></a> sukhinaḥ sarvve satvā hi sarvve <span class='supplied'>sa</span>tvā niramayāḥ |<br>
sarvve bhadrāṇi paśyaṃtu mā caiśāṃ pāpam āgamat ||</p>
<p><a class='sc' id='sc27'></a><a class='wal57c' id='28'></a> sarpaśauṇḍikaprāgbhāre nityaṃ viharato mama |<br>
āśīviṣo ghoraviṣo jīvitam uparundhati ||</p>
<p><a class='sc' id='sc28'></a><a class='wal57c' id='29'></a> yena me satyavākyena śāstā lokeṣv anuttaraḥ |<br>
tena me satyavākyena mā me kāye viṣaṃ kramet ||</p>
<p><a class='sc' id='sc29'></a><a class='wal57c' id='30'></a> rāgo dveṣaś ca mohaś ca ete loke viṣattrayam |<br>
nirvviṣo bhagavā<span class='supplied'>n</span> buddhaḥ satyadharmahataṃ viṣam ||</p>
<p><a class='sc' id='sc30'></a><a class='wal57c' id='31'></a> hataṃ viṣaṃ ghoraviṣaṃ kṛto rakṣāparikaraḥ |<br>
sarvve hataviṣa biddhās tad uraga hataṃ viṣam ||</p>
</blockquote>
<p><a class='sc' id='sc31'></a><a class='wal57c' id='32'></a> tatremāni mantrapadāni bhava<span class='supplied'>ṃ</span>ti tadyathā | otuṃbile | tuṃbile | tuṃbe | pratuṃbe | naṭṭe | sunaṭṭe | kevaṭṭe | munaye | samaye | datte | nīlakeśe | vālakupe | ole | oṅko | svāhā ||</p>
<p><a class='sc' id='sc32'></a><a class='wal57c' id='33'></a> sacec chāriputtra upasenasya kulaputrasya tasmiṃ samaye imā gāthāḥ pratyabhāyaṃta imāni ca maṃtrapadāni nāsyāśīviṣaṃ kāye ’kramiṣyat | nāsya kāyo vyaśariṣyat tadyathā busam<span class='supplied'>u</span>ṣ<span class='supplied'>ṭ</span>iḥ |</p>
<p><a class='sc' id='sc33'></a><a class='wal57c' id='34'></a> tat k<span class='supplied'>u</span>ta etad bhadaṃta labhyam āyuṣmata upasenena yat tasmiṃ samaye aśrutapūrvv<span class='supplied'>ā</span> gāthāḥ prati<span class='supplied'>bhā</span>ṣyaṃte aśrutapūrvvāṇi vā ma<span class='supplied'>ṃ</span>trapadāni tadyathā etarhi bhagavataḥ |</p>
<p><a class='sc' id='sc34'></a><a class='wal57c' id='35'></a> athāyuṣmā<span class='supplied'>ñ</span> śāriputtro <span class='supplied'>bhagavato</span> bhāṣitam abhinandyānumodya bhagavat<span class='supplied'>pā</span>dau śirasā bhagavato ’nti<span class='supplied'>kā</span>t prakrāṃtaḥ ||</p>
<footer>
<p><span class='author'>Waldschmidt</span>, Ernst 1957c. <cite translate='no'>Das Upasenasūtra, ein Zauber gegen Schlangenbiss aus dem Saṃyuktāgama.</cite> NAWG 1957/2: 27–46. Reprinted in VCBT, 329–346.</p>
<p>This is one in a series of Sanskrit texts transcribed in the early 1990s at the University of Queensland by David Dargie, Michelle Styles-Williams, and Barbara Nelson.</p>
<p>Transcription commissioned by Roderick S. Bucknell, University of Queensland.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
