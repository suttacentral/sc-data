<!DOCTYPE html>
<html>
<head>
<meta charset="UTF-8">
<meta author="F. Bernhard">
<title></title>
</head>
<body><div id="text" lang="san">
<section class="sutta" id="uv21">
<article>
<div class="hgroup">
<p class="division">Udānavarga</p>
<h1>Tathāgatavarga</h1>
</div>
<blockquote class="gatha">
<p><a class="uv" id="21.1"></a><a class="vns" id="vns438"></a><a class="dp" id="dp353"></a>sarvābhibhūḥ sarvavid eva cāsmi<br>
sarvaiś ca dharmaiḥ satataṃ na liptaḥ |<br>
sarvaṃjahaḥ sarvabhayād vimuktaḥ<br>
svayaṃ hy abhijñāya kam uddiśeyam ||</p>
<p><a class="uv" id="21.2"></a><a class="vns" id="vns439"></a>kam uddiśeyaṃ tv asamo hy atu<span class="supplied">lyaḥ</span><br>
<span class="supplied">s</span>vayaṃ pravaktā hy adhigamya bodhim |<br>
tathāgato devamanuṣyaśāstā<br>
sarvajñatāṃ prāpya balair upetaḥ ||</p>
<p><a class="uv" id="21.3"></a><a class="vns" id="vns440"></a>ahaṃ hi lok<span class="supplied">e</span>ṣv ara<span class="supplied2">ha</span>n<span class="supplied">n</span><br>
ahaṃ lokeṣv anuttaraḥ |<br>
sadevakeṣu lokeṣu<br>
cāhaṃ mārābhibhūr jinaḥ ||</p>
<p><a class="uv" id="21.4"></a><a class="vns" id="vns441"></a>ācāryo me na vai kaś cit<br>
sadṛśaś ca na vidyate |<br>
eko ’smiṃ loke saṃbuddhaḥ<br>
prāptaḥ saṃbodhim uttamaṃ ||</p>
<p><a class="uv" id="21.5"></a><a class="vns" id="vns442"></a>jinā hi mādṛśā jñeyā<br>
ye prāptā hy āsravakṣayaṃ |<br>
jitā me p<span class="supplied">ā</span>pakā dharmā<span class="supplied">s</span><br>
<span class="supplied">tat</span>o ’ham upagā jinaḥ ||</p>
<p><a class="uv" id="21.6"></a><a class="vns" id="vns443"></a>bārāṇasīṃ gamiṣyāmi<br>
haniṣye ’mṛtadundubhiṃ |<br>
dharmacakraṃ pravartayiṣye<br>
lokeṣv aprativartitam ||</p>
<p><a class="uv" id="21.7"></a><a class="vns" id="vns444"></a>na hi santaḥ <span class="supplied2">prakāśya</span>nte<br>
vidit<span class="supplied2">v</span>ā lokaparyāyaṃ |<br>
ādeśayanto virajaḥ<br>
padaṃ sāntamanīṣiṇaḥ ||</p>
<p><a class="uv" id="21.8"></a><a class="vns" id="vns445"></a>nada<span class="supplied">n</span>tīha mahāvīrāḥ<br>
saddharmeṇa tathāgatāḥ |<br>
dharmeṇa nadamānānāṃ<br>
ke tv asūyed vijān<span class="supplied">a</span>kāḥ ||</p>
<p><a class="uv" id="21.9"></a><a class="vns" id="vns446"></a>ye dhyānaprasṛtā dhīrā<br>
naiṣkramyopaśame ratāḥ |<br>
devāpi spṛhaya<span class="supplied">n</span>ty eṣāṃ<br>
buddhānāṃ śrimatāṃ sadā ||</p>
<p><a class="uv" id="21.10"></a><a class="vns" id="vns447"></a>teṣāṃ devā manuṣyāś ca<br>
saṃbuddhānāṃ yaśasvināṃ |<br>
spṛhaya<span class="supplied">n</span>ty āśubuddhīnāṃ<br>
śarīrāntimadhāriṇām ||</p>
<p><a class="uv" id="21.11"></a><a class="vns" id="vns448"></a>ye cābhyatitā<span class="supplied">ḥ</span> saṃbuddhā<br>
ye ca buddhā hy anāgatāḥ |<br>
yaś cāpy etarhi saṃbuddho<br>
bahūnāṃ śokanāśakaḥ ||</p>
<p><a class="uv" id="21.12"></a><a class="vns" id="vns449"></a>sarve saddharmaguravo<br>
vyāhārṣu viharanti ca |<br>
athāpi vihariṣyanti<br>
eṣā buddheṣu dharmatā ||</p>
<p><a class="uv" id="21.13"></a><a class="vns" id="vns450"></a>tasmād ihātmakāmena<br>
māhātmyam abhikā<span class="supplied">ṅ</span>kṣatā |<br>
saddharmo gurukartavyaḥ<br>
smaratā buddhaśāsanam ||</p>
<p><a class="uv" id="21.14"></a><a class="vns" id="vns451"></a>na śraddhāsyanti vai ye tu<br>
narā buddhasya śāsanaṃ |<br>
vyasanaṃ te gamiṣyanti<br>
vaṇijo rākṣasīṣv iva ||</p>
<p><a class="uv" id="21.15"></a><a class="vns" id="vns452"></a>śraddhāsyanti tu ye nityaṃ<br>
narā buddhasya śāsanaṃ |<br>
svastinā te gamiṣyanti<br>
vālāhenaiva vāṇijāḥ ||</p>
<p><a class="uv" id="21.16"></a><a class="vns" id="vns453"></a>tathāgataṃ buddham iha svaya<span class="supplied">ṃ</span>bhuva<span class="supplied">ṃ</span><br>
dvau vai vitarkau bahul<span class="supplied">aṃ</span> samud<span class="supplied">ā</span>carete |<br>
<span class="supplied">kṣ</span>emas tathaiva pravivekayuktas<br>
tamonudaṃ pāragataṃ maharṣim ||</p>
<p><a class="uv" id="21.17"></a><a class="vns" id="vns454"></a>prāptaḥ sa cāryo vaśitā<span class="supplied2">m</span> aśeṣāṃ<br>
viśvottara<span class="supplied">ḥ</span> sarvabhayād vimukta<span class="supplied">ḥ</span> |<br>
tṛṣṇāprahīṇo vimalo nirāśaś<br>
cālokayaṃ lokahitāya satvān ||</p>
<p><a class="uv" id="21.18"></a><a class="vns" id="vns455"></a>śaile yathā parvatamūrdhani sthito<br>
yathai<span class="supplied2">va</span> paśyej janatāṃ samantāt |<br>
tathā hy asau dharmamayaṃ sumedhāḥ<br>
prāsādam āruhya samantacakṣuḥ |<br>
śokābhibhūtāṃ janatām aśoko<br>
<span class="supplied2">’drā</span>kṣīd imāṃ jātijarābhibhūtām ||</p>
</blockquote>
<p class="endsection">\\ tathāgatavarga \\\\</p>
</article>
<aside id="metaarea">
<p>Based on the edition by F. <span class="author">Bernhard</span>, <cite class="book">Udānavarga, Band I: Einleitung, Beschreibung der Handschriften, Textausgabe, Bibliographie</cite>, Göttingen (Abhandlungen der Akademie der Wissenschaften in Göttingen, philologisch-historische Klasse, 3. Folge, Sanskrittexte aus den Turfanfunden, 10.</p>
<p>Electronically prepared by J. Gippert and K. Kupfer, Frankfurt a|M, 1996–1998. <a href="http://titus.uni-frankfurt.de/texte/etcs/ind/aind/bskt/udanav/udanat.htm" target="_blank" class="small-caps">TITUS</a> version by Jost Gippert, Frankfurt a|M, 11.1. | 1.6. | 20.11. | 3.12.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>