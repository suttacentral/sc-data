<!DOCTYPE html>
<html>
<head>
<meta charset="UTF-8">
<meta name="author" content="John Brough">
<title></title>
</head>
<body>
<div id="text" lang="pgd">
<section class="sutta" id="gdhp162-181">
<article>
<div class="hgroup">
<p class="division">Gāndhārī Dharmapada</p>
<h1>11. suha vagga</h1>
</div>
<blockquote class="gatha"><p><a class="jb" data-uid="gdhp162" id="162"></a>arogaparama labha<br>saduṭhiparama dhaṇa<br>v<span class="add">i</span>śpaśaparama mitra<br>nivaṇa paramo suha</p>
<p><a class="jb" data-uid="gdhp163" id="163"></a><span class="supplied">ji</span>‍<span class="unclear">k</span>itsaparama roka<br>sagharaparama duha<br>eda ñatva yadhabh<span class="unclear">u</span>du<br>nivaṇa paramo suha ◦</p>
<p><a class="jb" data-uid="gdhp164" id="164"></a><span class="supplied">ma</span>trasuhaparicaï<br>yo <span class="unclear">pa</span>śi vi<span class="unclear">v</span>ulu suha<br><span class="unclear">ca</span>yi matrasuha dhiro<br>sabaśu vi<span class="unclear">v</span>ula suha ◦</p>
<p><a class="jb" data-uid="gdhp165" id="165"></a><span class="gap">+</span> <span class="unclear">haï vada</span>jivamu<br><span class="unclear">u</span>sueṣu aṇusua<br><span class="unclear">u</span>s<span class="unclear">u</span>eṣu maṇuśeṣu<br>viharamu aṇusua ◦</p>
<p><a class="jb" data-uid="gdhp166" id="166"></a>suhaï vada jivamu<br>veraṇeṣu averaṇa<br>veraṇeṣu maṇuśeṣu<br>viharamu averaṇa ·◦</p>
<p><a class="jb" data-uid="gdhp167" id="167"></a>suhaï <span class="gap">+ +</span> jivamu<br>kijaṇeṣu akijaṇa<br>kijaṇeṣu maṇu <span class="gap">+</span> <span class="unclear">ṣ</span>u<br>v<span class="unclear">i</span>haramu akijaṇa ◦</p>
<p><a class="jb" data-uid="gdhp168" id="168"></a>suhaï vada jivamu<br>yeṣa mu nasti kajaṇi<br>kijaṇeṣu maṇuśeṣu<br>viharamu akijaṇa ◦</p>
<p><a class="jb" data-uid="gdhp169" id="169"></a>na ta driḍha ban̄aṇam aha dhira<br>ya a<span class="add">*ya</span>sa taruva babaka va<br>saratacita maṇikuṇaleṣu<br>putreṣu dareṣu ya ya aveha</p>
<p><a class="jb" data-uid="gdhp170" id="170"></a>eda driḍha ban̄aṇam aha dhira<br>ohariṇa śiśila drupamokṣu<br>eda bi chitvaṇa parivrayadi<br>aṇavehiṇo kamasuhu prahaï</p>
<p><a class="jb" data-uid="gdhp171" id="171"></a>ye rakarata aṇuvadadi sodu<br>saïgada <span class="supplied">ma</span>‍<span class="unclear">kaḍa</span>o <span class="unclear">jala</span><br>eda b<span class="unclear">i</span> chitvaṇa parivrayadi<br>aṇavehiṇo kamasuha prahaï</p>
<p><a class="jb" data-uid="gdhp172" id="172"></a>ahivadaṇaśilisa<br>nica vridhavayariṇo<br>catvari tasa vardhadi<br>ayo kirta suha bala ◦</p>
<p><a class="jb" data-uid="gdhp173" id="173"></a>drulavhu puruṣayañu<br><span class="unclear">na</span> sa savatra <span class="supplied">ja</span><span class="unclear">yadi</span><br>yatra <span class="gap">+</span> <span class="unclear">ja</span>yadi viru<br>ta kulu suhu modadi ◦</p>
<p><a class="jb" data-uid="gdhp174" id="174"></a><span class="unclear">s</span>uha śayadi muṇaya<br>na te thiṇa va<span class="supplied">śaṇ</span>u<span class="unclear">a</span><br>suha śikṣidasavasa<br>kici teṣa na vijadi ◦</p>
<p><a class="jb" data-uid="gdhp175" id="175"></a>suha darśaṇa ariaṇa<br>savaso vi sada suho<br>adaśeṇeṇabalaṇa<br>nicam eva suhi sia ◦</p>
<p><a class="jb" data-uid="gdhp176" id="176"></a><span class="unclear">ba</span>lasaghadacariu<br>drigham adhvaṇa śoyiṣu<br>dukhu balehi <span class="unclear">sa</span>vasu<br>amitrehi va savrasi ◦<br><span class="gap">+</span> <span class="unclear">ra du</span> suhasavasa<br>ñadihi va samakamo</p>
<p><a class="jb" data-uid="gdhp177" id="177"></a>dhira hi praña ibhayea paṇido<br>dhorekaśila vadamada aria<br><span class="gap">+</span> <span class="unclear">ta</span>diśa sapuruṣa sumedha<br>bhay<span class="unclear">ea</span> nakṣatrapatha va cadrimu</p>
<p><a class="jb" data-uid="gdhp178" id="178"></a>radhearo va camasa<br>parikica uvahaṇa<br>ya<span class="unclear">ya</span> jahadi kamaṇa<br>ta ta samajadi suh<span class="unclear">a</span><br>sarva ca suhuichia<br>sarva kama paricaï ◦</p>
<p><a class="jb" data-uid="gdhp179" id="179"></a><span class="unclear">pa</span> <span class="gap">+ + + + +</span> ṇ<span class="unclear">e</span>ṇa<br><span class="supplied">yo atva</span>‍<span class="unclear">ṇa s</span>u <span class="gap">+</span> <span class="unclear">icha</span> <span class="gap">+</span><br><span class="gap">+</span> rasaṣaga <span class="gap">+</span> <span class="supplied">t</span><span class="unclear">siṭha</span><br>so duha na parimucadi ◦</p>
<p><a class="jb" data-uid="gdhp180" id="180"></a>jaya vera prasahadi<br>dukhu śayadi parayidu<br>uvaśadu sohu śayadi<br>hitva jayaparayaa ◦</p>
<p><a class="jb" data-uid="gdhp181" id="181"></a>aṇica va<span class="unclear">da</span> saghara<br>upadavayadharmiṇo<br>upajiti niruj̄adi<br>teṣa uvaśamo suho</p></blockquote>
</article>
<aside id="metaarea">
<p><cite class="book">Gāndhārī Dharmapada</cite></p>
<p>Sources: Baums 2014.4, John Brough, London 1962. (London Oriental Series, 7.) </p> 
<p>Original text can be found at the <a href="https://gandhari.org/a_manuscript.php?catid=CKM0077">Gandhari.org Catalog</a>.</p>
<p>Main site: <a href="https://gandhari.org/">Gandhari.org</a>.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
