<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thig14.1">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරීගාථා</p>
<p class="vagga">තිංස නිපාතය</p>
<h1>14.1. (සුභා) ජීවකම්බවනිකා ථෙරී ගාථා</h1>
</div>
<p><a class="msdiv" id="msdiv368"></a>“එක් සල්ලාලයෙක් ජීවකගේ
සිත්කළු අඹ උයනට යන සුභාව වැලැක්විය. සුභාව ඔහුට මෙසේ කීය.</p>
<p><a class="msdiv" id="msdiv369"></a>“නුඹ මා අවුරා සිටියෙහි. ඒ
නුඹට මා විසින් අපරාධයක් කෙළේද? ඇවැත්නි, පුරුෂයෙක් මෙහෙණියක
ස්පර්ශකිරීම නුසුදුසුය.</p>
<p><a class="msdiv" id="msdiv370"></a>“ගරුකටයුතුවූ බුදු සස්නෙහි ඒ
සර්වඥයන් වහන්සේ විසින් මට යම් ශික්ෂාපදයක් වදාරණලදද, සම්පූර්ණ
පිරිසිදු කිලිටි රහිතවූ මා කුමකට අවුරා සිටීද?</p>
<p><a class="msdiv" id="msdiv371"></a>“කැලඹුනු සිත් ඇත්තාවූ, කෙලෙස්
සහිතවූ නුඹ නොකැලඹුණු සිත් ඇත්තාවූ පහවූ රජස් ඇති පව් නැති, සියළු
තන්හි සිත මිදුනාවූ මා කුමකට අවුරා සිටීද?</p>
<p><a class="msdiv" id="msdiv372"></a>“තී තරුණ වෙහිය. පින්වත් වෙහි.
එබඳු තීට කවර ප්‍රව්‍රජ්ජාවෙක්ද, එහෙයින් කසාවත් ඉවත දමව, එව මල්
පිපියාවූ මේ වෙනෙහි සිත් අලවමු.</p>
<p><a class="msdiv" id="msdiv373"></a>“හැම දෙයින් සුවඳවත් සුළං
හමයි. වෘක්ෂයෝ මල් රේණුවෙන් හටගත්තාක් මෙන් වෙත්. සැප ඇති වසන්ත
ඍතුවෙහි පළමු මස පවතියි. එය රමණීය වෙනෙහි සිත් අලවමු.</p>
<p><a class="msdiv" id="msdiv374"></a>“සුළඟින් සොළවන ලද, මුදුනෙහි
පිපි මල් ඇති ගස් අපට ස්තුති කරමින් සිටිනු වැන්න. ඉදින් තනිව වන
වදින්නෙහි නම් නුඹට කවර නම් ඇලීමක් වන්නේද?</p>
<p><a class="msdiv" id="msdiv375"></a>“චණ්ඩමෘග සමූහයා විසින්
සෙවිතවූ ඇතුන් හා මත් ඇතින්නන් විසින් කළඹන ලද ජනශුන්‍ය, බිහිසුණු මහ
වනයට යෙහෙලියක් නැතිව යනු කැමති වෙහිද?</p>
<p><a class="msdiv" id="msdiv376"></a>“උපමා නැත්තිය, රනින් කළ
(පෙතැල්ලක්) බෝනික්කෙක් වැනි මිත්‍ර රථ නම් දෙව උයනෙහි හැසිරෙන
අප්සරාවක් බඳු නුඹ මනහර සියුම් කසීවතින් හොබනෙහිය.</p>
<p><a class="msdiv" id="msdiv377"></a>“කිඳුරිය, ලද බොළඳ ඇස් ඇත්තීය,
ඉදින් මේ වන තුරෙහි සිත් අලවා වෙසෙමු නම් මම නුඹට වසඟය. නුඹට වඩා
ප්‍රියවූ අන් සත්වයෙක් මට නැත.</p>
<p><a class="msdiv" id="msdiv378"></a>“ඉදින් මාගේ වචනය කරන්නෙහි නම්
සුවපත් වූවා එව, ගිහිගෙයි වෙසෙව, ප්‍රාසාදයන්හි නොසුළඟේ වාසය කරන
ස්ත්‍රීහු නුඹට වතාවත් කෙරෙති.</p>
<p><a class="msdiv" id="msdiv379"></a>“සියුම් කසීසළු දරව. සුවඳ
විලවුන් දරව. නුඹට බොහෝ රන් මුතු මිණි ඔබ්බනලද නොයෙක් අබරණ
කරදෙමි.</p>
<p><a class="msdiv" id="msdiv380"></a>“දූවිලි මනාව සේදූ තිර ඇති,
දික් ලොම් පලස් හා අළුත් කොඳු පලස් අතුළ, ඉතා වටිනා සඳුන් හරයෙන් ගත්
සුවඳ යොදා සුවඳවූ, මහඟු යහනට නඟුව.</p>
<p><a class="msdiv" id="msdiv381"></a>“අමනුෂ්‍යයන් අධිගෘහිත දියෙන්
නැඟුණු උපුලක් මෙන් බ්‍රහ්මචර්යාව ඇති නුඹද ස්වකීය ශරීරයෙහි දිරීමට
පැමිණෙන්නෙහිය.</p>
<p><a class="msdiv" id="msdiv382"></a>“යමක් දැක නුඹ නොසතුටු සිත්ව
බලනෙහිද, ඒ නුඹට දෙතිස් කුණපයෙන් පිරුණු සොහොන්බිම උස්කරණ සුළු
බිඳෙනසුළු මේ ශරීරයෙහි කුමක් සාරසේ පෙනේද?</p>
<p><a class="msdiv" id="msdiv383"></a>“ඇස් මුව දෙනකගේ වැනිය. පර්වත
කුක්ෂියක කිඳුරු ලියකගේ වැනිය. තිගේ ඇස් නරඹන මට කාමරතිය වැඩියක්
වැඩෙයි.</p>
<p><a class="msdiv" id="msdiv384"></a>“තිගේ පිරිසිදු රන්වන්
මුහුණෙහි උපුල් මල් මුදුන වැනි ඇස් නරඹන මට අතිශයින් කාමරාගය
වැඩෙයි.</p>
<p><a class="msdiv" id="msdiv385"></a>“කිඳුරුලිය බොළඳ නෙත් ඇත්තිය,
නොපෙණෙන දුරකට ගියේ නමුත්, දික්වූ ගෝල ඇති පිරිසිදු නේත්‍රයන්ම
සිහිකරමි. තිගේ නේත්‍රයට වඩා ප්‍රියවූවක් මට නම් නැත.</p>
<p><a class="msdiv" id="msdiv386"></a>“නොමගින් යනු කැමැත්තෙහිද? සඳ
කෙළිබඩුවක් කොට සොයහිද? මෙර ඉක්මවීමට කැමැත්තෙහිද? ඒ ඔබ බුදුන්ගේ
දුවක් පතන්නෙහිය.</p>
<p><a class="msdiv" id="msdiv387"></a>“යමෙක මා සිත ඇලේද, දෙවියන්
සහිත ලෝකයෙහි එබඳු අරමුණක් නැත්මය. එය කෙබඳුදැයි නොදනිමි. එබැවින්
රාගය මාර්ගයෙන් මුල් සහිතව නසන ලදී.</p>
<p><a class="msdiv" id="msdiv388"></a>“ගිනි අඟුරු වළෙක දැමුවා
මෙන්ද, විෂට පැමිණියා මෙන්ද, සහමුලින් විනාශකරණ ලදී. දැන් එය කෙබඳුද
කියාත් නොදනිමි.</p>
<p><a class="msdiv" id="msdiv389"></a>“යම් ස්ත්‍රියක් විසින් මේ වූ
සැටියෙන් නොසලකන ලද ද, ශාස්තෲන් වහන්සේ ආශ්‍රය නොකරණ ලදද, එබඳු
ස්ත්‍රියක් නුඹ පොළඹවා ඒ නුඹ මෙය දන්නිය පෙළහි.</p>
<p><a class="msdiv" id="msdiv390"></a>“බැණිමෙහිද, වැඳීමෙහිද,
සුවදුක් දෙකෙහිදී ද මට වනාහි සිහිය එළඹ සිටියාය. සංස්කාරය අශුචියැයි
දැන සියල්ලෙහි සිත නොඇලෙයි.</p>
<p><a class="msdiv" id="msdiv391"></a>“බුද්ධශ්‍රාවිකාවූ ඒ මම
ආර්යෂ්ටාංගික මාර්ග රථයෙන් යන්නියක්ම උපුටාලු හුල් ඇති, පව් නැතිවූ මම
ශුන්‍යාගාරයට පැමිණ සිත් අලවමි.</p>
<p><a class="msdiv" id="msdiv392"></a>“මනාව සිතියම් කළාවූ පෙතළි
රුද, (බෝනික්කෝ) දඬු රූකඩද, නූලින් කොකුවල බඳනා ලද්දාවූ නොයෙක් ලෙස
නෘත්‍ය කරන්නාහු මා විසින් දක්නා ලදහ.</p>
<p><a class="msdiv" id="msdiv393"></a>“එහි නූල් හා කොකු ඉවත්කළ
කල්හි අත්හළ, විකලවූ හැරදැමූ විසිරවූ කල්හි එය නොලැබෙයි. කුමක සිත
යොදවයිද?</p>
<p><a class="msdiv" id="msdiv394"></a>“මාගේ අඟපසඟ එවැනිය. ඒ
කරුණුවලින් වෙන්ව එය නොපවතිත්. ඒ අවයවයන්ගෙන් තොරව නොපවතියි. කුමක සිත
යොදවම්ද?</p>
<p><a class="msdiv" id="msdiv395"></a>“බිත්තියක හිරියලින් මනාව
සිතියම් කළ ස්ත්‍රියක් දුටුයේද? එහි නුඹේ විපර්යාසය දැකීම වෙයි.
මනුෂ්‍ය ස්ත්‍රියකැයි හැඟීම නිරර්ථකය.</p>
<p><a class="msdiv" id="msdiv396"></a>“අඥානය, ඉදිරියෙහි කළ
විජ්ජාවක් බඳුවූ සීනෙන් දුටු රන් රුකක් වැනිවූ ජනයා මධ්‍යයෙහි තුබූ
විජ්ජාවෙන් කළ රිදී රූපයක් බඳුවූ ඉතාම හිස්වූවක් මෙන් දන්නෙහිය.</p>
<p><a class="msdiv" id="msdiv397"></a>“ගස් බිලෙක ලාටු ගුලියක්බඳුවූ,
මැද කඳුළු සහිතවූ දිය බුබුලක් බඳු දුගඳ හමන කබ උපදිති. නොයෙක් ඇස්
කොටස්වල එක්වීමයි.</p>
<p><a class="msdiv" id="msdiv398"></a>“මනහර දැකුම් ඇති නොඇළුනු
ඕතොමෝ ඇස කෙරෙහි නො ඇලුනිය. ඒකාන්තයෙන් මේ ඇස තා සතුටු තෙනෙක ගෙන යවයි
උපුටා එකෙණෙහි ඒ මිනිසාට දින.</p>
<p><a class="msdiv" id="msdiv399"></a>“ඔහුගේ රාගය එකෙණෙහි සංසිඳිනි.
එහිදීම ඇය කමා කරවී. බඹසර රකින්නිය, නුඹට මතු මෙබන්දක් නො වේද, එසේ
නිරෝගී වේවා.</p>
<p><a class="msdiv" id="msdiv400"></a>“දිලිසෙන ගිනි කඳක් වැළඳ විෂ
ඇති සර්පයෙකු රැගෙන මෙබඳු වීතරාගී ජනයා අල්ලා කෙසේ යහපතක්වේද, තොපට
ක්ෂමා කරමි.</p>
<p><a class="msdiv" id="msdiv401"></a>“ඔහුගෙන් මිදුනු භික්ෂුණිතොම
බුදුරදුන් සමීපයට ගියාය. උතුම් පුණ්‍ය ලක්ෂණ යුත් බුද්ධශරීරය දැක පෙර
මෙන් ඇස ප්‍රකෘතිවිය.”</p>
<p class="endsutta">... සුභා ජීවකම්බවනිකා ථෙරී....</p>
<p class="endsection">තිංසනිපාතො නිට්ඨිතො.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
