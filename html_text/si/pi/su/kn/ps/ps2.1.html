<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="ps2.1">
<article>
<div class="hgroup">
<p class="division">ඛුද්දක නිකාය</p>
<p class="subdivision">පටිසම්භිදා මග්ග පාළි</p>
<p class="vagga">2. යුගනන්ධ වර්ගය</p>
<h1>2.1 යුගනන්ධ කථා</h1>
</div>
<p><a class="msdiv" id="msdiv1"></a><a class="apz" id="apz1"></a>මා විසින් මෙසේ අසන ලදී. එක්සමයෙක්හි ආයුෂ්මත් ආනන්ද ස්ථවිරයන් වහන්සේ කොසඹෑ නුවර ඝොසිතාරාමයෙහි වැඩ වසන සේක. එහිදී ආයුෂ්මත් ආනන්ද ස්ථවිරයන් වහන්සේ “ඇවැත්නි, මහණෙනි”යි භික්ෂූන් ඇමතූසේක. ඒ භික්ෂූහු “ඇවැත්නි”යි ආයුෂ්මත් ආනන්ද ස්ථවිරයන් වහන්සේට පිළිවදන් දුන්හ. ආයුෂ්මත් ආනන්ද ස්ථවිරයන් වහන්සේ මෙය වදාළසේක. ඇවැත්නි, යම්කිසි මහණෙක් හෝ මෙහෙණක් හෝ තමා රහත් බවට පැමිණීම මාගේ සමීපයෙහි ප්‍රකාශ කෙරේද, එය සර්වප්‍රකාරයෙන් මේ සිවු පිළිවෙත් මගින් හෝ එයින් එකකින් හෝ වේ. කවර ප්‍රතිපදා මාර්ග සතරකින්ද යත්.</p>
<p><a class="apz" id="apz2"></a>“ඇවැත්නි, මෙහි මහණ තෙමේ කෙලෙස් සන්සිඳවීම පෙරදැරිකොට ඇති විදර්ශනාව වඩයි. කෙලෙස් සන්සිඳවීම මුල්කොට විදර්ශනා වඩන්නාවූ ඔහුට (සෝවාන්) මාර්ගය හටගනියි. හෙතෙමේ ඒ මාර්ගය සොතාපත්ති මාර්ග වශයෙන් සේවනය කරයි. සකෘදාගාමි මාර්ග වශයෙන් වඩයි. අනාගාමි අරහන්ත මාර්ග වශයෙන් බහුල කරයි. ඒ මාර්ගය සෙවනය කරන්නාවූ වඩන්නාවූ බහුල කරන්නාවූ ඔහුගේ සංයෝජනයෝ ප්‍රහීණ වෙත්. අනුශයයෝ (සන්තාන ගත ක්ලේශයෝ අවසන් වෙත්.</p>
<p><a class="apz" id="apz3"></a>“ඇවැත්නි, තවද භික්ෂුතෙමේ විදර්ශනාව පෙරදැරි කොට ඇති කෙලෙස් සන්සිඳවීම වඩයි 11 විදර්ශනා පෙරදැරිකොට ඇති කෙලෙස් සන්සිඳවීම වඩන්නාවූ ඔහුට මාර්ගය හටගනියි. හෙතෙමේ ඒ මාර්ගය සෙවනය කරයි, වඩයි. බහුල කරයි. ඒ මාර්ගය සේවනය කරන්නාවූ, වඩන්නාවූ බහුල කරන්නාවූ ඔහුගේ සංයෝජනයෝ ප්‍රහීණ වෙත්. අනුශයයෝ අවසන් වෙත්.</p>
<p><a class="apz" id="apz4"></a>“ඇවැත්නි, තවද මහණතෙමේ සමථ (කෙලෙස් සන්සිඳවීම්) විදර්ශනා යුගනන්ධ (සම සමව) වශයෙන් වඩයි. සමථ විදර්ශනා යුගනන්ධ කොට වඩන්නාවූ ඔහුට මාර්ගය හටගණියි. හෙතෙමේ ඒ මාර්ගය සේවනය කරයි, වඩයි, බහුල කරයි. ඒ මාර්ගය සේවනය කරන්නාවූ වඩන්නාවූ බහුල කරන්නාවූ ඔහුගේ සංයෝජනයෝ ප්‍රහීණ වෙත්. අනුශයයෝ අවසන් වෙත්.</p>
<p><a class="apz" id="apz5"></a>ඇවැත්නි, තවද මහණහුගේ සිත ආලොකය ආදී විදර්ශනොපක්ලේශයන් (විදර්ශනා කිලිටි කිරීම්) නිසා හටගත් මුලාවෙන් වරදවා ගැනීමට පමුණුවන ලද්දේ වේ. ඇවැත්නි, යම් අවස්ථාවෙක්හි ඒ සිත (විදර්ශනා වීථියට බැස) ආධ්‍යාත්මිකවූ අරමුණෙහිම පිහිටාද, මනාව තැන්පත් වේද, එකඟවේද, සමාධියට පැමිණේද, ඇවැත්නි, ඒ සුදුසු කාලයයි. ඔහුට මාර්ගය පහළවේ. හෙතෙමේ ඒ මාර්ගය සේවනය කරයි, වඩයි, බහුල කරයි. ඒ මාර්ගය සේවනය කරන්නාවූ, වඩන්නාවූ, බහුල කරන්නාවූ ඔහුගේ සංයෝජනයෝ (බැඳුම්) ප්‍රහීණ වෙත්. අනුශයයෝ (සන්තානගත කෙලෙස්) අවසන් වෙත්. ඇවැත්නි, යම්කිසි මහණෙක් හෝ මෙහෙණක් හෝ රහත් බවට පැමිණීම මාගේ සමීපයෙහි ප්‍රකාශ කෙරේද එය සර්වප්‍රකාරයෙන් මේ සිවු මගින් හෝ ඒ සිවු මගින් එක්තරා මඟකින් හෝ වේ.</p>
<h2>2.1.1 සුත්තන්තනිද්දෙසො</h2>
<p><a class="msdiv" id="msdiv2"></a><a class="apz" id="apz6"></a>“සමථ (කෙලෙස් සන්සිඳවීම) පෙරදැරි කොට ඇති විදර්ශනාව වඩන්නේ කෙසේද2 නෛෂ්ක්‍රම්‍ය වශයෙන් සිතේ එකඟ බව (නොවිසිරී පැවැත්ම) සමාධියයි. ඒ සමාධියෙහි උපන්නාවූ (චිත්ත චෛතසික) ධර්මයන් අනිත්‍ය වශයෙන් නැවත නැවත බැලීම විදර්ශනා නම් වේ. දුක් වශයෙන් නැවත නැවත බැලීම් අර්ථයෙන් විදර්ශනා නම් වේ. අනාත්ම වශයෙන් නැවත නැවත බැලීම් අර්ථයෙන් විදර්ශනා නම් වේ. මෙසේ පළමුව (සමථ) සමාධියද පසුව විදර්ශනාවද වේ. එහෙයින් සමථ පූර්වංගම (ඉදිරිපත් කොට ඇති) විදර්ශනාව වඩායයි’ කියනු ලැබේ.</p>
<p><a class="apz" id="apz7"></a>“වඩයි” යනු සිවු වැදෑරුම් වැඩීමය. (ii) ඒ විදර්ශනා වීථියෙහි හටගත් චිත්ත චෙතසික ධර්මයන්ගේ නොඉක්ම පැවතීම් වශයෙන් වැඩීමය. (ශ්‍රද්ධාදී) ඉන්ද්‍රියයන්ගේ එක කෘත්‍ය (කටයුත්ත) වශයෙන් වැඩීම ඒ (අනතිවත්තන- එකරස) ස්වභාවයන්ට සුදුසු වීර්යය දැරීම් වශයෙන් වැඩීමය. (ඒ අවස්ථාවෙහි පැවති) ආසේවනයාගේ වශයෙන් වැඩීමය යන සතරයි.</p>
<p>(iii) ‘මාර්ගය පහළ වේ’ යනු කෙසේ මාර්ගය පහළ වේද? දර්ශන වශයෙන් ‘සම්මාදිට්ඨි’ මාර්ගය පහළවේ. සිත අරමුණට නැඟීම් වශයෙන් ‘සම්මාසංකප්ප’ මාර්ගය පහළ වේ. පරිග්‍රහ (අයිතිය) වශයෙන් ‘සම්මාවාචා’ මාර්ගය පහළ වේ. හටගැනීම් වහයෙන් ‘සම්මාකම්මන්ත’ මාර්ගය පහළ වේ. පිරිසිදුවීම් වශයෙන් සම්මා ආජීව මාර්ගය පහළ වේ. උත්සාහ කිරීම් වශයෙන් ‘සම්මාවායාම’ මාර්ගය පහළ වේ. (එළඹ) සිටීම් වශයෙන් ‘සම්මාසති’ මාර්ගය පහළ වේ. (චිත්ත-චෛතසිකයන්ගේ) නොවිසිරීම් වශයෙන් ‘සම්මාසමාධි’ මාර්ගය පහළ වේ. මෙසේ මාර්ගය පහළ වේ.</p>
<p>හෙතෙමේ ඒ මාර්ගය සේවනය කරයි, වඩයි, බහුල කරයි.</p>
<p><a class="apz" id="apz8"></a>සේවනය කරයි යනු කෙසේ සේවනය කෙරේද? යත්,</p>
<p>(ii) ආවර්ජනා කරමින් සේවනයකරයි, දනිමින් සේවනය කරයි, දකිමින් සේවනය කරයි, නැවත නැවත සිහිකරමින් සේවනය කරයි, හිත වෙසෙසින් පිහිටුවමින් සේවනය කරයි, ශ්‍රද්ධාවෙන් අදහමින් සේවනය කරයි, වීර්යය දැඩිකොට ගණිමින් සේවනය කරයි, සිහිය එලවමින් සේවනය කරයි, සිත මනාව පිහිටුවමින් සේවනය කරයි, ප්‍රඥාවෙන් වෙසෙසින් දනිමින් සේවනය කරයි, වෙසෙසින් දතයුතු දෙය වෙසෙසින් දනිමින් සේවනය කරයි. පිරිසිඳ දතයුතු දෙය පිරිසිඳ දනිමින් සේවනය කරයි, ප්‍රහීණ කළයුතු දෙය ප්‍රහීණ කරමින් සේවනය කරයි, වැඩිය යුතු දෙය වඩමින් සේවනය කරයි, (iii) ප්‍රත්‍යක්ෂ කටයුතු දෙය ප්‍රත්‍යක්ෂ කරමින් සේවනය කරයි, මෙසේ සේවනය කරයි.</p>
<p><a class="apz" id="apz9"></a>‘වඩයි’ යනු කෙසේ වඩාද? ආවර්ජනය කරමින් වඩයි, දනිමින් වඩයි, (ii) දකිමින් වඩයි, නැවත නැවත සිහි කරමින් වඩයි, සිත වෙසෙසින් පිහිටුවමින් වඩයි, ශ්‍රද්ධාව පිහිටුවමින් වඩයි, වීර්යය දැඩිකරමින් වඩයි, සිහිය පිහිටුවමින් වඩයි, සිත මනාව පිහිටුවමින් වඩයි, ප්‍රඥාවෙන් දනිමින් වඩයි, වෙසෙසින් දතයුතු දෙය වෙසෙසින් දනිමින් වඩයි, පිරිසිඳ දතයුතු දෙයය පිරිසිඳ දනිමින් වඩයි, ප්‍රහීණ කළයුතු දෙය ප්‍රහීණ කරමින් වඩයි, වැඩිය යුතු දෙය වඩමින් වඩයි, ප්‍රත්‍යක්ෂ කටයුතු දෙය ප්‍රත්‍යක්ෂ කරමින් වඩයි, මෙසේ වඩයි.</p>
<p><a class="apz" id="apz10"></a>‘බහුල කෙරෙයි’ යනු කෙසේ බහුල කෙරේද? (ii) ආවර්ජනා කරමින් බහුල කෙරෙයි. දනිමින් බහුල කෙරෙයි දකිමින් බහුල කෙරෙයි, නැවත නැවත සිහි කරමින් බහුල කෙරෙයි, සිත වෙසෙසින් පිහිටුවමින් බහුල කෙරෙයි, ශ්‍රද්ධාව පිහිටුවමින් බහුල කෙරෙයි, වීර්යය වඩමින් බහුල කෙරෙයි. සිහි එළවමින් බහුල කෙරෙයි, සිත මනාව පිහිටුවමින් බහුල කෙරෙයි, ප්‍රඥාවෙන් දනිමින් බහුල කෙරෙයි, වෙසෙසින් දතයුතු දෙය වෙසෙසින් දනිමින් බහුල කෙරෙයි, ප්‍රහීණ කළයුතු දෙය ප්‍රහීණ කරමින් බහුල කෙරෙයි, වැඩිය යුතු දෙය වඩමින් බහුල කෙරෙයි, ප්‍රත්‍යක්ෂ කළයුතු දෙය ප්‍රත්‍යක්ෂ කරමින් බහුල කෙරෙයි, මෙසේ බහුල කෙරෙයි.</p>
<p><a class="apz" id="apz11"></a>ඒ මාර්ගය සේවනය කරන්නාවූ, වඩන්නාවූ, බහුල කරන්නාවූ ඔහුගේ සංයෝජන (බැඳුම්) ප්‍රහීණ වෙත්. අනුශයයෝ (සිත කෙලෙස්) අවසන් වෙත්. සංයෝජනයෝ (බැඳුම්) කෙසේ ප්‍රහීණ වෙත්ද? අනුශයයෝ (සිත කෙලෙස්) කෙසේ අවසන් වෙද්ද?</p>
<p>“සොතාපත්ති” මාර්ගයෙන් සක්කායදිට්ඨි, විචිකිච්ඡා, සීලබ්බත පරාමාස යන මේ සංයෝජනත්‍රය ප්‍රහීණවේ. දිට්ඨි අනුසය, විචිකිච්ඡා අනුසය, යන මේ අනුශයෝ (සන්තාන ගත කෙලෙස්) දෙදෙන අවසන් වෙත්.</p>
<p>‘සකෘදාගාමි’ මාර්ගයෙන් ඔළාරික (ඝනබහල) වූ කාමරාග සංයෝජන (බැඳුම) පටිඝ (ක්‍රොධ) සංයෝජන (බැඳුම) යන මේ බැඳුම් දෙක ප්‍රහීණ වේ. ඕළාරිකවූ කාමරාගානුසය. පටිඝානුසය යන මේ අනුශයයෝ දෙදෙන අවසන් වෙත්.</p>
<p>‘අනාගාමි’ මාර්ගයෙන් සියුම් (තුනී) වූ කාම රාග සංයෝජන පටිඝ සංයෝජන යන මේ බැඳුම් දෙක ප්‍රහීණ වේ. සියුම් (තුනී) වූ කාමරාගානුසය, පටිඝානුසය යන මේ අනුශයයෝ දෙදෙන අවසන් වෙත්.</p>
<p>රහත් මගින් රූප රාග, අරූපරාග, මාන, උද්ධච්ච, අවිජ්ජා යන මේ බැඳුම් පස ප්‍රහීණ වේ. මානානුසය, භවරාගානුසය, අවිජ්ජානුසය යන මේ අනුශයෝ (සිත කෙලෙස්) තුන්දෙන අවසන් වෙත්.</p>
<p><a class="msdiv" id="msdiv3"></a>අව්‍යාපාද (කොප නොවීම්) වශයෙන් සිත එකඟවූ නොකැලඹෙන සමාධියයි ආලොක සංඥා වශයෙන් සිත එකඟවූ නොකැළඹෙන සමාධියයි.</p>
<p>කෙලෙස් දුරු කිරීමෙන් නිවන් බලන්නහුගේ හුස්ම ගැනීම් වශයෙන්ද කෙලෙස් දුරුකිරීමෙන් නිවන් බලන්නහුගේ හුස්ම පිටකිරීම් වශයෙන් සිත එකඟවූ නොකැළඹෙන සමාධි යයි. ඒ විදර්ශනා වීථියෙහි උපන් (චිත්ත චෛතසික) ධර්මයන් අනිත්‍ය වශයෙන් නැවත නැවත බැලීම් අර්ථයෙන් විදර්ශනාවයි. දුක් වශයෙන් නැවත නැවත බැලීම් අර්ථයෙන් විදර්ශනාවයි. අනාත්ම වශයෙන් නැවත නැවත බැලීම් අර්ථයෙන් විදර්ශනාවයි, මෙසේ පළමුව සමථය (කෙලෙස් සන්සිඳවීම) ද පසුව විදර්ශනාව ද වේ. එහෙයින් කෙලෙස් සන්සිඳීම පෙරදැරි විදර්ශනාව වඩායයි කියනු ලැබේ.</p>
<p><a class="apz" id="apz12"></a>‘වඩයි’ යනු සිව්වැදෑරුම් වැඩීමය. ඒ විදර්ශනා විෂයයෙහි හටගත් (චිත්ත චෛතසික) ධර්මයන්ගේ නොඉක්ම පැවතීම් අර්ථයෙන් වැඩීමය. (ශ්‍රද්ධාදී) ඉන්ද්‍රියයන්ගේ එක කෘත්‍ය (එක කටයුත්ත) වශයෙන් වැඩීමය, ඒ (අනතිවත්තන එකරස) ස්වභාවයන්ට සුදුසු වීර්යය දැරීම් වශයෙන් වැඩීම (ඒ අවස්ථාවෙහි පැවති) සේවනයාගේ වශයෙන් වැඩීම යන සතරයි.</p>
<p>‘මාර්ගය පහළවෙයි’ යන්නෙහි කෙසේ මාර්ගය පහළ වේද? දර්ශනය කිරීම් අර්ථයෙන් සම්මාදිට්ඨි මාර්ගය පහළවේ. සිත අරමුණට නැංවීමේ අර්ථයෙන් සම්මාසම්කප්ප මාර්ගය පහළවේ. මෙහි 7 ඡෙදයේ (iii) යෙදිය යුතුයි.</p>
<p>‘සේවනය කරයි.’ යනු කෙසේ සේවනය කෙරේද? යත් (මෙහි 8 ඡෙදයේ (ii) යෙදිය යුතුයි.)</p>
<p>‘භාවෙති’ යනු කෙසේ වඩයිද? ආවර්ජනය කරමින් වඩයි, දනිමින් වඩයි, ප්‍රත්‍යක්ෂ කළයුතු දෙය ප්‍රත්‍යක්ෂ කරමින් වඩයි, මෙසේ වඩයි.</p>
<p>‘බහුලීකරොති’ (වැඩියෙන් කෙරෙයි) යනු කෙසේ බහුල කරයිද? සිහි කරමින් බහුල කරයි, දනිමින් බහුල කරයි, (මෙහි 10 ඡෙදය (ii) යොදන්න) ප්‍රත්‍යක්ෂ කළයුතු දෙය ප්‍රත්‍යක්ෂ කරමින් බහුල කරයි, මෙසේ බහුල කරයි.</p>
<p><a class="apz" id="apz13"></a>ඒ මාර්ගය සේවනය කරන්නාවූ, වඩන්නාවූ, බහුල කරන්නාවූ ඔහුගේ බැඳුම් ප්‍රහීණ වෙත්. අනුශයයෝ (සන්තානගත කෙලෙස්) අවසන් වෙත්. බැඳුම් කෙසේ ප්‍රහීණ වෙත්ද? අනුශයයෝ (සිත කෙලෙස්) කෙසේ අවසන් වෙත්ද?</p>
<p>‘සොතාපත්ති’ මාර්ගයෙන් සක්කායදිට්ඨි, විචිකිච්ඡා, සීලබ්ත පරාමාස යන මේ සංයෝජනත්‍රයය ප්‍රහීණ වේ. දිට්ඨි අනුසය, විචිකිච්ඡා අනුසය යන මේ අනුශයයෝ (සිත කෙලෙස්) දෙදෙන අවසන් වෙත්.</p>
<p>‘සකෘදාගාමි’ මාර්ගයෙන් ඔළාරික (ඝන බහළ) වූ කාම රාග සංයෝජන, පටිඝ සංයෝජන යන මේ බැඳුම් දෙක ප්‍රහීණ වේ. ඔළාරිකවූ කාමරාගානුසය, පටිඝානුසය යන මේ අනුශයයෝ දෙදෙන අවසන් වෙත්.</p>
<p>‘අනාගාමි’ මාර්ගයෙන් සියුම් (තුනී) වූ කාමරාග සංයෝජන පටිඝ සංයෝජන යන මේ බැඳුම් දෙක ප්‍රහීණ වේ. සියුම් (තුනී) වූ කාමරාගානුසය, පටිඝානුසය යන මේ අනුශයයෝ දෙදෙන අවසන් වෙත්.</p>
<p>‘රහත්’ මඟින් රූපරාග, අරූපරාග, මාන උද්ධච්ච, අවිජ්ජා යන මේ බැඳුම් පස ප්‍රහීණ වේ. මානානුසය, භව රාගානුසය, අවිජ්ජානුසය යන මේ අනුශයෝ (සිතකෙලෙස්) තුන් දෙන දුරු වෙත්.</p>
<p>මෙසේ කෙලෙස් සන්සිඳවීම පෙරදැරි කොට ඇති විදර්ශනාව වඩයි.</p>
<p><a class="msdiv" id="msdiv4"></a><a class="apz" id="apz14"></a>විදර්ශනාව පෙරදැරිකොට ඇති කෙලෙස් සන්සිඳවීම වඩන්නේ කෙසේද? අනිත්‍ය වශයෙන් නැවත නැවත බැලීම් අර්ථයෙන් විදර්ශනාවයි, දුක් වශයෙන් නැවත නැවත බැලීම් අර්ථයෙන් විදර්ශනාවයි, අනනාත්ම වශයෙන් නැවත නැවත බැලීම් අර්ථයෙන් විදර්ශනාවයි, ඒ විදර්ශනා වීථියෙහි උපන් (චිත්ත චෛතසික) ධර්මයන්ගේද නිවන් අරමුණු බැවින් චිත්තයාගේ (එකග්‍රතා සංඛ්‍යාත උපචාර අර්පණා) නොකැලඹිල්ල (නිර්වෙධභාගිය) සමාධියයි. පළමුව විදර්ශනාවද, පසුව සමථයද මෙසේයි. එහෙයින් විදර්ශනාව පෙරදැරි කොට ඇති කෙලෙස් සන්සිඳවීම වඩායයි කියනු ලැබේ.</p>
<p>‘වඩයි’ යනු සතර ආකාර භාවනාවයි (මෙහි 7 ඡෙදයේ (ii) යෙදිය යුතුයි.)</p>
<p>මාර්ගය පහළවන්නේ කෙසේද? මෙහි 7 ඡෙදයේ (iii) යෙදිය යුතුයි. මෙසේ මාර්ගය පහළ වේ. මෙසේ බැඳුම් ප්‍රහීණ වෙත්. සිත කෙලෙස් අවසන් වෙත්.</p>
<p>රූපය අනිත්‍ය වශයෙන් නැවත බැලීම් අර්ථයෙන් විදර්ශනාවයි, රූපය දුක් වශයෙන් නැවත නැවත බැලීම් අර්ථයෙන් විදර්ශනාවයි, ඒ විදර්ශනා වීථියෙහි උපන් (චිත්ත චෛතසික) ධර්මයන්ගේද නිවන් අරමුණු බැවින් චිත්තයාගේ (එකාග්‍රතා සංඛ්‍යාත උපචාර අර්පණා) නොකැලඹිල්ල (නිර්වෙධභාගිය) සමාධියයි. පළමුව විදර්ශනාවද පසුව කෙලෙස් සන්සිඳවීමද මෙසේයි. එහෙයින් විදර්ශනා (තුන් දැකීම) මුල්කොට ඇති කෙලෙස් සන්සිඳවීම වඩායි කියනු ලැබේ.</p>
<p>‘භාවෙති’ (වඩයි) යනු සතර ආකාර භාවනාවයි (මෙහි 7 ඡෙදයේ (11 යෙදිය යුතුයි.) (මෙහි 3 ඡෙදයේ (ii) යෙදිය යුතුයි) මෙසේ බැඳුම් ප්‍රහීණ වෙත්. සිත කෙලෙස් අවසන් වෙත්. වේදනා, සඤ්ඤා, සංඛාර, විඤ්ඤාණ, චක්ඛු, සොත, ඝාන, ජීව්හා, කාය, මන ජරා මරණ අනිත්‍ය වශයෙන් නැවත නැවත බැලීම් අර්ථයෙන් විදර්ශනාවයි. ජරාමරණ දුක් වශයෙන් නැවත නැවත බැලීම් අර්ථයෙන් විදර්ශනාවයි.</p>
<p>අනාත්ම වශයෙන් නැවත නැවත බැලීම් අර්ථයෙන් විදර්ශනාවයි. ඒ විදර්ශනා වීථියෙහි උපන් (චිත්ත චෛතසික) ධර්මයන්ගේද නිවන් අරමුණු බැවින් චිත්තයාගේ (එකාග්‍රතා සංඛ්‍යාත උපචාර අර්පණාවෝද) නොකැලඹිලිල් (නිර්වෙධ භාගිය) සමාධි යයි. පළමුව විදර්ශනාවද පසුව කෙලෙස් සන්සිඳවීමද මෙසේයි. එහෙයින් විදර්ශනා පෙරදැරි කෙලෙස් සන්සිඳවීමද වඩායි කියනු ලැබේ.</p>
<p>‘භාවෙති’ වඩයි යනු සතර ආකාර භාවනාවයි. (මෙහි 7 ඡෙදයේ (ii) යෙදිය යුතුයි.) (මෙහි 3 ඡෙදයේ (ii) යෙදිය යුතුයි) මෙසේ බැඳුම් ප්‍රහීණ වෙත්. අනුශයයෝ (සිත කෙලෙස්) අවසන් වෙත්.</p>
<p><a class="apz" id="apz15"></a>මෙසේ විදර්ශනා පෙරදැරිවූ කෙලෙස් සන්සිඳවීම වඩයි. මෙසේ කෙලෙස් සන්සිඳවීම හා තුන් දැක්ම (විදර්ශනා) යුගනන්ධ (සම) වශයෙන් වඩාද, සොළොස් ආකාරයකින් කෙලෙස් සන්සිඳවීම විදර්ශනා යුගනන්ධ වශයෙන් වඩයි. ආරම්මණ වශයෙන්, ගොචර වශයෙන්, ප්‍රහාණ වශයෙන් පරිත්‍යාග (හැරලීම්) වශයෙන්, වුට්ඨාන නැඟිටීම් වශයෙන්, විවට්ට (නිවීම්) වශයෙන්, ශාන්ත (සන්සිඳීම්) වශයෙන්, ප්‍රණීත (උසස් බවට යැවීම්) වශයෙන්. බන්ධනාපගත (බැඳුම් ලිහීම්) වශයෙන්, කෙලෙස් නැතිවීම් වශයෙන්, ඉක්මීම් වශයෙන්, දේවල නිමිති ගැනීම් නැත්ත වශයෙන්, නොපැතීම් වශයෙන්, නොඇලීම් වශයෙන්, එකරස වශයෙන්, එකින් එක නොඉක්මීම් වශයෙන් යුගනන්ධ සමාන වශයෙන්, වඩයි.</p>
<p>(මෙහි 17 ක් දක්වා ඇතත් අන්තයෙහි දක්වන ලද “යුගනන්ධ” පදය මූල පදය හා ඒකාර්ථවත් භාවයෙන් එය අත්හැර ගණන් ගනු ලැබේ.)</p>
<p><a class="msdiv" id="msdiv5"></a><a class="apz" id="apz16"></a>කෙසේ ආරම්මණ වශයෙන් සමථවිදර්ශනා (කෙලෙස් සන්සිඳවීම් හා තුන් දැක්ම) යුගනන්ධ (සමාන) කොට වඩාද, සිතේ නොසන්සුන්කම දුරුකරන්නහුගේ සිත එකඟකම නම් නොකැලඹිල්ලවූ සමාධිය නිවන් අරමුණයි. අවිජ්ජාව දුරු කරන්නහුගේ නැවත නැවත අනිත්‍යාදී වශයෙන් බැලීමෙන් ඇතිවන විදර්ශනාවවූ නිවන් අරමුණ මෙසේ අරමුණු කිරීම් වශයෙන් සමථ විදර්ශනාවෝ එක කටයුතු ඇත්තාහු වෙත්. යුගනන්ධ (සමාන) වූවෝ වෙත්. ඔවුනොවුන් නොඉක්ම පවතිත්. එහෙයින් අරමුණු වශයෙන් සමථ විදර්ශනා යුගනන්ධ කොට (සමාන) වඩායයි කියනු ලැබේ.</p>
<p>‘භාවෙති’ (වඩයි) යනු සතර ආකාර භාවනාවයි. (මෙහි 7 ඡෙදයේ (ii) (iii) හා 3 ඡෙදයේ (ii) යෙදිය යුතුයි.) මෙසේ බැඳුම් ප්‍රහීණ වෙත්. බලවත් පව් දුරු වෙත්.</p>
<p>මෙසේ අරමුණු වශයෙන් සමථ විදර්ශනා යුගනන්ධ කොට වඩයි.</p>
<p><a class="apz" id="apz17"></a>කෙසේ ගොචර වශයෙන් සමථ විදර්ශනා යුගනන්ධ කොට වඩාද, සිතේ නොසන්සුන්කම දුරුකරන්නහුගේ සිත එකඟකමේ නොකැලඹීම නම් සමාධිය නිවන් ගෝචරය නොදැනීම දුරුකරන්නහුගේ නැවත නැවත අනිත්‍යාදී වශයෙන් බැලීමෙන් ඇතිවන තුන්දැකීම නිවන් ගොචරය. මෙසේ ගොදුරු වශයෙන් සමථ විදර්ශනාවෝ එක කටයුතු ඇත්තාහු වෙත්. යුගනන්ධ (සමාන) වූවෝ වෙත්. ඔවුනොවුන් නොඉක්ම පවතිත්. එහෙයින් ගොදුරු වශයෙන් සමථ විදර්ශනා යුගනන්ධ කොට වඩායයි කියනු ලැබේ.</p>
<p><a class="apz" id="apz18"></a>කෙසේ ප්‍රහාණ වශයෙන් සමථ විදර්ශනා යුගනන්ධ කොට වඩාද, සිත නොසන්සුන් බව සහිත ක්ලේශයන්ද ස්කන්ධයන්ද දුරුකරන්නහුගේ සිත එකඟකම නම් නොකැලඹීමේ සමාධිය නිවන් ගොචරය. නොදැනීම් සහිත ක්ලේශයන්ද ස්කන්ධයන්ද දුරුකරන්නහුගේ නැවත නැවත අනිත්‍යාදි වශයෙන් බැලීමෙන් ඇතිවන විදර්ශනාව නිවන් ගොචරය. මෙසේ ප්‍රහාණ වශයෙන් සමථ විදර්ශනාවෝ එක කටයුතු ඇත්තාහු වෙත්. යුගනන්ධ (සමාන) වූවෝ වෙත්. ඔවුනොවුන් නොඉක්ම පවතිත්. එහෙයින් ප්‍රහාණ වශයෙන් සමථ විදර්ශනා යුගනන්ධකොට වඩායයි කියනු ලැබේ.</p>
<p><a class="apz" id="apz19"></a>කෙසේ පරිභොග වශයෙන් සමථ විදර්ශනා යුගනන්ධ කොට වඩාද, සිතේ නොසන්සුන්බව සහිත පව්ද ස්කන්ධයන්ද දුරුකරන්නහුගේ සිත එකඟකමවූ නොකැලඹිල්ලනම් සමාධිය නිවන් ගෝචරය නොදැනීම සහිත ක්ලේශයන්ද ස්කන්ධයන්ද දුරුකරන්නහුගේ නැවත නැවත අනිත්‍යාදී වශයෙන් බැලීමෙන් ඇතිවන විදර්ශනාව නිවන් ගොචරය. මෙසේ පරිත්‍යාග වශයෙන් සමථ විදර්ශනාවෝ ඇත්තාහු වෙත්. යුගනන්ධ වූවෝ වෙත්. ඔවුනොවුන් නොයික්ම පවතිත්. එහෙයින් පරිත්‍යාග වශයෙන් සමථ විදර්ශනා යුගනන්ධ කොට වඩායයි කියනු ලැබේ.</p>
<p><a class="apz" id="apz20"></a>කෙසේ නැගිටීම් වශයෙන් සමථ විදර්ශනා යුගනන්ධ කොට වඩාද? සිතේ නොසන්සුන්බව සහිත ක්ලේශයන්ගේද ස්කන්ධයන්ගේද නැගීම් වශයෙන් සිත එකඟකමවූ නොකැලඹිල්ල නම් සමාධිය නිවන් ගොචරය. නොදැනීම් සහිත ක්ලේශයන්ගේද ස්කන්ධයන්ගේද නැඟීම් වශයෙන් (අනිත්‍යාදී වශයෙන්) නැවත නැවත බැලීමෙන් ඇතිවන විදර්ශනාව නිවන් ගෝචරය. මෙසේ නැගිටීම් වශයෙන් සමථ විදර්ශනාවෝ එක කටයුතු ඇත්තාහු වෙත්. යුගනන්ධ වූවෝ වෙත්. ඔවුනොවුන් නොඉක්ම පවතිත්. එහෙයින් නැගිටීම් වශයෙන් සමථ විදර්ශනා යුගනන්ධ කොට වඩායයි කියනු ලැබේ.</p>
<p><a class="apz" id="apz21"></a>කෙසේ විවට්ට (නිවීම්) වශයෙන් සමථ විදර්ශනා යුගනන්ධකොට වඩාද, සිත නොසන්සුන් බව සහිත ක්ලේශයන්ගෙන්ද ස්කන්ධයන්ගෙන්ද විවට්ට (නිවීම්) වශයෙන් සිත එකඟකමවූ නොකැලඹිල්ලනම් සමාධිය නිවන් ගෝචරය. නොදැනීම සහිත ක්ලේශයන්ගෙන්ද ස්කන්ධන්ගෙන්ද විවට්ට (නිවීම්) වශයෙන් නැවත නැවත බැලීමෙන් ඇතිවන විදර්ශනාව නිවන් ගොචරය. මෙසේ විවට්ට (නිවීම්) වශයෙන් සමථ විදර්ශනාවෝ එක කටයුතු ඇත්තාහු වෙත්. යුගනන්ධ වූවෝ වෙත්. ඔවුනොවුන් නොඉක්ම පවතිත්. එහෙයින් විවට්ට (නිවීම්) වශයෙන් සමථ විදර්ශනා යුගනන්ධ කොට වඩායයි කියනු ලැබේ.</p>
<p><a class="apz" id="apz22"></a>කෙසේ ශාන්ත වශයෙන් සමථ විදර්ශනා යුගනන්ධ කොට වඩාද? සිත නොසන්සුන් බව දුරුකරන්නහුගේ සිත එකඟකමවූ නොකැලඹිල්ල නම් සමාධිය ශාන්තවූයේවෙයි. නිවන් ගොචරය. නොදැනීම දුරු කරන්නහුගේ (අනිත්‍යාදීන්) නැවත නැවත බැලීමෙන් ඇතිවන විදර්ශනාව ශාන්තවූයේ වෙයි. නිවන් ගොචරය. මෙසේ ශාන්ත වශයෙන් සමථ විදර්ශනාවෝ එක කටයුතු ඇත්තාහු වෙත්. යුගනන්ධ වූවෝ වෙත්. ඔවුනොවුන් නොඉක්ම පවතිත්. එහෙයින් ශාන්ත වශයෙන් සමථ විදර්ශනා යුගනන්ධ කොට වඩායයි කියනු ලැබේ.</p>
<p><a class="apz" id="apz23"></a>කෙසේ ප්‍රණීත වශයෙන් සමථ විදර්ශනා යුගනන්ධකොට වඩාද, සිතනොසන්සුන් බව දුරු කරන්නහුගේ සිත එකඟකමවූ නොකැලඹිල්ල නම් සමාධිය ප්‍රහීණ වූයේ වෙයි. නිවන් ගොචරය. නොදැනීම දුරු කරන්නහුගේ (අනිත්‍යාදීන්) නැවත නැවත බැලීමෙන් ඇතිවන විදර්ශනාව ප්‍රහීණවූයේ වෙයි, නිවන් ගොචරය. මෙසේ ප්‍රණීතවශයෙන් සමථ විදර්ශනාවෝ එකම කටයුතු දරන්නාහු වෙත්. එහෙයින් ප්‍රණීත වශයෙන් යුගනන්ධ කොට වඩායයි කියනු ලැබේ.</p>
<p><a class="apz" id="apz24"></a>කෙසේ මිදීම් වශයෙන් සමථ විදර්ශනා යුගනන්ධ කොට වඩාද, උඩඟුකම දුරු කරන්නහුගේ සිත එකඟකමවූ නොකැලඹීම නම් සමාධියෙන් සිත මිදුනේ වෙයි, නිවන් ගොචරය. නොදැනීම දුරුකරන්නහුගේ (අනිත්‍යාදීන්) නැවත නැවත බැලීමෙන් ඇතිවන විදර්ශනාවෙන් සිත මිදුණේ වෙයි, නිවන් ගොදුරුය. ඇල්ම දුරුකිරීමෙන් (ඇතිවන) මාර්ගය හා යෙදුණු නොදැනීම දුරුකිරීමෙන් සමාධිය (ඇතිවන) මාර්ගය හා යෙදුණු ප්‍රඥාව මෙසේයි. මෙසේ මිදීම් වශයෙන් සමථ විදර්ශනාවෝ එක කටයුතු ඇත්තාහුවෙත්. යුගනන්ධවූවෝ වෙත්. ඔවුනොවුන් නොඉක්ම පවතිත්. එහෙයින් මිඳීම් වශයෙන් සමථ විදර්ශනා යුගනන්ධ කොට වඩායයි කියනු ලැබේ.</p>
<p><a class="apz" id="apz25"></a>කෙසේ පව් නැතිවීම් (අනාශව) වශයෙන් සමථ විදර්ශනා යුගනන්ධකොට වඩාද, සිත නොසන්සුන් බව දුරුකරන්නහුගේ සිත එකඟකමවූ නොකැලඹිල්ල නම් සමාධිය කාමාශවයෙන් අනාසව වූයේ වෙයි. නිවන් ගොචරය. නොදැනීම දුරු කරන්නහුගේ (අනිත්‍යාදී වශයෙන්) නැවත නැවත බැලීමෙන් ඇතිවන විදර්ශනාව අවිද්‍යාසවයෙන් අනාසව වූයේ වෙයි, නිවන් ගෝචරය. මෙසේ අනාසව වශයෙන් සමථ විදර්ශනාවෝ එක කටයුතු ඇත්තාහු වෙත්. යුගනන්ධ වූවෝ වෙත්. ඔවුනොවුන් නොඉක්ම පවතිත්. එහෙයින් අනාසව වශයෙන් සමථ විදර්ශනා යුගනන්ධ කොට වඩායයි කියනු ලැබේ.</p>
<p><a class="apz" id="apz26"></a>කෙසේ තරණය කිරීම් වශයෙන් සමථවිදර්ශනා යුගනන්ධ කොට වඩාද, සිතනොසන්සුන් සහිත ක්ලේශයන්ගෙන්ද ස්කන්ධයන්ගෙන්ද තරණය කරන්නහුගේ සිත එකඟකමවූ නොකැලඹිල්ල නම් සමාධිය නිවන් ගොචරය. නොදැනීම් සහිත ක්ලේශයන්ගෙන්ද ස්කන්ධයන්ගෙන්ද තරණය කරන්නහුගේ (අනිත්‍යාදී වශයෙන්) නැවත නැවත බැලීමෙන් ඇතිවන විදර්ශනාව නිවන් ගොචරය. මෙසේ තරණය කිරීම් වශයෙන් සමථ විදර්ශනාවෝ එක කටයුතු ඇත්තාහු වෙත්. යුගනන්ධ වූවෝ වෙත්. ඔවුනොවුන් නොඉක්ම පවතිත්. එහෙයින් තරණය කිරීම් වශයෙන් සමථවිදර්ශනා යුගනන්ධ කොට වඩායයි කියනු ලැබේ.</p>
<p><a class="apz" id="apz27"></a>කෙසේ දේවල නිමිති ගැනීම් නැත්ත වශයෙන් සමථ විදර්ශනා යුගනන්ධ කොට වඩාද, සිත නොසන්සුන් බව දුරු කරන්නහුගේ සිත එකඟකමවූ නොකැලඹීම නම් සමාධි සියලු දේවල නිමිති ගැනීම් වලින් මිදුණේ වෙයි, නිවන් ගෝචරය, නොදැකීම දුරුකරන්නහුගේ (අනිත්‍යාදි වශයෙන්) නැවත නැවත බැලීමෙන් ඇතිවන විදර්ශනාව සියලු දේවල නිමිති ගැනීම්වලින් නිමිත්ත රහිතවේ. නිවන් ගොචරය. මෙසේ දේවල නිමිති නැත්ත වශයෙන් සමථ විදර්ශනාවෝ එක කටයුත්ත ඇත්තාහු වෙත්. යුගනන්ධ වූවෝ වෙත්. ඔවුනොවුන් නොඉක්ම පවතිත්. එහෙයින් දේවල නිමිති නැත්ත වශයෙන් සමථ විදර්ශනා යුගනන්ධ කොට වඩායයි කියනු ලැබේ.</p>
<p><a class="apz" id="apz28"></a>නොපැතීම් අර්ථයෙන් සමථ විදර්ශනා යුගනන්ධ කොට වඩන්නේ කෙසේද? සිතේ නොසන්සුන් බව දුරු කරන්නහුගේ සිත එකඟකමවූ නොකැලඹිල්ල නම් සමාධිය සියලු තෘෂ්ණාවන් කෙරෙන් තෘෂ්ණා රහිත වූයේ වෙයි (ii) නිර්වාණය අරමුණු කොට ඇත්තේ වෙයි. නොදැනීම දුරු කරන්නහුගේ අනිත්‍යාදි වශයෙන් නැවත නැවත බැලීම් අර්ථයෙන් ඇතිවන විදර්ශනාව සියලු තෘෂ්ණාවන් කෙරෙන් තෘෂ්ණා රහිත වූයේ වෙයි. නිර්වාණය අරමුණුකොට ඇත්තේ වෙයි. (iii) මෙසේ තෘෂ්ණා විරහිතාර්ථයෙන් සමථ විදර්ශනාවෝ එක කටයුතු ඇත්තාහු වෙත්. යුගනන්ධ වූවෝ වෙත්. ඔවුනොවුන් නොඉක්ම පවතිත්. එහෙයින් නොපැතීම් අර්ථයෙන් සමථවිදර්ශනා යුගනන්ධ කොට වඩායයි කියනු ලැබේ.</p>
<p><a class="apz" id="apz29"></a>හිස් බව වශයෙන් සමථ විදර්ශනා යුගනන්ධ කොට වඩන්නේ කෙසේද? සිතේ නොසන්සුන් බව දුරකරන්නහුගේ සිත එකඟකමවූ නොකැලඹිල්ල නම් සමාධිය ආත්ම දෘෂ්ටි ආදි සියලු ඇලීම් හිස් වූයේ වෙයි. මෙසේ හිස් බව වශයෙන් සමථ විදර්ශනාවෝ එකට කටයුතු ඇත්තාහු වෙත්. එහෙයින් හිස් බව වශයෙන් සමථ විදර්ශනා යුගනන්ධ කොට වඩායයි කියනු ලැබේ.</p>
<p><a class="apz" id="apz30"></a>‘භාවෙති’ (වඩයි) යනු සතර ආකාර (වැඩීමය) භාවනාවය. (මෙහි 7 ඡෙදයේ ii හා iii යොදන්න.) මෙසේ මාර්ගය පහළවේ. (මෙහි 3 ඡෙදයේ (ii) යොදන්න) මෙසේ සංයෝජනයෝ ප්‍රහීණ වෙත්. අනුශයෝ (සිත පව්) අවසන් වෙත්. මෙසේ හිස් බව වශයෙන් සමථ විදර්ශනා යුගනන්ධ කොට වඩයි. මේ සොළොස් අයුරින් සමථ විදර්ශනා යුගනන්ධ කොට වඩයි. මෙසේ සමථ විදර්ශනා යුගනන්ධ කොට වඩයි.</p>
<p class="endsutta">සුත්තන්තනිද්දෙසො.</p>
<h2>2.1.2 ධම්මුද්ධච්චවාරනිද්දෙසො</h2>
<p><a class="msdiv" id="msdiv6"></a><a class="apz" id="apz31"></a>(ඔභාසාදී) ධර්මයන් නිසා ඇවිස්සීමෙන් නොසන්සුන් වීමෙන් රූප බවට පැමිණි සිත ඇතිවන්නේ කෙසේද? අනිත්‍ය වශයෙන් මෙනෙහි කරන්නාට ආලොකය උපදී.</p>
<p>“ඔභාසො ධම්මො” (එළිය ධර්මයෙකි) යනු ආලෝකයට පැමිණේ. එයින් කැලඹිලි නම් (සිතේ) නොසන්සුන් බවය. ඒ නොසන්සුන් බැවින් වෙනස්වූ සිත අනිත්‍ය වශයෙන් වැටහීම ඇතිසැටියෙන් නොදනියි. දුක් වශයෙන් වැටහීම ඇති සැටියෙන් නොදනියි. අනාත්ම වශයෙන් වැටහීම ඇති සැටියෙන් නොදනියි. එහෙයින් ආලෝකය ආදී ධර්මයන්හි වෙනස් බවට පැමිණි සිත ඇත්තේයයි කියනු ලැබේ. (මාර්ගා මාර්ගයන් පරීක්ෂා කිරීමට) ඒ සුදුසු කාලයයි. යමකින් ඒ සිත සිත තුළ එල්බීම මනාව පිහිටාද මනාව තැන්පත් වේද, එකඟ වේද සමාධියට පැමිණේද, ඔහුට මාර්ගය පහළ වේ. කෙසේ මාර්ගය පහළවේද? (මෙහි 7 වන ඡෙදයේ (iii) මෙසේ මාර්ගය පහළවේ. (මෙහි 3 ඡෙදයේ (ii) යොදන්න) මෙසේ සංයෝජනයෝ ප්‍රහීණවෙත්. අනුශයෝ (සිත කෙලෙස්) අවසන් වෙත්.</p>
<p><a class="apz" id="apz32"></a>අනිත්‍ය වශයෙන් මෙනෙහි කරන්නහුට (ii) විදර්ශනා ඥානය පහළවේ. (විදර්ශනා) ප්‍රීතිය පහළවේ. (ඇගේ සිතේ) සන්සිඳීම පහළවේ. සැපය පහළවේ. ශ්‍රද්ධාව පහළවේ. වීර්යය පහළවේ. සිහිය පහළවේ. (විදර්ශනා මෙන්ම සිහි කිරීම) තත්‍ර මජ්ක්ධතාව (එහි මැදහත් බව) පහළවේ. ආලෝක සහිත විදර්ශනාවෙහි ආශාව පහළවේ. (ඒ) ආශාව (මාර්ඝඵල) ධර්මය යයි ආශාවට පැමිණේ. එයින් චිත්ත චෛතසිකයන්ගේ විසිරී යෑම් නම්වූ නොසන්සුන් බවය. චිත්ත චෛතසිකයන්ගේ ඒ නොසන්සුන් බැවින් විරූප බවට පැමිණි සිත අනිත්‍ය වශයෙන් වැටහීම ඇතිසැටියෙන් නොදනියි. දුක් වශයෙන් වැටහීම ඇතිසැටියෙන් නොදනියි. අනාත්ම වශයෙන් වැටහීම ඇතිසැටියෙන් නොදනියි. එහෙයින් ආලෝකය ආදී ධර්මයන්හි විරූප බවට පැමිණි සිත ඇත්තේ යයි, කියනු ලැබේ. (යමකින්) ඒ සිත සිත තුළ එල්බ සිටීමෙහි මනාව පිහිටයි. මනාව තැන්පත් වෙයි. එකඟ වෙයි. සමාධියට පැමිණේ. ඔහුට මාර්ගය පහළවේ. කෙසේ මාර්ගය පහළවේද? (මෙහි 7 ඡෙදයේ (iii) මෙසේ මාර්ගය පහළ වේ.</p>
<p>(මෙහි 3 ඡෙදයේ (ii) යොදන්න) මෙසේ බැඳුම් ප්‍රහිණ වෙත්. අනුශයයෝ (සිත කෙලෙස්) අවසන් වෙත්. (iii) දුඃඛ වශයෙන් මෙනෙහි කරන්නාට (මෙහි (ii) යොදන්න) අනාත්ම වශයෙන් මෙනෙහි කරන්නාට (විදර්ශනා) ඔභාසය එළිය පහළවේ. විදර්ශනා ඥානය පහළවේ. ප්‍රීතිය පහළවේ. අනාත්ම වශයෙන් අනිත්‍ය වශයෙන් දුඃඛ වශයෙන් වැටහීම ඇතිසැටියෙන් නොදනියි. එහෙයින් (ආලෝක ආදී) ධර්මයන්හි විරුප බවට පැමිණි සිත ඇත්තේ යයි කියනු ලැබේ. ඒ සිත සිත තුළ එල්බ සිටීමෙහි මනාව පිහිටයි. මනාව තැන්පත් වෙයි, එකඟවෙයි, සමාධියට පැමිණේ. ඔහුට මාර්ගය පහළවේ. කෙසේ මාර්ගය පහළවේද, (මෙහි 7 ඡෙදයේ (iii) මෙසේ මාර්ගය පහළවේ. (මෙහි 3 ඡෙදයේ (ii) යොදන්න) මෙසේ බැඳුම් ප්‍රහීණ වෙත්. අනුශයයෝ අවසන් වෙත්.</p>
<p>(v) රූපය අනිත්‍යය වශයෙන් මෙනෙහි කරන්නාට (මෙහි (ii) රූපය දුඃඛ වශයෙන් මෙනෙහි කරන්නාට (මෙහි (ii) රූපය අනාත්ම වශයෙන් මෙනෙහි කරන්නාට වේදනාව අනිත්‍ය වශයෙන්, දුක් වශයෙන්, අනාත්ම වශයෙන් මෙනෙහි කරන්නාට (මෙහි (ii) සංඥාව අනිත්‍ය වශයෙන් දුක් වශයෙන් අනාත්ම වශයෙන් මෙනෙහි කරන්නාට (මෙහි (ii) සංස්කාරයන් අනිත්‍ය වශයෙන් දුක් වශයෙන් අනාත්ම වශයෙන් මෙනෙහි කරන්නාට (මෙහි (ii) විඥානය අනිත්‍ය වශයෙන් දුක් වශයෙන් අනාත්ම වශයෙන් මෙනෙහි කරන්නාට (මෙහි (ii) චක්ෂුව අනිත්‍ය වශයෙන් දුක් වශයෙන් අනාත්ම වශයෙන් මෙනෙහි කරන්නාට (මෙහි ii) රජා මරණ අනිත්‍ය වශයෙන් මෙනෙහි කරන්නාට ජරා මරණ දුඃඛ වශයෙන් මෙනෙහි කරන්නාට ජරා මරණ අනාත්ම වශයෙන් මෙනෙහි කරන්නාට ආලෝකය පහළවේ. ඥානය පහළවේ. (මෙහි සඩ යොදන්න) ආශාව පහළවේ.</p>
<p><a class="apz" id="apz33"></a>ඒ ආශාව (මාර්ගඵල) ධර්මයයි. ආශාවට පැමිණේ. එයින් චිත්ත චෛතසිකයන්ගේ විසිරීයෑම් නම් නොසන්සුන් බවය. චිත්ත චෛතසිකයන්ගේ ඒ නොසන්සුන් බැවින් විරූප බවට පැමිණි සිත ජරා මරණ අනාත්ම වශයෙන් එළඹ සිටීම ජරා මරණ අනිත්‍ය වශයෙන් එළඹ සිටීම, ජරා මරණ දුඃඛ වශයෙන් එළඹ සිටීම, ඇතිසැටියෙන් නොදනී. එහෙයින් ආලෝකය ආදී ධර්මයන්හි විරූප බවට පැමිණි සිත ඇත්තේයයි කියනු ලැබේ. ඒ සුදුසු කාලයයි. යමකින් ඒ සිත සිත තුළ එල්බීම මනාව පිහිටාද මනාව තැන්පත් වේද, එකඟවේද, සමාධියට පැමිණේද ඔහුට මාර්ගය පහළ වේ. කෙසේ මාර්ගය පහළවේද? (මෙහි 7 ඡෙදයේ iii මෙසේ මාර්ගය පහළවේ. (මෙහි 3 ඡෙදයේ ii යොදන්න) මෙසේ සංයෝජනයෝ ප්‍රහීණ වෙත්. අනුශයයෝ අවසන් වෙත්. මෙසේ ආලෝකය ආදී ධර්මයන්හි විරූප බවට පැමිණි සිත් ඇත්තේ යයි කියනු ලැබේ.</p>
<p><a class="msdiv" id="msdiv7"></a><a class="apz" id="apz7.1"></a>“ආලෝකයෙහිද ඥාණයෙහිද ප්‍රීතියෙහිද කම්පාවෙයි. සංසිඳීමෙහිද සැපයෙහිද යමකින් සිත කම්පාවේද,</p>
<p><a class="apz" id="apz7.2"></a>“ශ්‍රද්ධාවෙහිද වීර්යයෙහිද සතියෙහිද කම්පාවෙයි සිහිකිරීමේ මැදහත් බවෙහිද තත්‍රමජ්ක්ධත්තතා (එහි මැදහත්) බවෙහිද ආශාවෙහිද කම්පාවෙයි.</p>
<p><a class="apz" id="apz7.3"></a>“යමකුගේ ප්‍රඥාවෙන් මේ කරුණු දසය පුරුදු කරන ලදද (හෙතෙම ආලෝකය ආදි) ධර්මයන්හි නොසන්සුන් බව තත්වූ පරිද්දෙන් දැනීමෙහි දක්ෂයෙක්වේ. (හෙතෙම) මුළාවටද නොපැමිණේ.</p>
<p><a class="apz" id="apz7.4"></a>“(මන්ද ප්‍රාඥයා) ආලෝක ආදීන්හිදී කැලඹිල්ලට පැමිණේ. ක්ලෙශයන්ගෙන්ද කෙලෙස් (විදර්ශනා) චිත්ත භාවනාද ගිලිහේ. (මධ්‍යම ප්‍රාඥයා) කැලඹිල්ලට පැමිණේ. නොකෙලෙස් භාවනාව පිරිහේ.</p>
<p><a class="apz" id="apz7.5"></a>“(තීක්ෂණ ප්‍රාඥයා) කැලඹිල්ලට පැමිණේ. නොකෙලෙසේ, භාවනාව නොපිරිහේ. (අති තීක්ෂණ ප්‍රාඥයා) කැලඹිල්ලට නොපැමිණේ, නොකෙලෙසේ, භාවනාව නොපිරිහේ.</p>
<p><a class="apz" id="apz7.6"></a>“මේ කරුණු සතරින් දස ස්ථානයෙහි සිතේ හැකිලීම කැලඹීමට පැමිණීම කැලඹිල්ලට නොපැමිණීම්, විරූප බවට පැමිණීම දැනගණියි.”</p>
<p class="endsection">යුගනන්ධ කථා නිමි</p>

</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin Vimalañāṇī</span>.</p>
</aside>
</section>
</div>
</body>
</html>
