<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thag10.2">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරගාථා</p>
<p class="vagga">දසක නිපාතය</p>
<h1>10.2. එකවිහාරීය ථෙර ගාථා</h1>
</div>
<p><a class="msdiv" id="msdiv537"></a>“තනිව වනයෙහි වසන්නා ඉදිරිපිට
හා පසුපාර්ශවයෙහි අනිකෙක් නොමැති බැවින් බොහෝවූ චිත්ත සුඛයක් (සතුටක්)
ඇතිව වෙසෙයි.</p>
<p><a class="msdiv" id="msdiv538"></a>“බුදුන් විසින් වර්ණනා කරනලද
වනයට මම තනිව යමි. නිවන් පිණිස මෙහෙයූ සිත් ඇති තනිවූ භික්ෂුවට සැප
විහරණයක් ඇතිවිය.</p>
<p><a class="msdiv" id="msdiv539"></a>“යෝගීන්ට ප්‍රීතිකරවූද,
රම්‍යවූද මත් ඇතුන් හැසිරෙන්නාවූද, වනයක් වේ නම් ශ්‍රමණ ධර්මය පිණිස
එහි වහා පිවිසෙමි.</p>
<p><a class="msdiv" id="msdiv540"></a>“මනාකොට පිපියාවූ ගස් ඇති කඳු
අතර සිහිල් ජලය ඇති ස්ථානයන්හි ස්නානයකොට හුදකලාව හැසිරෙමි.</p>
<p><a class="msdiv" id="msdiv541"></a>“සහායවූ දෙවැන්නෙක් නැතුව
රමණීය මහවනයෙහි ආශ්‍රව රහිතව කරණලද කිස ඇතුව මම කවදා වසම්ද?</p>
<p><a class="msdiv" id="msdiv542"></a>“අරණ්‍යගතව භාවනා කරන්නහුට
අදහස් සම්පූර්ණ වේද, මම ඒ අදහස මුල්කොට කටයුතු කරමි. අනිකෙකුට කරන
අනිකෙක් නැත්තේය.</p>
<p><a class="msdiv" id="msdiv543"></a>“ඒ මම වීර්යය නම්වූ සන්නාහය
බඳිමි. වනයට පිවිසියෙමි. ආශ්‍රව දුරුනොකොට ඒ වනයෙන්
නොනික්මෙන්නෙමි.</p>
<p><a class="msdiv" id="msdiv544"></a>“සිහිල් වාතය හා සුවඳ හමන්නාවූ
වනයෙහි වෙසෙමින් එහිම හුන්නේ අවිද්‍යාව නසමි.</p>
<p><a class="msdiv" id="msdiv545"></a>“මලින් ගැවසීගත්තාවූද, සිහිල්
පර්වත ඇත්තාවූද, පර්වත වලින් වටකරන ලද්දාවූද, වනයෙහි විමුක්ති සැපයෙන්
වෙසෙමි.</p>
<p><a class="msdiv" id="msdiv546"></a>“ඒ මම සම්පූර්ණ චන්ද්‍රයා මෙන්
පරිපූර්ණ චිත්ත සංකල්පනා ඇතිව සියලු කෙලෙසුන් නසා සැපසේ වෙසෙමි. මට
නැවත ඉපදීමක් නැත්තේය.”</p>
<p class="endsutta">... එකවිහාරියො ථෙරො....</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
