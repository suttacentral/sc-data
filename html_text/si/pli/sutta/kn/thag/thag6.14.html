<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thag6.14">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරගාථා</p>
<p class="vagga">ඡක්ක නිපාතය</p>
<h1>6.14. සබ්බකාමී ථෙර ගාථා</h1>
</div>
<p><a class="msdiv" id="msdiv453"></a>“දුගඳ හමන්නාවූ මේ දෙපා ඇති
ශරීරය නොයෙක් කුණපයෙන් පිරුණේ නව දොරින් වැගිරෙන දුගඳ ඇත්තේ සුවඳවත්
කිරීමට නොහැකිය.</p>
<p><a class="msdiv" id="msdiv454"></a>“වැද්දා කොළඅතු ආදියෙන් මුවාව
සිට මුවන් ගන්නාක් මෙන්ද, බිලියෙන් මසුන් ගන්නාක් මෙන්ද, ලාටුවෙන්
වඳුරන් ගන්නාක් මෙන්ද, පෘථග්ජනයා පෙළයි.</p>
<p><a class="msdiv" id="msdiv455"></a>“රූප, ශබ්ද, ගන්ධ, රස, ස්පර්ශ
යන රමණීය පංචකාම ගුණයෝ ස්ත්‍රී රූපයෙහි දක්නා ලැබේ.</p>
<p><a class="msdiv" id="msdiv456"></a>“රාගයෙන් මත්වූ පෘථග්ජන සත්වයෝ
මේ කාම වස්තු සේවනය කෙරෙද්ද, ඔව්හු ජාති ජරාදී දුක් සමූහයත් නිරායාදී
අපාය භයත් සංසාර දුකත් නැවත නැවත ලබයි.</p>
<p><a class="msdiv" id="msdiv457"></a>“යමෙක් මේ කාම වස්තූහු සර්ප
ඔලුවක් දුටු කලෙක මෙන් දුරුකෙරේද, ඔහු විෂ සංඛ්‍යාතවූ ලොකයෙහි
සිහියෙන් යුක්තව කල් යවයි.</p>
<p><a class="msdiv" id="msdiv458"></a>“කාමයෙහි දොෂයත්, පැවිදිවීමෙහි
ආනිසංසයත් දැක සියලුම කාමයන්ගෙන් වෙන්වූ මම කෙලෙස් නැති කිරීමෙන් රහත්
බවට පැමිණියෙමි.”</p>
<p class="endsutta">... සබ්බකාමිත්ථෙරො....</p>
<p class="endsection">ඡක්කනිපාතො නිට්ඨිතො.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
