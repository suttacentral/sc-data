<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thag8.2">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරගාථා</p>
<p class="vagga">අට්ඨක නිපාතය</p>
<h1>8.2. සිරි මිත්ත ථෙර ගාථා</h1>
</div>
<p><a class="msdiv" id="msdiv502"></a>“නොකිපෙන්නාවූද, බද්ධවෛරයෙන්
තොරවූද, රැවටිලි නැත්තාවූද, පිසුණුබස් කීමෙන් තොරවූවාවූද, භික්ෂුතෙමේ
පරලොව ශෝක නොකරයි.</p>
<p><a class="msdiv" id="msdiv503"></a>“නොකිපෙන්නාවූද, බද්ධ වෛරයෙන්
තොරවූද, රැවටිලි නැත්තාවූද, පිසුණුබස් කීමෙන් තොරවූද, භික්ෂු තෙමේ
හැමකල්හිම වසන ලද දොරටු ඇත්තේ එසේම පරලොව ශෝක නොකරයි.</p>
<p><a class="msdiv" id="msdiv504"></a>“නොකිපෙන්නාවූද, බද්ධවෛරයෙන්
තොරවූද, රැවටිලි නැත්තාවූද, පිසුණුබස් කීමෙන් තොරවූද, පිරිසිදු සිල්
ඇති ඒ භික්ෂුතෙමේ එසේම ශෝක නොකරයි.</p>
<p><a class="msdiv" id="msdiv505"></a>“නොකිපෙන්නාවූද, බද්ධ වෛරයෙන්
තොරවූද, රැවටිලි නැත්තාවූද, පිසුණුබස් කීමෙන් තොරවූද, කල්‍යාණ
මිත්‍රයන් ඇති ඒ භික්ෂුතෙමෙ එසේම ශෝක නොකරයි.</p>
<p><a class="msdiv" id="msdiv506"></a>“නොකිපෙන්නාවූද, බද්ධ වෛරයෙන්
තොරවූද, රැවටිලි නැත්තාවූද, පිසුණුබස් කීමෙන් තොරවූද, යහපත් ප්‍රඥාව
ඇති ඒ භික්ෂුතෙම එසේම ශෝක නොකරයි.</p>
<p><a class="msdiv" id="msdiv507"></a>“යමෙකුට බුදුන්කෙරෙහි අචලවූද,
මනාකොට පිහිටියාවූද, ශ්‍රද්ධාවක්වේද, යමෙකුට ආර්යයන් විසින් කැමතිවන
ලදද, ප්‍රශංසනීයවූද, සීලයකුත් වේද</p>
<p><a class="msdiv" id="msdiv508"></a>“එසේම යමෙක්හට සංඝයා කෙරෙහි
ප්‍රසාදයක්වේද, සෘජුවූ දැකීමකුත් වේද, ඒ පුද්ගලයා දිළින්දෙක් නොවේ.
ඔහුගේ ජීවිතය හිස් නොවේ.</p>
<p><a class="msdiv" id="msdiv509"></a>“ඒ නිසා බුදුන්ගේ අනුශාසනාව
සිහිකරන්නාවූද, ඤාණවන්ත පුද්ගලයා ශ්‍රද්ධාවෙහිද, සීලයෙහිද,
ප්‍රසාදයෙහිද, ධර්ම දර්ශනයෙහිද, යෙදිය යුතුයි.</p>
<p class="endsutta">... සිරිමිත්තො ථෙරො....</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
