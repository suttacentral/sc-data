<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thag13.1">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරගාථා</p>
<p class="vagga">තෙරසක නිපාතය</p>
<h1>13.1. සොණකොළිවිස ථෙර ගාථා</h1>
</div>
<p><a class="msdiv" id="msdiv632"></a>“යමෙක් ශ්‍රෙෂ්ඨවූ අඟු රටට
අධිපති බිම්බිසාර රජහුගේ රටෙහි කෙළෙඹියෙක් වීද, ඒ සෝණතෙමේ අද ලොකෝත්තර
ධර්මයන්ගෙන් උසස් බවට පැමිණියේ විය. සියලු දුක් කෙළවර කෙළේය.</p>
<p><a class="msdiv" id="msdiv633"></a>“ධර්ම පසක් සිඳ දැමුවාවූද,
ධර්ම පසක් දුරු කළාවූද, ධර්ම පසක් වැඩුවාවූද, ඇලීම් පසක්
ඉක්මෙව්වාවූද, භික්ෂු තෙමේ චතුරොඝය තරණය කළාහුයයි කියනු ලැබේ.</p>
<p><a class="msdiv" id="msdiv634"></a>“උඩටනැගි මාන නල ඇත්තාවුද,
ප්‍රමාද දොෂයෙන් යුක්තවූවාවූද, කාමාශාව දුරු නොකළාවූ භික්ෂුවට සීල
සමාධි ප්‍රඥා යන ධර්මයෝ සම්පූර්ණ බවට නොපැමිණෙති.</p>
<p><a class="msdiv" id="msdiv635"></a>“යම් හෙයකින් කෘත්‍ය වශයෙන්
තමා අයත් දෙය හැරදමා, නොකටයුතු කෙරෙයිද, උද්ගත මාන නල ඇති ප්‍රමාද
දොෂයෙන් යුක්තවුනාවූ ඔවුන්ට ආශ්‍රවයෝ වැඩෙත්.</p>
<p><a class="msdiv" id="msdiv636"></a>“යමෙකුන් විසින් මනාකොට
පටන්ගන්නාලද කායගතාසති භාවනාව වඩාද, ඔහු නොකටයුතු සේවනය නොකරයි.
කටයුතුවල නිතර යෙදී වාසය කරයි. ස්මෘතියෙන් හා ප්‍රඥාවෙන් යුක්තව
කටයුතු කරන තැනැත්තා කෙරෙන් ආශ්‍රව ධර්මයෝ ක්ෂය බවට යෙත්.</p>
<p><a class="msdiv" id="msdiv637"></a>“කියන ලද ඍජු මාර්ගයෙහිම
නොනවත්වාම ගමන් කරව, තමහට තමාම චොදනා කරගනිමින් පටන්ගන්නා ලද වීර්ය
ඇතිව නිවන් කරාම පැමිණිය යුතුය.</p>
<p><a class="msdiv" id="msdiv638"></a>“ලොකයෙහි පසැස් ඇති නිරුත්තරවූ
ශාස්තෲන් වහන්සේ වීණොපමාවෙන් මට ධර්මය දේශනා කළ සේක.</p>
<p><a class="msdiv" id="msdiv639"></a>“මම උන්වහන්සේගේ ධර්මය අසා
ශාසනයෙහි ඇලුනේ උත්තමාර්ථයට පැමිණීම පිණිස සමථ විදර්ශනා වැඩුවෙමි.</p>
<p><a class="msdiv" id="msdiv640"></a>‘ත්‍රිවිද්‍යාවද ලැබුවෙමි.
බුදුන්ගේ අනුශාසනාවද කෙළෙමි. නිරවද්‍ය ධර්මයන්හි යෙදුනහුට සිත පිළිබඳ
විවේකයද,</p>
<p><a class="msdiv" id="msdiv641"></a>“නිදුක් සුවයද ලදිමි. දැඩිව
අල්ලාගැනීම් ධර්මයන් නැති කිරීමෙන් තෘෂ්ණාවද ක්ෂය කෙළෙමි. සිත පිළිබඳ
මූලාගතියද ලදිමි. ආයතන ධර්මයන්ගේ ක්ෂණ ක්ෂණයෙහි ඉපදීම මාර්ග
ප්‍රඥාවෙන් දැක සිත මනාකොට මිදුනේය.</p>
<p><a class="msdiv" id="msdiv642"></a>“කෙලෙසුන්ගෙන් සිත මිදුනාවූ
ශාන්තවූ සිතක් ඇති ඒ ක්ෂීණාශ්‍රව භික්ෂුවට කුසල් අකුසල් ඇතිවීමක් නැත.
කළයුතු දෙයක්ද නොමැතියි.</p>
<p><a class="msdiv" id="msdiv643"></a>“ඒකඝන ගල් පර්වතයක් සුළඟින්
කම්පා නොවේද, එසේම රූප, ශබ්ද, ගන්ධ, රස, ස්පර්ශ යන අරමුණු විෂයෙහි
භික්ෂුවගේ කම්පාවීමක් නැත.</p>
<p><a class="msdiv" id="msdiv644"></a>“අටලෝ දහමින් කම්පා නොවන
ගුණයෙන් යුක්තවුනාවූ උන්වහන්සේ ඉටු අනිටු අරමුණුවලට නොසෙල්වී සිටී.
සියලු යෝගයන්ගෙන් වෙන්වුනාවූ ස්ථිර සිතක් ඇති උන්වහන්සේ සියල්ල
වෙනස්වීම අනුව බලමින් වාසය කරයි.”</p>
<p class="endsutta">... සොණො කොළිවිසො ථෙරො....</p>
<p class="endsection">තෙරසනිපාතො නිට්ඨිතො.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
