<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='ja357' lang='si'>
<header>
<ul>
<li class='division'>ඛුද්දකනිකාය</li>
<li class='subdivision'>ජාතක</li>
<li>(පඨමො භාගො)</li>
<li>5. පඤ්චක නිපාතය</li>
<li class='vagga'>1. මණිකුණ්ඩල වර්ගය</li>
</ul>
<h1>357. ලටුකික ජාතකය</h1>
</header>
<p><a class='msdiv-si' id='msdiv-si39'></a>“හැට අවුරුද්දෙන් බස්නා මද ඇති හස්තිරාජය ඔබට වඳිමි. අරණ්‍යයෙහිවූ හස්තීන්ට ස්වාමිය, යසස් ඇත්ත. මාගේ පියාපත් වලින් ඔබට වඳිමි. දුර්වලවූ මාගේ දරුවන් නොනසව.</p>
<p><a class='msdiv-si' id='msdiv-si40'></a>“හස්තිරාජය, ඔබට නමස්කාර කරමි, තනිව ඇවිදින තැනැත්ත, වනයෙහි හැසිරෙන තැනැත්ත, ගල් පර්වත හා පස් පර්වතයන් ගොචර කොට ඇත්ත, ඔබට පියාපත් වලින් වඳිමි. දුර්වලවූ මාගේ දරුවන් නොනසව.</p>
<p><a class='msdiv-si' id='msdiv-si41'></a>“කැටකිරිල්ල, තීගේ දරුවන් මරන්නෙම්මය. තී දුර්වලයෙහිය. දුර්වලවූ තී මට කුමක් කරන්නෙහිද? තී වැන්නියන්ගේ ලක්ෂයකුදු වම් පයින් විශෙෂයෙන් තලා සුණු කරන්නෙමි.</p>
<p><a class='msdiv-si' id='msdiv-si42'></a>“හස්තිරාජය, හැම තන්හිම ශක්තියෙන් කටයුත්තක් නොවේමය. එසේමැයි අඥානයාගේ බලය වනාහි වධය පිණිසවේ. යමෙක් දුර්වලවූ මාගේ දරුවන් මැරීද ඒ තට අනර්ථයක් කරන්නෙමි.</p>
<p><a class='msdiv-si' id='msdiv-si43'></a>“කවුඩාද, කැටකිරිල්ලද මැඩියාද නිලමැස්සාද බලව. මොහු සතරදෙනා එකතුව ශක්තිමත්වූ හස්තියා නැසුවාහුය. වෛර ඇත්තන්ගේ වෛරයේ හටගැන්ම බලව. එහෙයින් යම් කිසිවෙකු සමගද වෛරය නොකරව්යයි” කීයේය.</p>
<p class='endsutta'>ලටුකිකජාතකං සත්තමං.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Kathrin Vimalañāṇī</span>.</p>
</footer>
</article>
</body>
</html>
