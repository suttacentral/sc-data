<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thig11.1">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරීගාථා</p>
<p class="vagga">ද්වාදසක නිපාතය</p>
<h1>11.1. උප්පලවණ්ණා ථෙරී ගාථා</h1>
</div>
<p><a class="msdiv" id="msdiv224"></a>‘මව් දූ යන අපි දෙදෙන එකකුට
භාර්යාවීමු. පෙර නුවූ ලොමුදැහැගන්වන මහත් සංවේගයක් මට පහළ විය.</p>
<p><a class="msdiv" id="msdiv225"></a>“කාමයෝ අපවිත්‍රය. දුගඳය. කටු
සහිතය. යමක ගැලී මවු දූ දෙදෙනවූ අපි පුතුට සමාන භාර්යා වීද ඒ කාමයට
නින්දාවේවා.</p>
<p><a class="msdiv" id="msdiv226"></a>“ඒ මම කාමයෙහි දොස් දැක
නිර්භයවූ නිර්වාණය දැක්මට රජගහ නුවරදී ගිහිගෙන් නික්ම සස්නෙහි
පැවිදිවීමි.</p>
<p><a class="msdiv" id="msdiv227"></a>“පෙර ජාති දනිමි. දිවැස
පිරිසිදු කෙළෙමි. පරසිත් දැකීමද දිව කණද පිරිසිදු කරණ ලදී.</p>
<p><a class="msdiv" id="msdiv228"></a>“මා විසින් ඍද්ධි විධි නුවණ
ප්‍රත්‍යක්ෂ කරණ ලදී. පව් ගෙවීමට පැමිණියාය. උසස් දැනුම් සය
අත්දුටුවාය. බුද්ධාවවාදය කරණ ලදී.</p>
<p><a class="msdiv" id="msdiv229"></a>“මම අසුන් සතරදෙනකු යෙදූ රථයක්
ඍද්ධියෙන් මවාගෙණ ලොවට පිහිටවූ නොසෙල්වෙන බුදුන්ගේ සිරිපා වැඳ
සිටියෙමි.</p>
<p><a class="msdiv" id="msdiv230"></a>“තෝ අග දක්වා මනාව මල්පිපි
රුකක් වෙතට පැමිණ තනිව සිටියෙහිය. නුඹට කිසිදු දෙවැනියක් නැත. ලද බොලඳ
නුඹ සල්ලාලයන්ට බිය නොවෙහිද?</p>
<p><a class="msdiv" id="msdiv231"></a>“සල්ලාලයෝ ලක්ෂයක් එක්ව
ආවාහුද? මෙවැනි වන්නාහුය. ලෝමයකුත් නොසැලෙයි, නොවෙව්ලයි මාරය, නුඹ
තනිව මට කුමක් කෙරෙහිද?</p>
<p><a class="msdiv" id="msdiv232"></a>“ඒ මම අතුරු දහන් වෙමි. නුඹේ
කුසට හෝ පිවිසියෙමි. බැම අතර හෝ සිටිමි. එසේ සිටින මා නොදක්නෙහිය.</p>
<p><a class="msdiv" id="msdiv233"></a>“මම වසඟ කරගත් සිත් ඇත්තෙමි.
සතර දියුණුව යහපත්ව වඩන ලදී. සිය දැනීම අත්දක්නා ලදී. බුදුන්ගේ ශාසනය
කරණ ලදී.</p>
<p><a class="msdiv" id="msdiv234"></a>“කාමයෝ ස්කන්ධයන් කෙටීමට සැත්
උල් වැනිය. තා කියන ඒ කාම ඇල්ම මට නම් දැන් නොඇල්මකි.</p>
<p><a class="msdiv" id="msdiv235"></a>“සියල්ලෙහි තෘෂ්ණාව වනසන ලදී.
අඳුරු කඳ පළන ලදී. මාරය, මෙසේ දැනුව, පාපිය තෝ නැසුනේ වෙහි
කීවාය.”</p>
<p class="endsutta">... උප්පලවණ්ණා ථෙරී....</p>
<p class="endsection">ද්වාදසනිපාතො නිට්ඨිතො.</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
