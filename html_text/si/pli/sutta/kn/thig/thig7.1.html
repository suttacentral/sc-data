<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thig7.1">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරීගාථා</p>
<p class="vagga">සත්තක නිපාතය</p>
<h1>7.1. උත්තරා ථෙරී ගාථා</h1>
</div>
<p><a class="msdiv" id="msdiv175"></a>“මේ මනුෂ්‍යයෝ මොහොල් ගෙණ
ධාන්‍ය කොටති. අඹුදරුවන් වඩමින් ධනයද රැස්කරති.</p>
<p><a class="msdiv" id="msdiv176"></a>“යමක්කොට පසු නොතැවේද ඒ බුද්ධ
වචනයෙහි උත්සාහ කරව්. පා සෝදා එකත්පසෙක හිඳිව්.</p>
<p><a class="msdiv" id="msdiv177"></a>“එකඟවූ ඉතා සන්සුන්වූ සිත නඟා
වස්තූන් ආත්ම වශයෙන් නොව අනාත්ම වශයෙන් පිළිවෙළින් සිහිකරව්.</p>
<p><a class="msdiv" id="msdiv178"></a>“මම ඒ පටාචාරා තෙරණියගේ
අනුශාසනා වචනය අසා පා සෝදා එකත්පසෙක සිටියෙමි.</p>
<p><a class="msdiv" id="msdiv179"></a>“රාත්‍රි ප්‍රථම යාමයෙහි පෙර
ජාති දැනීම ලදිමි. මැදි රෑ දිවැස ලදිමි.</p>
<p><a class="msdiv" id="msdiv180"></a>“අළුයම අඳුරු කඳ නැසීමි. තුන්
නුවණ ලබා නැඟී සිටියෙමි. ඔබගේ අනුශාසනාව කරණලදී.</p>
<p><a class="msdiv" id="msdiv181"></a>“තව්තිසා වැසි දෙවියෝ
යුද්ධයෙන් දිනූ සක්රජ පිරිවරා සිටින්නාක් මෙන් ඔබ පිරිවරා සිටිමි.
තුන් නුවණ ඇත්තී වෙමි. පව් දුරලීමි.”</p>
<p class="endsutta">... උත්තරා ථෙරී....</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
