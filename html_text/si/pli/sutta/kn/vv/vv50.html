<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='vv50' lang='si'>
<header>
<ul>
<li class='division'>ඛුද්දකනිකාය</li>
<li class='subdivision'>විමානවත්ථු</li>
<li class='subsubdivision'>1. ඉත්ථි විමානවත්ථු</li>
<li class='vagga'>4. මඤ්ජෙට්ඨක වර්ගය</li>
</ul>
<h1>50. රජ්ජු මාලා විමාන කථාව</h1>
</header>
<p><a class='ref msdiv' id='msdiv826' href='#msdiv826'>Msdiv 826</a>“එම්බා දිව්‍යාංගනාව යම්බඳුවූ තී යහපත් වර්ණයෙන් සිටින්නෙහිද, මනා වාදනය ඇති කල්හි අත්පා වලින් වෙන් වෙන්ව නටන්නීය.</p>
<p><a class='ref msdiv' id='msdiv827' href='#msdiv827'>Msdiv 827</a>“නටන්නාවූ ඔබගේ අංග ප්‍රත්‍යංගයන්ගෙන් ඇසිය යුතුවූ යහපත්වූ දිව්‍යශබ්දයෝ සර්වප්‍රකාරයෙන් නික්මෙත්.</p>
<p><a class='ref msdiv' id='msdiv828' href='#msdiv828'>Msdiv 828</a>“නටවන්නාවූ තොපගේ අවයව වලින් සර්වප්‍රකාරයෙන් යහපත් හොඳ සුවඳවත් දිව සුවඳ හමයි.</p>
<p><a class='ref msdiv' id='msdiv829' href='#msdiv829'>Msdiv 829</a>“කොන්ඩෙහි යම් පළඳනාවක්වේද කය සෙලවෙන කල්හි පඤ්චාංගික තූර්යයෙහි මෙන් ඔවුන්ගේ ශබ්දය ඇසෙයි.</p>
<p><a class='ref msdiv' id='msdiv830' href='#msdiv830'>Msdiv 830</a>“වාතයෙන් සොලවනලද, වාතයෙන් විශෙෂයෙන් කම්පාකරනලද මුදුන්මල්කඩක් වේද, පඤ්චාංගික තූර්යයන්හි මෙන් ඔවුන්ගේ ශබ්දය ඇසෙයි.</p>
<p><a class='ref msdiv' id='msdiv831' href='#msdiv831'>Msdiv 831</a>“යහපත් සුවඳ ඇති, යහපත්වූ තොපගේ හිසෙහියම් මල්මාලාවක් වේද, මඤ්ජුසක දිව්‍ය වෘක්ෂය මෙන් සියලු දිශාවෙහි සුවඳ හමයි.</p>
<p><a class='ref msdiv' id='msdiv832' href='#msdiv832'>Msdiv 832</a>“ඔබ යහපත් සුවඳ සිඹින්නෙහිය. මනුෂ්‍යත්වය ඉක්මවා සිටි රූප බලන්නෙහිය. විචාරණලද දේවතාව කියන්න මේ කිනම් කර්මයක්හුගේ ප්‍රතිඵලද?”</p>
<p><a class='ref msdiv' id='msdiv833' href='#msdiv833'>Msdiv 833</a>“පෙර මම ගයා රටෙහි බ්‍රාහ්මණයෙකුගේ දාසියක් වීමි. ස්වල්ප පින් ඇත්තාවූ අප්‍රසිද්ධවූ මාර රජ්ජු මාලායයි දනිත්.</p>
<p><a class='ref msdiv' id='msdiv834' href='#msdiv834'>Msdiv 834</a>“ආක්‍රොශයන්ටද, වධයන්ටද, තර්ජනයටද, යටවූවා, කළයක් ගෙන නික්ම දිය ගෙන ඒමට ගියෙමි.</p>
<p><a class='ref msdiv' id='msdiv835' href='#msdiv835'>Msdiv 835</a>“පාර අසළ කළය තබා වන ලැහැබට ගියෙමි. ජීවත්වීමෙන් කිනම් ප්‍රයෝජනද මෙහි මැරෙමියි (කියා)යි.</p>
<p><a class='ref msdiv' id='msdiv836' href='#msdiv836'>Msdiv 836</a>“තද තොණ්ඩුවක් ගසාගෙන ගසක ගැටගසා වනයෙහි කවරෙක් සිටින්නේ දැයි දිශා බැලුවෙමි.</p>
<p><a class='ref msdiv' id='msdiv837' href='#msdiv837'>Msdiv 837</a>“වෘක්ෂ මූලයක උන්නාවූ ධ්‍යාන කරන්නාවූ කිසි බියක් නැති සියලු ලොකයාට හිතවත්වූ බුදුරජාණන් වහන්සේ දුටුවෙමි.</p>
<p><a class='ref msdiv' id='msdiv838' href='#msdiv838'>Msdiv 838</a>“කවරෙක් වනයෙහි සිටින්නේද, මනුෂ්‍යයෙක්ද නැතහොත් දෙවතාවෙක් දැයි මට සංවෙගයක්ද, පුදුමයක්ද, ලොමු දැහැ ගැන්මක්ද, විය.</p>
<p><a class='ref msdiv' id='msdiv839' href='#msdiv839'>Msdiv 839</a>“වනයන් නිවීමට පැමිණි සතුට ගෙනදෙන ප්‍රසාද ඵල වන්නහු දැක මේ එසේ මෙසේ සත්වයෙක් නොවේයයි මගේ සිත පැහැදුණේය.</p>
<p><a class='ref msdiv' id='msdiv840' href='#msdiv840'>Msdiv 840</a>“රකින ලද ඉඳුරන් ඇති ධ්‍යානයෙහි ඇලුණු සිහිබුද්ධිය ඇති සියලු ලොකයාට හිතවත්වූ මේ තෙමේ බුදුරද වන්නේය.</p>
<p><a class='ref msdiv' id='msdiv841' href='#msdiv841'>Msdiv 841</a>“ගුහාව ඇසුරු කරන සිංහයෙකු මෙන් බිය හා භයානක අරමුණු ඇති, ළංවිය නොහැකි මේ තෙමේ දිඹුල් මල් සේ දකින්නට දුර්ලභය.</p>
<p><a class='ref msdiv' id='msdiv842' href='#msdiv842'>Msdiv 842</a>“ඒ තථාගතයන් වහන්සේ ප්‍රිය වචන වලින් මට ‘රජ්ජු මාලාවෙනියි’ කථා කොට ‘තථාගතවූ මා සරණ යවයි’ වදාළසේක.</p>
<p><a class='ref msdiv' id='msdiv843' href='#msdiv843'>Msdiv 843</a>“ඒ මම කෙළතොළු නොවූ අර්ථ ඇති පිරිසිදුවූ සියුම්වූ, මෘදුවූ යහපත්වූ සියලු ශොක දුරු කරන්නාවූ වචනය අසා.</p>
<p><a class='ref msdiv' id='msdiv844' href='#msdiv844'>Msdiv 844</a>“පැහැදුණු පිරිසිදු සිත් ඇති මා යහපත් සිත් ඇත්තකැයි දැන සියලු ලොකයට හිතවත්වූ තථාගත තෙම මට අනුශාසනා කෙළේය.</p>
<p><a class='ref msdiv' id='msdiv845' href='#msdiv845'>Msdiv 845</a>“මේ දුකයයි මට කී සේක. මේ දුක පහළවීමය. මේ නිවණය, මේ නිවණට බැසගත් අඤ්ජස යයි කියන ලද මාර්ගය යයි කීසේක.</p>
<p><a class='ref msdiv' id='msdiv846' href='#msdiv846'>Msdiv 846</a>“යහපතට අනුකම්පා කරන්නහුගේ අවවාදයෙහි මම පිහිටියෙමි, චුතනොවන නිර්වාණයවූ අමෘත ශාන්තියට පැමිණියෙමි.</p>
<p><a class='ref msdiv' id='msdiv847' href='#msdiv847'>Msdiv 847</a>“ඒ මම සතුටෙහි සිටියා. දැකීමෙහි නොසෙල්වීමි. මූලික ශ්‍රද්ධාවෙන් බුදුන්ගේ ඖරස දුර්වණයක් වූවා වෙමි.</p>
<p><a class='ref msdiv' id='msdiv848' href='#msdiv848'>Msdiv 848</a>“ඒ මම ඇලෙමි, ක්‍රීඩා කරමි. සතුටුවෙමි, කොහින්වත් බියක් නැත. මී පැනි හා මෘදු දෙය බොමි.</p>
<p><a class='ref msdiv' id='msdiv849' href='#msdiv849'>Msdiv 849</a>“ආලම්බය ගග්ගරය භීමය, සාධු වාදීය, සංසයය යන හැට දහසක් තූර්යයෝ මගේ පිබිදීම කරත්.</p>
<p><a class='ref msdiv' id='msdiv850' href='#msdiv850'>Msdiv 850</a>“නන්දාය, සුනන්දාය, සොණ දින්නාය, අළම්බුසාය, මිස්සකෙසීය පුණ්ඩරීකය, අතිවාරුණිය, ඒණිඵස්සාය, සුඵස්සාය, සුභදාය මුදුවාදිනීය යන පොක්ඛරය, සුඵස්සය, නම්වූ වීණාවන් පසෙක තැබූ විස්මයට පැමිණි ස්ත්‍රීහුද</p>
<p><a class='ref msdiv' id='msdiv851'>Msdiv 851</a><a class='ref msdiv' id='msdiv852' href='#msdiv851'>Msdiv 851</a><a class='ref msdiv' id='msdiv852'>Msdiv 852</a>“ප්‍රබොධය ඇති කරන්නාවූ ඒ දිව්‍යප්සරාවන් අතුරෙන් මොවුහුද අන්‍යයෝද ශ්‍රෙෂ්ඨවෙත්, ඒ දෙවතාවියෝ මා වෙත කලින් කල පැමිණ කථා කරත්.</p>
<p><a class='ref msdiv' id='msdiv853' href='#msdiv853'>Msdiv 853</a>“දැන් නටමු. ගී කියමු දැන් ඔහු සතුටු කරමු. තව්තිසා වැස්සන්ගේ මහා වනයවූ රම්‍යවූ නිශ්ශොකවූ මේ නන්දන වනය නොකරන ලද පින් ඇත්වුන්ට නොව කරන ලද පින් ඇත්තවුන්ටමය.</p>
<p><a class='ref msdiv' id='msdiv854' href='#msdiv854'>Msdiv 854</a>“නොකරන ලද පින් ඇත්තවුන්ට මෙලොවද පරලොවද සැප නොලැබේ. කරනලද පින් ඇත්තවුන්ට මෙලොවද පරලොවද සැප ලැබේ.</p>
<p><a class='ref msdiv' id='msdiv855' href='#msdiv855'>Msdiv 855</a>“ඒ නදුන් වනයෙහි දෙවියන් හා සහවාසය කැමති වන්නන් විසින් බොහෝ කුසල් කළ යුතුය. කරන ලද පින් ඇත්තෝ ස්වර්ගයෙහි භොගයන්ගෙන් යුක්තවූවාහු සතුටු වෙත්.</p>
<p><a class='ref msdiv' id='msdiv856' href='#msdiv856'>Msdiv 856</a>“තථාගතවරයෝ බොහෝ දෙනාට හිත පිණිස උපදිත්. උන්වහන්සේලා මනුෂ්‍යයන්ගේ දානය පිළිගැනීමට සුදුස්සෝය. පින්කෙත් වලට ආකරය දායකයෝ එහි සත්කාර කොට ස්වර්ගයෙහි සතුටු වෙත්.”</p>
<p class='endsutta'>රජ්ජුමාලාවිමානං ද්වාදසමං.</p>
<p class='endsection'>මඤ්ජිට්ඨකවග්ගො චතුත්ථො නිට්ඨිතො.</p>
<div class='endsutta'>ස්ත්‍රීන් සම්බන්ධ විමාන කථා 50 ක් කියා නිමවන ලදී.</div>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Penny Jordan</span>.</p>
</footer>
</article>
</body>
</html>
