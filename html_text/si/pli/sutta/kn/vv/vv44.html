<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='vv44' lang='si'>
<header>
<ul>
<li class='division'>ඛුද්දකනිකාය</li>
<li class='subdivision'>විමානවත්ථු</li>
<li class='subsubdivision'>1. ඉත්ථි විමානවත්ථු</li>
<li class='vagga'>4. මඤ්ජෙට්ඨක වර්ගය</li>
</ul>
<h1>44. විහාරදායිකා විමාන කථාව</h1>
</header>
<p><a class='msdiv-si' id='msdiv-si729'></a>“එම්බා දෙවතා දුව, ඔසධී තාරකාව දසදිශා එකාලොක කරයිද, එමෙන් රම්‍යවූ වර්ණයෙන්ද ඒ ඔබ සිටින්නෙහිය.</p>
<p><a class='msdiv-si' id='msdiv-si730'></a>“නටන්නාවූ ඔබගේ අංග ප්‍රත්‍යංගයන්ගෙන් ඇසිය යුතුවූ යහපත්වූ දිව්‍යශබ්දයෝ සර්වප්‍රකාරයෙන් නික්මෙත්.</p>
<p><a class='msdiv-si' id='msdiv-si731'></a>“නටවන්නාවූ තොපගේ අවයව වලින් සර්වප්‍රකාරයෙන් යහපත් හොඳ සුවඳවත් දිව සුවඳ හමයි.</p>
<p><a class='msdiv-si' id='msdiv-si732'></a>“කොන්ඩෙහි යම් පළඳනාවක්වේද කය සෙලවෙන කල්හි පඤ්චාංගික තූර්යයෙහි මෙන් ඔවුන්ගේ ශබ්දය ඇසෙයි.</p>
<p><a class='msdiv-si' id='msdiv-si733'></a>“වාතයෙන් සොලවනලද, වාතයෙන් විශෙෂයෙන් කම්පාකරනලද මුදුන්මල්කඩක් වේද, පඤ්චාංගික තූර්යයන්හි මෙන් ඔවුන්ගේ ශබ්දය ඇසෙයි.</p>
<p><a class='msdiv-si' id='msdiv-si734'></a>“යහපත් සුවඳ ඇති, යහපත්වූ තොපගේ හිසෙහියම් මල්මාලාවක් වේද, මඤ්ජුසක දිව්‍ය වෘක්ෂය මෙන් සියලු දිශාවෙහි සුවඳ හමයි.</p>
<p><a class='msdiv-si' id='msdiv-si735'></a>“ඔබ යහපත් සුවඳ සිඹින්නෙහිය. මනුෂ්‍යත්වය ඉක්මවා සිටි රූප බලන්නෙහිය. විචාරණලද දේවතාව කියන්න මේ කිනම් කර්මයක්හුගේ ප්‍රතිඵලද?”</p>
<p><a class='msdiv-si' id='msdiv-si736'></a>“ස්වාමීනි, මගේ යෙහෙළිය සැවැත් නුවර සංඝයා උදෙසා මහත් විහාරයක් කරවූවාය. මම ඊට පැහැදී අනුමෝදන්වීමි. ඒ ගෙයද දැක එය මට ප්‍රියද විය.</p>
<p><a class='msdiv-si' id='msdiv-si737'></a>“මාගේ පිරිසිදු ඒ අනුමෝදනාවෙන් දර්ශනීයවූ අද්භූතවූ විමානය ලබන ලදී. මගේ ඍද්ධියෙන් විමානය හාත්පසින් සොළොස් යොදුනක් අහසේ යයි.</p>
<p><a class='msdiv-si' id='msdiv-si738'></a>“කොටස් කර බෙදන ලද ප්‍රමාණවත්වූ කුළු ගෙවල් ඇති මේ විමානයෝ හාත්පසින් යොදුන් සියයක් දිලිසෙමින් ආලොක පතුරුවත්.</p>
<p><a class='msdiv-si' id='msdiv-si739'></a>“මත්ස්‍යයන් විසින් ආශ්‍රය කරන ලද මෙහි පිහිටි මාගේ පොකුණුද පිරිසිදු ජලය ඇත්තේ පැහැදුණ රන්වන් වැලි අතුරණ ලද්දේද විය.</p>
<p><a class='msdiv-si' id='msdiv-si740'></a>“නොයෙක් පියුමෙන් ගැවසී ගත්තීය, සුදු නෙලුම් මලින් යුක්තය. වාතයෙන් කම්පාවූ ඒවා සුවඳ හමයි.</p>
<p><a class='msdiv-si' id='msdiv-si741'></a>“දඹද, කොස්ද, තල්ද, පොල් වනද නොසිටවූ නොයෙක් ගස්ද නිවාසය ඇතුලෙහි පහළවූහ.</p>
<p><a class='msdiv-si' id='msdiv-si742'></a>“නොයෙක් තූර්යයන් නාද කරනලද දිව්‍යාංගනා සමූහයන්ගෙන් ශබ්දවත්වූ මා යමෙක් සිහිනෙහුදු දක්නේද ඒ මනුෂ්‍යයාද ධනවතෙක්වේ.</p>
<p><a class='msdiv-si' id='msdiv-si743'></a>“මෙබඳු, පුදුමවූ, දැකුම්කළුවූ, සර්වප්‍රකාරයෙන් දිලියෙන විමානය මාගේ කුශල කර්මයෙන් උපන්නේය. පින් කරන්නට සුදුසුයි.”</p>
<p><a class='msdiv-si' id='msdiv-si744'></a>“තොපගේ පිරිසිදු අනුමෝදනාවෙන් ලත් විමානය පුදුමය. දැකුම් කලුය, යම් ස්ත්‍රියක් ඒ දානය දුන්නීද, ඕ තොමෝ කොහි උපන්නීදැයි ඇගේ ගතිය කියනු මැනව.”</p>
<p><a class='msdiv-si' id='msdiv-si745'></a>“ස්වාමීනි, මගේ යහළු ස්ත්‍රිය යම් තැනැත්තියක්වීද ඕතොමෝ සංඝයාට මහාවිහාරයක් කරවූවාය. දැනගත් ධර්මය ඇති ඕ දානයක් දී නිර්මාණරතී දෙවියන් අතර උපන්නාය.</p>
<p><a class='msdiv-si' id='msdiv-si746'></a>“ඒ සුනිර්මිත දිව්‍යපුත්‍රයාගේ භාර්යාවය. ඇගේ කුශල කර්ම විපාකය නොසිතිය හැකිය, ඕතොමෝ කොහි උපන්නීදැයි මේ යමක් විචාළෙහි නම් මම ඔබට අන්පරිද්දක් නොකියා ප්‍රකාශ කෙළෙමි.</p>
<p><a class='msdiv-si' id='msdiv-si747'></a>“එසේ හෙයින් වස්තු ඇත්තෝ සංඝයාට දන්දෙව්. අන්‍යයන්ද සමාදන් කරවව්. පැහැදුණ සිතින් ධර්මයද අසව් අතිශයින් දුර්ලභවූ මිනිසත් බව ලබන ලදී.</p>
<p><a class='msdiv-si' id='msdiv-si748'></a>“බ්‍රහ්මයාගේ ස්වරය ඇති රන්වන් සමක් ඇති බුදුහු යම් මාර්ගයක් මාර්ගයනට ප්‍රධානයයි ප්‍රකාශ කළාහුද, යම් තැනෙක්හි දක්ෂිණාව මහත් ඵලයෙන් යුක්තවේද වස්තු ඇත්තේ සංඝයාට දන් දෙව්.”</p>
<p><a class='msdiv-si' id='msdiv-si749'></a>“යම් අෂ්ටාර්ය පුද්ගල කෙනෙක් බුද්ධාදී සත්පුරුෂයන් විසින් පසස්නා ලද්දාහුද උන්වහන්සේලා යුග හතරක් වෙත්. බුදුන්ගේ ශ්‍රාවකවූ උන්වහන්සේලා දක්ෂිණාවට සුදුස්සෝය. උන්වහන්සේලා කෙරෙහි දෙනලද්ද මහත්ඵලවේ.</p>
<p><a class='msdiv-si' id='msdiv-si750'></a>“සතරකට පැමිණි සතර ඵලයක සිටි ප්‍රඥාවෙන් හා ශීලයෙන් යුක්තවූ මේ සංඝතෙමේ ඍජුවූයේය.</p>
<p><a class='msdiv-si' id='msdiv-si751'></a>“දන්දෙන්නාවූ පින්කැමති ප්‍රාණීවූ උපධි විපාක දෙන්නාවූ කුසල් කරන්නාවූ මනුෂ්‍යයනට සංඝයා කෙරෙහි දෙන ලද දෙය මහත්ඵලවේ.</p>
<p><a class='msdiv-si' id='msdiv-si752'></a>“මේ සංඝතෙමේ වනාහි මහත්ය. මහත් භාවයට ගියේය. ජලය දරණ සාගරය මෙන් මේ සංඝයා අප්‍රමාණය. ශ්‍රෙෂ්ඨවූ බුද්ධශ්‍රාවකවූ ආලොක කරන්නාවූ මොවුහු ධර්මය ප්‍රකාශ කෙරෙත්.</p>
<p><a class='msdiv-si' id='msdiv-si753'></a>“යම්කෙනෙක් සංඝයා උදෙසා දන්දෙත්ද, ඔවුන් විසින් මොනවට දෙනලදී. මනාකොට යාග කරණලදී මනාකොට පුදනලදී. සංඝගතවූ, පිහිටි, ඒ දක්ෂිණ තොමෝ මහත් ඵලයයි ලොකය දත් බුදුන් විසින් වර්ණනා කරණ ලදී.</p>
<p><a class='msdiv-si' id='msdiv-si754'></a>“යම්කෙනෙක් මෙබඳු යාගයක් සිහිකරමින් ප්‍රීතියෙන් ලොකයෙහි හැසිරෙත්ද, මසුරු මල මුල් සහිතව හික්මවා නින්දා නොලැබුවාහු ස්වර්ගලොකයට යත්.</p>
<p class='endsutta'>විහාරවිමානං ඡට්ඨං.</p>
<p class='endsection'>භාණවාරං දුතියං නිට්ඨිතං.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Penny Jordan</span>.</p>
</footer>
</article>
</body>
</html>
