<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='tha-ap123' lang='si'>
<header>
<ul>
<li class='division'>ඛුද්දකනිකායෙ</li>
<li class='subdivision'>ථෙරාපදානය</li>
<li class='subsubdivision'>(පඨමො භාගො)</li>
<li class='vagga'>13. සෙරෙය්‍ය වග්ග</li>
</ul>
<h1>1. සෙරෙය්‍යක ථෙරාපදානය</h1>
</header>
<p><a class='msdiv-si' id='msdiv-si1'></a>’’වේද හදාරන්නාවූ, මන්ත්‍ර දරන්නාවූ, වේදත්‍රයෙහි පරතෙරෙට ගිය (මම) එලිමහන් තන්හි සිටියේ, වනයෙහි හැසිරෙන්නාවූ, සිංහයෙකු වැනිවූද, තැති නොගන්නාවූද, ව්‍යාඝ්‍රයෙකු වැනිවූද, ත්‍රිමදගලිත මාතඞ්ග කුලයෙහිවූ හස්ති රාජයෙකු වැනිවූද, මහර්ෂීවූ ලෝකනායක බුදුරජුන් දුටිමි.</p>
<p><a class='msdiv-si' id='msdiv-si2'></a><a class='msdiv-si' id='msdiv-si3'></a>’’මම කටුකරඬු මල් ගෙන අහසෙහි දැමීමි. බුදුරජුන්ගේ ආනුභාවයෙන් (එම මල්) හැම අතින් පිරිවරත්.</p>
<p><a class='msdiv-si' id='msdiv-si4'></a>’’මහා වීරවූ ලෝකනායක සර්වඥයන් වහන්සේ අදිටන් කළ සේක. (එම අදිටන් බලයෙන්) නරශ්‍රේෂ්ඨයන් වහන්සේට හාත්පස මල් වියනක් සේ විසිරුනාහ.</p>
<p><a class='msdiv-si' id='msdiv-si5'></a>’’ඉක්බිති නැටි උඩුකුරුවූ ඒ පුෂ්ප කඤ්චුකය (මල් වියන) සතියක් මුළුල්ලෙහි සෙවෙනියක් කොට යලි අතුරුදහන් විය.</p>
<p><a class='msdiv-si' id='msdiv-si6'></a>’’විෂ්මය ජනකවූ, ලොමු දැහැගන්නාවූ එම ආශ්චර්‍ය්‍යය දැක සුගතවූ, ලෝක නායකවූ බුදුරජුන් කෙරෙහි සිත පැහැදවීමි.</p>
<p><a class='msdiv-si' id='msdiv-si7'></a>’’එම චිත්ත ප්‍රසාදය කරණ කොට ගෙන කුශල මූලයෙන් මෙහෙයන ලද්දේ මම කල්ප ලක්‍ෂයක් මුළුල්ලෙහි දුගතියක නොඉපදුනෙමි.</p>
<p><a class='msdiv-si' id='msdiv-si8'></a>’’එක් දහස් පන්සියවන කපෙහි මහත් බල ඇති චිත්කමාල නම් පස්විසි සක්විති රජ කෙනෙක් වූහ.</p>
<p><a class='msdiv-si' id='msdiv-si9'></a>’’මේ සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදී. බුදුරජාණන් වහන්සේගේ සසුනද කරණලදී. මෙහි මේ අයුරින් ආයුෂ්මත් සෙරෙය්‍යක තෙරුන් වහන්සේ මෙම ගාථාවන් වදාළ සේක.’’</p>
<p class='endsutta'>සෙරෙය්‍යකත්ථෙරස්සාපදානං පඨමං.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
