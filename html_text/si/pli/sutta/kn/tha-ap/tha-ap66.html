<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='tha-ap66' lang='si'>
<header>
<ul>
<li class='division'>ඛුද්දකනිකායෙ</li>
<li class='subdivision'>ථෙරාපදානය</li>
<li class='subsubdivision'>(පඨමො භාගො)</li>
<li class='vagga'>7. සකචින්තනිය වග්ග</li>
</ul>
<h1>4. පරප්පසාදක ථෙරාපදානය</h1>
</header>
<p><a class='msdiv-si' id='msdiv-si20'></a>’’ශ්‍රේෂ්ඨවූ, උතුම්වූ, වීරවූ, මහර්ෂිවූ, කෙළෙස් සතුරන් ජයගන්නා සුළුවූ, ස්වර්‍ණවර්‍ණවූ බුදුරජුන් දැක කවරෙක් (නම්) නොපහදීද?</p>
<p><a class='msdiv-si' id='msdiv-si21'></a>’’ප්‍රමාණකළ නොහැකි හිමවත් පව්ව යම් සේද, තරණයකළ නොහැකි සාගරය යම් සේද, බුදුරජාණන් වහන්සේගේ ධ්‍යානයද එසේමය. (උන්වහන්සේ) දැක කවරෙක් නම් නොපහදීද?</p>
<p><a class='msdiv-si' id='msdiv-si22'></a>’’ප්‍රමාණ කළ නොහැකි පෘථිවිය යම් සේද, බුදුරජාණන් වහන්සේගේ ශීලයද එසේමය. (උන්වහන්සේ) දැක කවරෙක් නම් නොපහදීද?</p>
<p><a class='msdiv-si' id='msdiv-si23'></a>’’නොකැළඹිය හැකි සයුර යම් සේද, පමණකළ නොහැකි අහස යම් සේද, බුදුරජාණන් වහන්සේගේ කාරණයද එසේමය. (උන්වහන්සේ) දැක කවරෙක් නම් නොපහදීද?</p>
<p><a class='msdiv-si' id='msdiv-si24'></a>’’සෙන නම්වූ බ්‍රාහ්මණ තෙමේ මේ සිව් ගයින් සිද්‍ධාර්ත්‍ථ නම් පස් මරුන් දිනූ බුද්ධ ශ්‍රේෂඨයන් වහන්සේට ස්තූතිකොට,</p>
<p><a class='msdiv-si' id='msdiv-si25'></a>’’සිව් අනූ කපක් මුළුල්ලෙහි දුගතියක නූපන්නේය. සුගතීන්හි බොහෝවූ මනා සම්පත් අනුභව කෙළේය.</p>
<p><a class='msdiv-si' id='msdiv-si26'></a>’’මෙයින් සිව් අනූවන කපෙහි ලෝකනායකවූ බුදුරජාණන් වහන්සේට පසසා (ඒ හේතුවෙන්) දුගතියක් නොදනිමි. පැසසීමෙහි මේ විපාකයයි.</p>
<p><a class='msdiv-si' id='msdiv-si27'></a>’’තුදුස්වන කපෙහි සත් රුවණින් යුත් මහත් බල ඇති ’උග්ගත’ නම් සක්විති රජවරු සිව් දෙනෙක් වූහ.</p>
<p><a class='msdiv-si' id='msdiv-si28'></a>’’මේ සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදී. බුදුරජාණන් වහන්සේගේ සසුනද කරණලදී. මෙහි මේ අයුරින් ආයුෂ්මත් පරප්පසාදක තෙරුන් වහන්සේ මෙම ගාථාවන් වදාළ සේක.’’</p>
<p class='endsutta'>පරප්පසාදකත්ථෙරස්සාපදානං චතුත්ථං.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
