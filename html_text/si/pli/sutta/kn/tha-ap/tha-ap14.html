<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='tha-ap14' lang='si'>
<header>
<ul>
<li class='division'>ඛුද්දකනිකායෙ</li>
<li class='subdivision'>ථෙරාපදානය</li>
<li class='subsubdivision'>(පඨමො භාගො)</li>
<li class='vagga'>2. සිහාසන දායක වග්ග</li>
</ul>
<h1>2. එකත්‍ථම්භක ථෙරාපදානය</h1>
</header>
<p><a class='msdiv-si' id='msdiv-si13'></a>’’සිද්ධාර්ත්‍ථ භාග්‍යවතුන් වහන්සේගේ මහත්වූ උපාසක සමූහයා විය. ඔවුහු බුදුරජුන් සරණ ගියාහු තථාගතයන් වහන්සේ අදහත්.</p>
<p><a class='msdiv-si' id='msdiv-si14'></a>’’(ඒ) සියල්ලෝ එකතුව මන්ත්‍රණයකොට බුදුරජාණන් වහන්සේට උපස්ථාන ශාලාවක් කෙරෙත්. (ඒ සඳහා) එක් ටැඹක් නොලබන්නාහු මහ වෙනෙහි සොයත්.</p>
<p><a class='msdiv-si' id='msdiv-si15'></a>’’මම ඒ උවසු සමූහයා වනයෙහිදී දැක, (එම) සමූහයා වෙත එළඹ, ඇඳිලි බැඳගෙන, උවසු සමූහයාගෙන් (මෙසේ) විචාළෙමි.</p>
<p><a class='msdiv-si' id='msdiv-si16'></a>’’මා විසින් විචාරණ ලද ඒ සිල්වත් උවසුවෝ මෙසේ පැවසූහ. අපි උපස්ථාන ශාලාවක් කරනු කැමැත්තෙමු. (ඒ සඳහා) එක් ටැඹක් නොලබාය කියායි.</p>
<p><a class='msdiv-si' id='msdiv-si17'></a>’’එක් ටැඹ මම දෙමි. මම ශාස්තෲන් වහන්සේට දෙන්නෙමි. මම ටැඹ ගෙන එන්නෙමි. තෙපි (ඒ සඳහා) උත්සාහ නැත්තෝ වෙත්වා.</p>
<p><a class='msdiv-si' id='msdiv-si18'></a>’’පැහැදුනාවූ, සතුටු සිත් ඇති, ඔවුහු මට ටැඹ පැවරූහ. එම වනයෙන් පෙරළා ගොස් ස්වකීය ගෘහයනට පැමිණියාහුය.</p>
<p><a class='msdiv-si' id='msdiv-si19'></a>’’(උවසු) සමූහයා ගිය නොබෝ වේලාවකින්, මම ටැඹක් දුනිමි. එකල්හි සතුටුවූ මම සතුටු සිතින් (එය) පළමුකොටම එසවීමි.</p>
<p><a class='msdiv-si' id='msdiv-si20'></a>’’එය චිත්තප්‍රසාදය හේතුකොටගෙන පැන නැගුනාවූ, උස්වූ, මහල් සියයක් ඇති, මාගේ විමානයට, මම (උත්පත්ති වශයෙන්) ගියෙමි.</p>
<p><a class='msdiv-si' id='msdiv-si21'></a>’’එකල්හි බෙර වයද්දී මම (දෙව් පිරිස) පිරිවරමි. (ඉන්) පස් පණස්වන කපෙහි යසෝධර නම් රජෙක් වීමි.</p>
<p><a class='msdiv-si' id='msdiv-si22'></a>’’එහිද, මට මහල් සියයක් ඇති, උඩට නැගුණු උතුම් කුළු ගෙවලින් යුත්, එක් ටැම් ඇති, මනහරවූ භවනයක් විය.</p>
<p><a class='msdiv-si' id='msdiv-si23'></a>’’එක් විසිවන කල්පයෙහි උදෙන නම් ක්‍ෂත්‍රියයෙක් විය. එහිදී මට සියයක් මහල් ඇති, උස්ව පැන නැංගාවූ, භවනයක් විය.</p>
<p><a class='msdiv-si' id='msdiv-si24'></a>’’යම් යම් දිව්‍ය හෝ, මනුෂ්‍යවූ හෝ යෝනියක උපදිම්ද, සියලු සුව අනුභව කරමි. මෙය එක් ටැඹ පිදීමේ විපාකයයි.</p>
<p><a class='msdiv-si' id='msdiv-si25'></a>’’මින් අනූවන කපෙහි එකල යම් ටැඹෙක් දුනිම්ද, (එහෙයින්) දුගතියක් නොදනිමි. එක් ටැඹ පිදීමේ මේ විපාකයයි.</p>
<p><a class='msdiv-si' id='msdiv-si26'></a>’’මේ සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදී. බුදුරජාණන් වහන්සේගේ සසුනද කරණලදී. මෙහි මේ අයුරින් ආයුෂ්මත් එකත්‍ථම්භක තෙරුන් වහන්සේ මෙම ගාථාවන් වදාළ සේක.’’</p>
<p class='endsutta'>එකත්ථම්භිකත්ථෙරස්සාපදානං දුතියං.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
