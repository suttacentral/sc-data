<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='tha-ap54' lang='si'>
<header>
<ul>
<li class='division'>ඛුද්දකනිකායෙ</li>
<li class='subdivision'>ථෙරාපදානය</li>
<li class='subsubdivision'>(පඨමො භාගො)</li>
<li class='vagga'>6. වීජනි වග්ග</li>
</ul>
<h1>2. සතරංසි ථෙරාපදානය</h1>
</header>
<p><a class='msdiv-si' id='msdiv-si8'></a>’’පුරුෂෝත්තමවූ පදුමුත්තර බුදුරජ තෙම උඩට පැන නැංගාවූ ගලකට නැගී වැඩහුන් සේක. එම පර්‍වතයට නුදුරෙන් හුන් වේද මන්ත්‍ර විෂයෙහි පරතෙරට ගිය බමුණෙක්වූ (මම)</p>
<p><a class='msdiv-si' id='msdiv-si9'></a>’’(එසේ) වැඩහුන්නාවූ මහා වීරවූ, දේවාති දේව වූ, නරශ්‍රේෂඨවූ, ලෝකනායකයන් වහන්සේට ඇඳිලි බැඳගෙන (උන්වහන්සේ හා) පිළිසඳර කථා කෙළෙමි. (කෙසේද යත්?)</p>
<p><a class='msdiv-si' id='msdiv-si10'></a>’’මෙතෙම උතුම් ධර්‍මය ප්‍රකාශ කරන්නාවූ, මහා වීරවූ සර්‍වඥ තෙමේය. භික්‍ෂු සංඝයා විසින් පිරිවරණ ලදුයේ ගිනි කඳක් මෙන් බබළයි.</p>
<p><a class='msdiv-si' id='msdiv-si11'></a>’’මහ සමුදුර මෙන් නොකැළඹිය හැකිය. සයුර මෙන් තරණය කළ නොහැකිය. සිංහ රජෙකු මෙන් නිර්භිතය. (එසේවූ) පසැස් ඇත්තාවූ බුදුරජාණන් වහන්සේ ධර්‍ම දේශනා කරණ සේක. (යනුවෙනි.)</p>
<p><a class='msdiv-si' id='msdiv-si12'></a>’’ශාස්තෘවූ පදුමුත්තර බුදුරජාණන් වහන්සේ මාගේ අදහස් දැන, භික්‍ෂු සංඝයා මැද වැඩ සිටි සේක්, මෙම ගාථාවන් වදාළ සේක. (කෙසේද යත්?)</p>
<p><a class='msdiv-si' id='msdiv-si13'></a>’’යමෙකු විසින් (සර්‍වඥයන්හට) ඇඳිලි බඳින ලදද, එසේම යමෙකු විසින් බුද්ධ ශ්‍රේෂඨ තෙම පසසන ලදද, එසේ කරණ ලද මේ තෙමේ කල්ප තිස් දහසක් දිව්‍ය රාජ්‍යය කරන්නේය.</p>
<p><a class='msdiv-si' id='msdiv-si14'></a>’’(මින්) කල්ප ලක්‍ෂයක් ඉක්මගිය කල්හි අංගීරස නම් වූ, බැහැරකළ කෙළෙස් සෙවෙනි ඇති (ගෞතම) බුදුරජ තෙම උපදින්නේය.</p>
<p><a class='msdiv-si' id='msdiv-si15'></a>’’හෙතෙම ඒ බුදුරජාණන් වහන්සේගේ ධර්‍මයට දායාදවූ, ඖරස (බුද්‍ධ) පුත්‍රවූ, ධර්‍මයෙන් නිර්මිත කළාක් වැනිවූ, නම්න් සතරංසිවූ රහත් කෙනෙක් වන්නේය (කියායි.)</p>
<p><a class='msdiv-si' id='msdiv-si16'></a>’’උත්පත්තියෙන් සත් හැවිරිදිවූ මම අනගාර්‍ය්‍ය නම්වූ සසුනෙහි පැවිදි වීමි. නම්න් සතරංග වෙමි. මාගේ සිරුරින් පැහැය විහිදේ.</p>
<p><a class='msdiv-si' id='msdiv-si17'></a>’’මණ්ඩපයක හෝ, වෘක්‍ෂ මූලයක හෝ, ධ්‍යාන කරණ සුළුවූ, ධ්‍යානයෙහි ඇළුනාවූ, මම සර්‍වඥ ශාසනයෙහි අන්තිම ශරීරය දරමි. මේ අන්තිම භවයයි.</p>
<p><a class='msdiv-si' id='msdiv-si18'></a>’’සැටදහස්වන කපෙහි සත් රුවණින් යුත් මහත් බල ඇති රාම නම්වූ සක්විති රජවරු සිව් දෙනෙක්ව (ඉපදුනෙමි.)</p>
<p><a class='msdiv-si' id='msdiv-si19'></a>’’මේ සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදී. බුදුරජාණන් වහන්සේගේ සසුනද කරණලදී. මෙහි මේ අයුරින් ආයුෂ්මත් සතරංසි තෙරුන් වහන්සේ මෙම ගාථාවන් වදාළ සේක.’’</p>
<p class='endsutta'>සතරංසිත්ථෙරස්සාපදානං දුතියං.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
