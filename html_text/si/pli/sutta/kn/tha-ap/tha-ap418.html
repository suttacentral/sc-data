<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='tha-ap418' lang='si'>
<header>
<ul>
<li class='division'>ඛුද්දකනිකායෙ</li>
<li class='subdivision'>ථෙරාපදානය</li>
<li class='subsubdivision'>(පඨමො භාගො)</li>
<li class='vagga'>42. භද්දාලි වග්ග</li>
</ul>
<h1>6. එකදීපිය ථෙරාපදානය</h1>
</header>
<p><a class='msdiv-si' id='msdiv-si124'></a>ලෝකනායකවූ සිද්‍ධාර්ත්‍ථ බුදුරජාණන් වහන්සේ පිරිනිවි කල්හි සියළු දිව්‍ය මනුෂ්‍යයෝ (එම) බුදුරජුන්හට පූජා කෙරෙත්.</p>
<p><a class='msdiv-si' id='msdiv-si125'></a>’’සිද්‍ධාර්ත්‍ථ බුදුරජුන්ගේ ශ්‍රී දේහය චිතකයට නැගූ කල්හි (සියල්ලෝ) තම තමනට හැකි පමණින් ශාස්තෘන් වහන්සේගේ චිතකයට පුදත්.</p>
<p><a class='msdiv-si' id='msdiv-si126'></a>’’මම (එම) චිතකයට පුදුරෙහි පහනක් දැලවීමි. මාගේ පහන හිරු උදාවනතුරුම දැල්වුනේය.</p>
<p><a class='msdiv-si' id='msdiv-si127'></a>’’මම මැනවින් කරණ ලද එම කර්‍මය කරණකොටගෙනද, චිත්ත ප්‍රනිධීන් කරණකොටගෙනද, මිනිස් සිරුර හැර තව්තිසා දෙව්ලොවට උත්පත්ති වශයෙන් ගියෙමි.</p>
<p><a class='msdiv-si' id='msdiv-si128'></a>’’එහි මට කරණ ලද (මැවුනු) විමානය එකදීපියයි කියනු ලැබේ. මාගේ විමනෙහි දසදහසක් ප්‍රදීපයෝ දැල්වෙත්.</p>
<p><a class='msdiv-si' id='msdiv-si129'></a>’’හැම කල්හි මාගේ සිරුර උදාවන හිරු මෙන් බබලයි. මාගේ ශරීර ප්‍රභාවන් කරණකොටගෙන හැම කල්හි ආලෝකය වේ.</p>
<p><a class='msdiv-si' id='msdiv-si130'></a>’’මම පවුරෙන් පිටද, ශෛල පර්‍වතයෙන් පිටද, පර්‍වතයද විනිවිද සියැසින් යොදුන් සියයක් දකිමි.</p>
<p><a class='msdiv-si' id='msdiv-si131'></a>’’මම සත් සැත්තෑ වරක් දෙව්ලොවෙහි සිත් අලවා විසීමි. එක් තිස් වරක් දිව්‍ය රාජ්‍යය කෙළෙමි.</p>
<p><a class='msdiv-si' id='msdiv-si132'></a>’’මම අටසිය වරක් සක්විති රජ වීමි. (කරවන ලද) මහත්වූ ප්‍රදේශ රාජ්‍යය (මෙතෙකැයි) ගණන් වශයෙන් ගිණිය නොහැකිය.</p>
<p><a class='msdiv-si' id='msdiv-si133'></a>’’දෙව්ලොවින් ච්‍යුතව මව් කුසෙහි ඉපදුනිමි. මව් කුසෙහි උපන්නාවූද මාගේ ඇස නොපියවේ. (ඇසිපිය නොවැටේ.)</p>
<p><a class='msdiv-si' id='msdiv-si134'></a>’’උත්පත්තියෙන් සිව් වස්වූ මම අනගාර්‍ය්‍ය නම්වූ සසුනෙහි පැවිදිවීමි. (පැවිදිව) අඩමසක් පිරෙන්නට පෙර රහත් බවට පැමිණියෙමි.</p>
<p><a class='msdiv-si' id='msdiv-si135'></a>’’දිවැස පිරිසිදු කෙළෙමි. සියළු භවයෝ නසන ලදහ. සියළු ක්ලේශයෝ සිඳින ලදහ. එක පහණක් පිදීමෙහි මේ විපාකයයි.</p>
<p><a class='msdiv-si' id='msdiv-si136'></a>’’පව්රෙන් පිටද, ගල් පර්‍වතයෙන් පිටද, හුදු පර්‍වතයද විනිවිද දකිමි. එක පහණක් පිදීමෙහි මේ විපාකයයි.</p>
<p><a class='msdiv-si' id='msdiv-si137'></a>’’මට විෂමස්ථානයෝ සමවෙති. අඳුරක් නොමැත. මම ඝනාන්‍ධකාරයක් නොදකිමි. එක පහණක් පිදීමෙහි මේ විපාකයයි.</p>
<p><a class='msdiv-si' id='msdiv-si138'></a>’’මින් සිව් අනූවන කපෙහිවූ එකල්හි යම් පහණක් දුනිම්ද, (ඒ හේතුවෙන්) දුගතියක් නොදනිමි. ප්‍රදිප දානයාගේ මේ විපාකයයි.</p>
<p><a class='msdiv-si' id='msdiv-si139'></a>’’ඒකාන්තයෙන් බුදුරජාණන් වහන්සේගේ සමීපයට මාගේ යහපත් පැමිණීමක් විය. පැමිණෙන ලද ත්‍රිවිද්‍යාවෝ ඇත්තාහුය. මා විසින් බුදුරජාණන් වහන්සේ ගේ සසුන කරණ ලදී.</p>
<p><a class='msdiv-si' id='msdiv-si140'></a>’’මා විසින් ක්ලේශයන් දවන ලදහ. සියළු භවයෝ නසන ලදහ. හස්ති රාජයකු මෙන් බැඳුම් සිඳ, ආශ්‍රව රහිතව වෙසෙමි.</p>
<p><a class='msdiv-si' id='msdiv-si141'></a>’’සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදී. බුදුරජාණන් වහන්සේගේ සසුනද කරණලදී. මෙහි මේ අයුරින් ආයුෂ්මත් එකදීපිය තෙරුන් වහන්සේ මෙම ගාථාවන් වදාළ සේක.’’</p>
<p class='endsutta'>එකදීපියත්ථෙරස්සාපදානං ඡට්ඨං.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
