<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='tha-ap126' lang='si'>
<header>
<ul>
<li class='division'>ඛුද්දකනිකායෙ</li>
<li class='subdivision'>ථෙරාපදානය</li>
<li class='subsubdivision'>(පඨමො භාගො)</li>
<li class='vagga'>13. සෙරෙය්‍ය වග්ග</li>
</ul>
<h1>4. ගන්‍ධොදකිය ථෙරාපදානය</h1>
</header>
<p><a class='msdiv-si' id='msdiv-si35'></a>’’පුෂ්ප ඵල පල්ලවයන්ගෙන් බබළන කුඹුක් ගසක් වැනි, මොහඳුරු දුරු කරන්නාවූ, පස් මරුන් දිනූ, විපස්සී බුදුරජාණන් වහන්සේ උතුම් පහයෙහි හිඳ දුටිමි.</p>
<p><a class='msdiv-si' id='msdiv-si36'></a>’’පහයට නුදුරෙහි බුදුරජාණන් වහන්සේ වැඩම වන කල්හි සූර්‍ය්‍යයාගේ (ප්‍රභාව) මෙන් උන්වහන්සේගේ ප්‍රභාව විහිදෙයි.</p>
<p><a class='msdiv-si' id='msdiv-si37'></a>’’සුවඳ පැන්ද ගෙන බුද්‍ධ ශ්‍රෙෂ්ඨයන් වහන්සේට ඉස්සෙමි. මම එම චිත්ත ප්‍රසාදයෙන් යුතුව කළුරිය කෙළෙමි.</p>
<p><a class='msdiv-si' id='msdiv-si38'></a>’’මින් එක් අනූවන කපෙහි යම් සුවඳ පැනක් ඉස්සෙම්ද, (ඒ හේතුවෙන්) දුගතියක් නොදනිමි. බුද්‍ධ පූජාවෙහි මේ විපාකයයි.</p>
<p><a class='msdiv-si' id='msdiv-si39'></a>’’මින් එක් තිස්වන කපෙහි සත් රුවනින් යුත්, මහත් බල ඇති සුගන්‍ධ නම් සක්විති රජෙක් විය.</p>
<p><a class='msdiv-si' id='msdiv-si40'></a>’’මේ සිව් පිළිසිඹියාවෝද, අෂ්ට විමොක්‍ෂයෝද, ෂඩභිඥාවෝද සාක්‍ෂාත් කරණ ලදී. බුදුරජාණන් වහන්සේගේ සසුනද කරණලදී. මෙහි මේ අයුරින් ආයුෂ්මත් ගන්‍ධොදකිය තෙරුන් වහන්සේ මෙම ගාථාවන් වදාළ සේක.’’</p>
<p class='endsutta'>ගන්ධොදකියත්ථෙරස්සාපදානං චතුත්ථං.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
