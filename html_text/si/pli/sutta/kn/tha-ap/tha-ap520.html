<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='tha-ap520' lang='si'>
<header>
<ul>
<li class='division'>ඛුද්දකනිකායෙ</li>
<li class='subdivision'>ථෙරාපදානය</li>
<li class='subsubdivision'>(දුතියො භාගො)</li>
<li class='vagga'>52. කුරඤ්ඡිය වග්ග</li>
</ul>
<h1>8. ඝොස සඤ්ඤක ථෙරාපදානය</h1>
</header>
<p><a class='msdiv-si' id='msdiv-si44'></a><a class='msdiv-si' id='msdiv-si45'></a>’’මම පෙර මහවෙනෙහි මුව වැද්දෙක් වීමි. (එහිදී) කෙළෙස් රජස් විරහිත, දිව්‍ය සමූහයා විසින් පිරිවරණ ලද, චතුස්සත්‍යය ප්‍රකාශ කරන්නාවූ, අමාපදය දෙසන්නාවූ බුදුරජුන් දුටිමි. ලෝකබන්ධුවූ සිඛී බුදුරජුන්ගේ මිහිරි ධර්‍මය ඇසීමි.</p>
<p><a class='msdiv-si' id='msdiv-si46'></a>’’අසමවූ, අප්‍රති පුද්ගලවූ, (බුදුරජුන්) කෙරෙහිද, (උන්වහන්සේගේ බ්‍රහ්ම) ස්වරයෙහිද සිත පැහැදවීමි. එහි සිත පහදවා, තරණය කිරීමෙහි දුෂ්කරවූ භවය තරණය කෙළෙමි.</p>
<p><a class='msdiv-si' id='msdiv-si47'></a>’’මින් එක් තිස්වන කපෙහි වු එකල්හි යම් (ධර්‍ම දේශනා ශබ්දයෙක්හි) සංඥාවක් ලැබූයෙම්ද, (ඒ හේතුවෙන්) දුගතියක් නොදනිමි. බ්‍රහ්ම ස්වර සංඥාවෙහි මේ විපාකයයි.</p>
<p><a class='msdiv-si' id='msdiv-si48'></a>’’මාගේ ක්ලේශයෝ දවන ලදහ. සියළු භවයෝ නසන ලදහ. ඇතෙකු මෙන් බැඳුම් සිඳ, ආශ්‍රව රහිතව වෙසෙමි.</p>
<p><a class='msdiv-si' id='msdiv-si49'></a>’’ඒකාන්තයෙන් බුද්ධශ්‍රේෂ්ඨයන් වහන්සේගේ සමීපයට මාගේ පැමිණීමක් විය. පමුණුවන ලද ත්‍රිවිද්‍යා ඇත්තෝය. බුදුරජාණන් වහන්සේගේ සසුන කරන ලදී.</p>
<p class='endsection'><a class='msdiv-si' id='msdiv-si50'></a>මෙහි මේ අයුරින් ආයුෂ්මත් ඝොස සඤ්ඤක තෙරුන් වහන්සේ මෙම ගාථාවන් වදාළ සේක.</p>
<p class='endsutta'>ඝොසසඤ්ඤකත්ථෙරස්සාපදානං අට්ඨමං.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
