<!DOCTYPE html>
<html>
<head>
<meta charset='UTF-8'>
<meta name='author' content='Pitaka Myanmar Translation'>
<title>၈-ဒန္တကဋ္ဌသုတ်</title>
</head>
<body>
<article id='an5.208' lang='my'>
<header>
<ul>
<li class='division'>အင်္ဂုတ္တရနိကာယ်</li>
<li>(၂၁) ၁-ကိမိလဝဂ်</li>
</ul>
<h1>၈-ဒန္တကဋ္ဌသုတ်</h1>
</header>
<p>၂ဝ၈။ ရဟန်းတို့ ဒန်ပူမစားခြင်း၌ အပြစ်တို့သည် ဤငါးမျိုးတို့တည်း။</p>
<p>အဘယ်ငါးမျိုးတို့နည်းဟူမူ —</p>
<p>မျက်စိ မကြည်လင်။</p>
<p>ခံတွင်း အနံ့ မကောင်း။</p>
<p>အရသာကို ဆောင်တတ်သော အကြောတို့ မစင်ကြယ်ကုန်။</p>
<p>သည်းခြေသလိပ်သည် အစာကို မြှေးယှက်၏။</p>
<p>ထို (ဒန်ပူမစား) သူအား ထမင်း မမြိန်၊ ရဟန်းတို့ ဒန်ပူမစားခြင်း၌ အပြစ်တို့သည် ဤငါးမျိုး တို့တည်း။</p>
<p>ရဟန်းတို့ ဒန်ပူစားခြင်း၌ အာနိသင်တို့သည် ဤငါးမျိုးတို့တည်း။</p>
<p>အဘယ်ငါးမျိုးတို့နည်းဟူမူ —</p>
<p>မျက်စိ ကြည်လင်၏။</p>
<p>ခံတွင်း အနံ့ ကောင်း၏။</p>
<p>အရသာကို ဆောင်တတ်သော အကြောတို့ စင်ကြယ်ကုန်၏။</p>
<p>သည်းခြေ သလိပ်သည် အစာကို မမြှေးယှက်။</p>
<p>ထို (ဒန်ပူစား) သူအား ထမင်းမြိန်၏။</p>
<p>ရဟန်းတို့ ဒန်ပူစားခြင်း၌ အာနိသင်တို့သည် ဤငါးမျိုးတို့တည်းဟု (မိန့်တော်မူ၏)။</p>
<p>အဋ္ဌမသုတ်။</p>
<footer>
<p>ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။</p>
<p>သာသနာရေး ဦးစီးဌာနမှ ညွန်ကြားရေးမှူး ဦးဝင်းနိုင်က ပုံနှိပ်ထုတ်ဝေသည်။</p>
<p>Prepared for SuttaCentral by <span class='editor'>နေမျိုးဝင်း</span> and <span class='editor'>John Nishinaga</span>.</p>
</footer>
</article>
</body>
</html>
