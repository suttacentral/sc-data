<!DOCTYPE html>
<html>
<head>
<meta charset='UTF-8'>
<meta name='author' content='Pitaka Myanmar Translation'>
<title>၁-ဘိက္ခုသုတ်</title>
</head>
<body>
<article id='an5.286' lang='my'>
<header>
<ul>
<li class='division'>အင်္ဂုတ္တရနိကာယ်</li>
<li>၂-သိက္ခာပဒပေယျာလ</li>
</ul>
<h1>၁-ဘိက္ခုသုတ်</h1>
</header>
<p>၂၈၆။ ရဟန်းတို့ တရားငါးမျိုးတို့နှင့်ပြည့်စုံသော ရဟန်းသည် ဆောင်ယူ၍ ချထားအပ်သကဲ့သို့ထို့အတူ ငရဲ၌ ဖြစ်ရ၏။</p>
<p>အဘယ်ငါးမျိုးတို့နည်းဟူမူ —</p>
<p>သူ့အသက်ကို သတ်တတ်၏။</p>
<p>မပေးသည်ကို ခိုးယူတတ်၏။</p>
<p>မမြတ်သော မေထုန်အကျင့်ကို ကျင့်တတ်၏။</p>
<p>မဟုတ်မမှန် ပြောတတ်၏။</p>
<p>မူးယစ်မေ့လျော့ခြင်း၏ အကြောင်းဖြစ်သော သေအရက်ကို သောက်တတ်၏။</p>
<p>ရဟန်းတို့ ဤတရားငါးမျိုးတို့နှင့် ပြည့်စုံသော ရဟန်းသည် ဆောင်ယူ၍ ချထားအပ်သကဲ့သို့ ထို့အတူ ငရဲ၌ ဖြစ်ရ၏။</p>
<p>ရဟန်းတို့ တရားငါးမျိုးတို့နှင့် ပြည့်စုံသော ရဟန်းသည် ဆောင်ယူ၍ ချထားအပ်သကဲ့သို့ ထို့အတူ နတ်ပြည်၌ ဖြစ်ရ၏။</p>
<p>အဘယ်ငါးမျိုးတို့နည်းဟူမူ —</p>
<p>သူ့အသက်ကို သတ်ခြင်းမှ ရှောင်ကြဉ်၏။</p>
<p>မပေးသည်ကို ခိုးယူခြင်းမှ ရှောင်ကြဉ်၏။</p>
<p>မမြတ်သော မေထုန်အကျင့်မှ ရှောင်ကြဉ်၏။</p>
<p>မဟုတ်မမှန် ပြောဆိုခြင်းမှ ရှောင်ကြဉ်၏။</p>
<p>မူးယစ်မေ့လျော့ခြင်း၏ အကြောင်းဖြစ်သော သေအရက်ကို သောက်ခြင်းမှ ရှောင်ကြဉ်၏။</p>
<p>ရဟန်းတို့ ဤတရားငါးမျိုးတို့နှင့် ပြည့်စုံသော ရဟန်းသည် ဆောင်ယူ၍ ချထားအပ်သကဲ့သို့ ထို့အတူ နတ်ပြည်၌ ဖြစ်ရ၏ဟု (မိန့်တော်မူ၏)။</p>
<p>ပဌမသုတ်။</p>
<footer>
<p>ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။</p>
<p>သာသနာရေး ဦးစီးဌာနမှ ညွန်ကြားရေးမှူး ဦးဝင်းနိုင်က ပုံနှိပ်ထုတ်ဝေသည်။</p>
<p>Prepared for SuttaCentral by <span class='editor'>နေမျိုးဝင်း</span> and <span class='editor'>John Nishinaga</span>.</p>
</footer>
</article>
</body>
</html>
