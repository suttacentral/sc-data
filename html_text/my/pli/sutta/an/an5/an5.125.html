<!DOCTYPE html>
<html>
<head>
<meta charset='UTF-8'>
<meta name='author' content='Pitaka Myanmar Translation'>
<title></title>
</head>
<body>
<article id='an5.125' lang='my'>
<header>
<ul>
<li class='division'>အင်္ဂုတ္တရနိကာယ်</li>
<li>(၁၃) ၃-ဂိလာနဝဂ်</li>
</ul>
<h1>၅-ပဌမ အနာယုဿာသုတ်</h1>
</header>
<p>၁၂၅။ ရဟန်းတို့ အသက်တိုကြောင်း တရားတို့သည် ဤငါးမျိုးတို့တည်း။</p>
<p>အဘယ်ငါးမျိုးတို့နည်းဟူမူ—</p>
<p>မလျောက်ပတ်သည်ကို ပြုလုပ်လေ့ရှိ၏။</p>
<p>လျောက်ပတ်သည်၌ အတိုင်းအရှည်ကို မသိတတ်။</p>
<p>မကြေကျက်လွယ်သော အစာကို စားလေ့ရှိ၏။</p>
<p>အချိန်အခါ မဟုတ်သည်၌ သွားလာတတ်၏။</p>
<p>မမြတ်သော (မေထုန်) အကျင့်ကို ကျင့်လေ့ရှိ၏။</p>
<p>ရဟန်းတို့ ဤသည်တို့ကား အသက်တိုကြောင်း တရားငါးမျိုးတို့တည်း။</p>
<p>ရဟန်းတို့ အသက်ရှည်ကြောင်း တရားတို့သည် ဤငါးမျိုးတို့တည်း။</p>
<p>အဘယ်ငါးမျိုးတို့နည်းဟူမူ—</p>
<p>လျောက်ပတ်သည်ကို ပြုလုပ်လေ့ရှိ၏။</p>
<p>လျောက်ပတ်သည်၌ အတိုင်းအရှည်ကို သိတတ်၏။</p>
<p>ကြေကျက်လွယ်သော အစာကို စားလေ့ရှိ၏။</p>
<p>အချိန်အခါ၌ သွားလာတတ်၏။</p>
<p>မြတ်သောအကျင့်ကို ကျင့်၏။</p>
<p>ရဟန်းတို့ ဤသည်တို့ကား အသက်ရှည်ကြောင်း တရားငါးမျိုးတို့တည်းဟု (မိန့်တော်မူ၏)။</p>
<p>ပဉ္စမသုတ်။</p>
<footer>
<p>ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။</p>
<p>သာသနာရေး ဦးစီးဌာနမှ ညွန်ကြားရေးမှူး ဦးဝင်းနိုင်က ပုံနှိပ်ထုတ်ဝေသည်။</p>
<p>Prepared for SuttaCentral by <span class='editor'>နေမျိုးဝင်း</span> and <span class='editor'>John Nishinaga</span>.</p>
</footer>
</article>
</body>
</html>
