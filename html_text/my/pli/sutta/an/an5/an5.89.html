<!DOCTYPE html>
<html>
<head>
<meta charset='UTF-8'>
<meta name='author' content='Pitaka Myanmar Translation'>
<title>၉-ပဌမသေခသုတ်</title>
</head>
<body>
<article id='an5.89' lang='my'>
<header>
<ul>
<li class='division'>အင်္ဂုတ္တရနိကာယ်</li>
<li>(၉) ၄-ထေရဝဂ်</li>
</ul>
<h1>၉-ပဌမသေခသုတ်</h1>
</header>
<p>၈၉။ ရဟန်းတို့ ဤတရားငါးမျိုးတို့သည် ကျင့်ဆဲ ‘သေက္ခ’ ရဟန်းအား (အထက်အထက် ဂုဏ်တို့မှ) ဆုတ်ယုတ်ရန် ဖြစ်ကုန်၏။</p>
<p>အဘယ်ငါးမျိုးတို့နည်းဟူမူ —</p>
<p>အမှုသစ်၌ မွေ့လျော်ခြင်း။</p>
<p>စကားပြောခြင်း၌ မွေ့လျော်ခြင်း။</p>
<p>အိပ်ခြင်း၌ မွေ့လျော်ခြင်း။</p>
<p>အပေါင်းအဖော်၌ မွေ့လျော်ခြင်း။</p>
<p>(ကိလေသာမှ) လွတ်မြောက်တိုင်းသော စိတ်ကို မဆင်ခြင်ခြင်းတို့တည်း။</p>
<p>ရဟန်းတို့ ဤ တရားငါးမျိုးတို့သည် ကျင့်ဆဲ ‘သေက္ခ’ ရဟန်းအား ဆုတ်ယုတ်ရန် ဖြစ်ကုန်၏။</p>
<p>ရဟန်းတို့ ဤ တရားငါးမျိုးတို့သည် ကျင့်ဆဲ ‘သေက္ခ’ ရဟန်းအား (အထက်အထက် ဂုဏ်တို့မှ) မဆုတ်ယုတ်ရန် ဖြစ်ကုန်၏။</p>
<p>အဘယ်ငါးမျိုးတို့နည်းဟူမူ —</p>
<p>အမှုသစ်၌ မမွေ့လျော်ခြင်း။</p>
<p>စကားပြောခြင်း၌ မမွေ့လျော်ခြင်း။</p>
<p>အိပ်ခြင်း၌ မမွေ့လျော်ခြင်း။</p>
<p>အပေါင်းအဖော်၌ မမွေ့လျော်ခြင်း။</p>
<p>(ကိလေသာမှ) လွတ်မြောက်တိုင်းသော စိတ်ကို ဆင်ခြင်ခြင်းတို့တည်း။</p>
<p>ရဟန်းတို့ ဤတရားငါးမျိုးတို့သည် ကျင့်ဆဲ ‘သေက္ခ’ ရဟန်းအား (အထက်အထက် ဂုဏ်တို့မှ) မဆုတ်ယုတ်ရန် ဖြစ်ကုန်၏ဟု (မိန့်တော်မူ၏)။</p>
<p>နဝမသုတ်။</p>
<footer>
<p>ပိဋကတ်တော် မြန်မာပြန်ဌာနမှ သုတ္တန် ပိဋကတ်တော်ကို ပါဠိဘာသာမှ ပြန်ဆိုသည်။</p>
<p>သာသနာရေး ဦးစီးဌာနမှ ညွန်ကြားရေးမှူး ဦးဝင်းနိုင်က ပုံနှိပ်ထုတ်ဝေသည်။</p>
<p>Prepared for SuttaCentral by <span class='editor'>နေမျိုးဝင်း</span> and <span class='editor'>John Nishinaga</span>.</p>
</footer>
</article>
</body>
</html>
