<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='snp5.4' lang='nl'>
<header>
<ul>
<li class='division'>Sutta Nipāta&#160;5.4</li>
</ul>
<h1>de vragen van punnaka</h1>
</header>
<blockquote class='gatha'>
<p><a class='vns' id='vns1050'></a>“Tot Hem die vrij is van verlangen;<br>
Die de wortel ziet”,<br>
Zei de eerbiedwaardige Punnaka,<br>
“Ben ik gekomen om een andere vraag te stellen:<br>
Waarom brengen de zieners en de mensen;<br>
De edelen en de brahmanen, hier, in deze wereld,<br>
Overvloedig offers aan de goden ?<br>
Ik vraag u, Bhagavat, zeg het me.”</p>
<p><a class='vns' id='vns1051'></a>“Al deze zieners en mensen”,<br>
Zei de Bhagavat tot Punnaka,<br>
Edelen en brahmanen, hier in deze wereld,<br>
Die overvloedig offers brengen aan de goden,<br>
Doen dit omdat ze smachten<br>
Naar werelds bestaan, Punnaka.<br>
Omwille van hun aftakeling brengen zij offers.”</p>
<p><a class='vns' id='vns1052'></a>“Wie van al deze zieners en mensen”,<br>
zei Punnaka,<br>
“Edelen en brahmanen, hier in de wereld,<br>
Die overvloedig offers brengen aan de goden,<br>
Oh, Bhagavat,<br>
Die onvermoeibaar dit pad van offeren volgen,<br>
Zijn voorbij geboorte en aftakeling gegaan, Heer ?<br>
Ik vraag U, Bhagavat,<br>
Zeg het me alstublieft.”</p>
<p><a class='vns' id='vns1053'></a>“Zij hunkeren; zij loven; zij verlangen; zij offeren”,<br>
Zei de Bhagavat tot Punnaka.<br>
“Zij hunkeren naar zintuiglijk genot,<br>
Omwille van het 'hebben' ervan.<br>
Houden zij zich bezig met offeren,<br>
Opgewonden door hun passie voor bestaan.<br>
Ik zeg:<br>
Zij zijn nooit voorbij ouderdom en dood gegaan.”</p>
<p><a class='vns' id='vns1054'></a>“Wanneer diegenen die zich bezig houden met offeren, niet voorbij geboorte en ouderdom gegaan zijn”,<br>
Zei Punnaka,<br>
“Wie is dan wél<br>
—in de wereld van goden en mensen—<br>
Voorbij geboorte en ouderdom gegaan, Heer ?<br>
Ik vraag het U, Bhagavat, zeg het me alstublieft.”</p>
<p><a class='vns' id='vns1055'></a>“Hij die het onderscheid heeft begrepen<br>
Tussen ver en nabij in de wereld”,<br>
Zei de Bhagavat tot Punnaka,<br>
“Wie nergens in de wereld tot onrust komt,<br>
Wie vredig is; niet verbolgen; door niets verontrust.<br>
Wie naar niets verlangt,<br>
Hij is voorbij geboorte en ouderdom gegaan !”<br>
Einde van de Vragen van Punnaka</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>PARAYANAVAGGA—De Weg naar de Andere Oever</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
