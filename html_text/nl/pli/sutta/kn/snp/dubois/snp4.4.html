<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='snp4.4' lang='nl'>
<header>
<ul>
<li class='division'>Sutta Nipāta&#160;4.4</li>
</ul>
<h1>de voordracht over het zuivere</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref vnp' id='vnp788' href='#sc1'>SC 1</a><a class='ref vnp' id='vnp788'>PTS Verse 788</a>[Zegt een Brahmaan:]<br>
‘Ik zie het Zuivere. Ik zie het Ultieme.<br>
Een persoon wordt gezuiverd door wat hij ziet.’<br>
[Zegt de Boeddha:]<br>
‘Wie het Ultieme wil ontsluieren,<br>
Enkel gebaseerd op ‘zien’,<br>
limiteert het Ultieme tot kennis.’</p>
<p><a class='ref sc' id='sc2'>SC 2</a><a class='ref vnp' id='vnp789' href='#sc2'>SC 2</a><a class='ref vnp' id='vnp789'>PTS Verse 789</a>Indien iemand zou gezuiverd [kunnen] worden door wat hij ziet,<br>
Of wanneer het lijden zou uitgebannen [kunnen] worden door te kijken,<br>
Dan zou hij die verlangens heeft<br>
Ook gezuiverd [kunnen] worden door iets anders.<br>
Zulke opvatting verraadt zichzelf énkel al door haar uit te spreken.</p>
<p><a class='ref sc' id='sc3'>SC 3</a><a class='ref vnp' id='vnp790' href='#sc3'>SC 3</a><a class='ref vnp' id='vnp790'>PTS Verse 790</a>Een ware brahmaan zal verklaren dat Zuiverheid<br>
Nooit verworven wordt<br>
Door het te paren aan iets anders:<br>
Noch aan deugdzaamheid, noch aan religieuze rituelen,<br>
Noch aan wat gezien is, gehoord is of gedacht;<br>
Noch aan precepten, noch aan rituelen.<br>
Zo handelend laat hij alles los<br>
Wat hij vroeger omarmde.</p>
<p><a class='ref sc' id='sc4'>SC 4</a><a class='ref vnp' id='vnp791' href='#sc4'>SC 4</a><a class='ref vnp' id='vnp791'>PTS Verse 791</a>Verzakend aan het éne, grijpen zij [de mensen] naar een ander ding;<br>
Zij blijven verlangen; overwinnen hun begeerte niet.<br>
Loslaten en grijpen:<br>
Zoals apen laten ze een tak los om naar een andere tak te grijpen.</p>
<p><a class='ref sc' id='sc5'>SC 5</a><a class='ref vnp' id='vnp792' href='#sc5'>SC 5</a><a class='ref vnp' id='vnp792'>PTS Verse 792</a>Gehecht aan hun concepten<br>
Bij het uitvoeren van religieuze ceremonieën,<br>
Ervaren zij hoogten en laagten.<br>
De Wijze echter—hij die wéét,<br>
Die de Veda’s werkelijk kent; die de Dhamma begrepen heeft,<br>
En met diepe vastberadenheid volgt,<br>
Ervaart geen hoogten en laagten.</p>
<p><a class='ref sc' id='sc6'>SC 6</a><a class='ref vnp' id='vnp793' href='#sc6'>SC 6</a><a class='ref vnp' id='vnp793'>PTS Verse 793</a>Hij heeft zich bevrijd van<br>
Wat gezien, wat gehoord en wat gedacht is.<br>
Wie of wat brengt brengt iemand tot wankelen<br>
Die alles met zulke open ogen zíet ?</p>
<p><a class='ref sc' id='sc7'>SC 7</a><a class='ref vnp' id='vnp794' href='#sc7'>SC 7</a><a class='ref vnp' id='vnp794'>PTS Verse 794</a>Hij tovert niet met woorden over ‘absolute zuiverheid’,<br>
Vermits hij begeerte— deze knoop van verlangen—<br>
Achter zich heeft gelaten.<br>
Elke begeerte naar iets van deze wereld is hem vreemd.</p>
<p><a class='ref sc' id='sc8'>SC 8</a><a class='ref vnp' id='vnp795' href='#sc8'>SC 8</a><a class='ref vnp' id='vnp795'>PTS Verse 795</a>De ware brahmaan die de eigen grenzen heeft verkend<br>
En overgestoken, grijpt naar niets,<br>
Wat met ‘kijken’ of ‘kennen’ te maken heeft.<br>
Hij heeft zich bevrijd van verlangen en van afkeer.<br>
Zelfs het Ultieme begeert hij niet.</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ATTHAKAVAGGA—De Vrede van de Boeddha</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
