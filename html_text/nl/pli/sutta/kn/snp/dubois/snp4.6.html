<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='snp4.6' lang='nl'>
<header>
<ul>
<li class='division'>Sutta Nipāta&#160;4.6</li>
</ul>
<h1>de voordracht over ouderdom</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref vnp' id='vnp804'>PTS Verse 804</a>Het leven is kort—<br>
In minder dan honderd jaar ben je dood.<br>
En wanneer je langer leeft<br>
Sterf je van ouderdom.</p>
<p><a class='ref sc' id='sc2'>SC 2</a><a class='ref vnp' id='vnp805'>PTS Verse 805</a>Mensen treuren om wat ze als ‘mĳn’ beschouwen<br>
—Geen bezit is eeuwig.<br>
Wie het bezitloze gezien heeft<br>
Leeft het huiselijk leven niet.</p>
<p><a class='ref sc' id='sc3'>SC 3</a><a class='ref vnp' id='vnp806'>PTS Verse 806</a>De dood laat de mensen verliezen<br>
Wat ze als ‘mĳn’ beschouwen.<br>
De Wijze die dit wéét<br>
Is niet toegewijd aan ‘mĳn’.</p>
<p><a class='ref sc' id='sc4'>SC 4</a><a class='ref vnp' id='vnp807'>PTS Verse 807</a>Wanneer men wakker wordt, ziet men niet<br>
Wie men in zijn droom heeft ontmoet.<br>
Zo ook ziet men zijn geliefden niet<br>
Wanneer hun tijd is opgebruikt en ze dood zijn.</p>
<p><a class='ref sc' id='sc5'>SC 5</a><a class='ref vnp' id='vnp808'>PTS Verse 808</a>Zolang men ze kan zien en horen,<br>
Worden mensen bij hun naam geroepen.<br>
Wanneer ze dood zijn,<br>
worden enkel hun namen verteld.</p>
<p><a class='ref sc' id='sc6'>SC 6</a><a class='ref vnp' id='vnp809'>PTS Verse 809</a>Wie hebzuchtig is naar ‘mĳn’<br>
Laat leed, wanhoop en zelfzucht niet los.<br>
Daarom leeft de Wijze, die het grijpen heeft verleerd,<br>
Een leven van veiligheid.</p>
<p><a class='ref sc' id='sc7'>SC 7</a><a class='ref vnp' id='vnp810'>PTS Verse 810</a>Een samana die ongebonden leeft<br>
En zich aan zijn afzondering kwijt,<br>
Beweegt zich in harmonie<br>
Wanneer hij geen onderkomen heeft.</p>
<p><a class='ref sc' id='sc8'>SC 8</a><a class='ref vnp' id='vnp811'>PTS Verse 811</a>Volkomen onafhankelijk:<br>
Daarom is koesteren en niet-koesteren voor de Wijze gelijk;<br>
Wanhoop en zelfzucht druipen van hem af,<br>
Zoals water van een blad afloopt.</p>
<p><a class='ref sc' id='sc9'>SC 9</a><a class='ref vnp' id='vnp812'>PTS Verse 812</a>Zoals een druppel van een blad afloopt<br>
Of van een lotusbloem,<br>
Zo ook loopt alles wat bekeken, gehoord of gedacht is,<br>
Van de Wijze af.</p>
<p><a class='ref sc' id='sc10'>SC 10</a><a class='ref vnp' id='vnp813'>PTS Verse 813</a>Wie volkomen gelijkmoedig is,<br>
En op deze manier gezuiverd,<br>
Herkauwt niet,<br>
Over wat bekeken—door iets anders—gehoord of gedacht is.<br>
Het ‘mĳn’ is vernietigd—<br>
Hij is aan de wereld voorbij gegaan.</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ATTHAKAVAGGA—De Vrede van de Boeddha</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
