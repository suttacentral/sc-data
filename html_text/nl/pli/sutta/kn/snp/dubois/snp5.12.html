<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='snp5.12' lang='nl'>
<header>
<ul>
<li class='division'>Sutta Nipāta&#160;5.12</li>
</ul>
<h1>de vragen van jatukanni</h1>
</header>
<blockquote class='gatha'>
<p><a class='vns' id='vns1103'></a>“Ik heb gehoord van een Held<br>
Die geen zintuiglijk verlangen heeft”,<br>
Zei de eerbiedwaardige Jatukanni.<br>
“Ik vraag deze Held, die voorbij de vloed gegaan is,<br>
Om me de ‘staat van innerlijke vrede’<br>
Uit te leggen, zoals deze staat werkelijk is.<br>
Leg het me alstublieft uit, Bhagavat.”</p>
<p><a class='vns' id='vns1104'></a>“Wil de Bhagavat,<br>
Die het zintuiglijk verlangen overwint—<br>
Zoals de stralende zon met haar kracht<br>
De aarde [overwint]—<br>
Mij, met mijn klein inzicht,<br>
Oh, Man van Grote Wijsheid,<br>
De Leer uitleggen,<br>
Zodat ik in deze wereld<br>
Het loslaten van geboorte en ouderdom<br>
Begrijp.”</p>
<p><a class='vns' id='vns1105'></a>“Bedwing het verlangen naar zintuiglijk genot”,<br>
Zei de Bhagavat tot Jatukanni,<br>
“Nadat je gezien hebt<br>
Dat verzaking [aan de wereld]<br>
Je in veiligheid brengt:<br>
Maak dat er niets<br>
In je kan gevonden worden,<br>
Dat je kan verheugen of deprimeren.”</p>
<p><a class='vns' id='vns1106'></a>“Wis het verleden uit.<br>
Heb geen oog voor de toekomst.<br>
Wanneer je alles loslaat in het heden,<br>
Zul je in vrede leven.”</p>
<p><a class='vns' id='vns1107'></a>“Voor wie volkomen zonder begeerte is<br>
Voor lichaam en voor geest,<br>
Oh brahmaan,<br>
Zijn er geen bezoedelingen te vinden,<br>
Waardoor hij onder de heerschappij<br>
Van de dood komt !”<br>
Einde van de Vragen van Jatukanni</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>PARAYANAVAGGA—De Weg naar de Andere Oever</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
