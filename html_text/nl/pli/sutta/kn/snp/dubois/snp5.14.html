<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='snp5.14' lang='nl'>
<header>
<ul>
<li class='division'>Sutta Nipāta&#160;5.14</li>
</ul>
<h1>de vragen van udaya</h1>
</header>
<blockquote class='gatha'>
<p><a class='vns' id='vns1112'></a>“Tot Hem, die in meditatie zit,<br>
Vrij van smet,<br>
Vrij van bezoedeling.”<br>
Zei de eerbiedwaardige Udaya,<br>
“Tot Hem, die gedaan heeft wat gedaan moest worden,<br>
Die voorbij alle fenomenen gegaan is,<br>
Ben ik gekomen met volgende vraag:<br>
Leg me alstublieft grondig uit<br>
Wat bevrijding door inzicht is—<br>
De vernietiging van onwetendheid.”</p>
<p><a class='vns' id='vns1113'></a>“[Het bestaat uit:]<br>
Het opgeven van zintuiglijk verlangen”,<br>
Zei de Bhagavat tot Udaya,<br>
“En van verdriet, [met name] deze twee:<br>
Het verdrijven van luiheid,<br>
En het beperken van piekeren<br>
[over slechte daden in het verleden],“</p>
<p><a class='vns' id='vns1114'></a>“Zuivering door gelijkmoedigheid<br>
En opmerkzaamheid,<br>
Voorafgegaan door gedachten<br>
Over vergankelijke dingen.<br>
Dát noem ik bevrijding door inzicht—<br>
De vernietiging van onwetendheid.”</p>
<p><a class='vns' id='vns1115'></a>“Waardoor is de wereld geketend ?”,<br>
Zei de eerbiedwaardige Udaya.<br>
“Waardoor dwaalt de wereld rond ?<br>
Door compleet dat ding op te geven<br>
Dat nibbana genoemd wordt ?”</p>
<p><a class='vns' id='vns1116'></a>“De wereld is geketend door genot”,<br>
Zei de Bhagavat tot Udaya.<br>
“De wereld dwaalt rond door overwegingen.<br>
Door verlangen compleet op te geven<br>
Wordt nibbana bereikt !”</p>
<p><a class='vns' id='vns1117'></a>“Hoe stopt het bewustzijn bij iemand<br>
Die opmerkzaam leeft ?<br>
We zijn naar de Bhagavat gekomen<br>
Om deze vraag te stellen.<br>
Mogen we uw antwoord kennen alstublieft.”</p>
<p><a class='vns' id='vns1118'></a>“Zonder te genieten van gewaarwordingen<br>
Van binnen en van buiten,<br>
Stopt het bewustzijn bij iemand<br>
Die opmerkzaam leeft !”<br>
Einde van de Vragen van Udaya</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>PARAYANAVAGGA—De Weg naar de Andere Oever</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
