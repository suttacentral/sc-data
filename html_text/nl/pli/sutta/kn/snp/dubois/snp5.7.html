<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='snp5.7' lang='nl'>
<header>
<ul>
<li class='division'>Sutta Nipāta&#160;5.7</li>
</ul>
<h1>de vragen van upasiva</h1>
</header>
<blockquote class='gatha'>
<p><a class='vns' id='vns1076'></a>“Alleen, Sakya-man, en met niets<br>
Waaraan ik me kan vasthouden”,<br>
Zei de eerbiedwaardige Upasiva,<br>
“Waag ik het niet om de grote stroom over te steken.<br>
Zeg me welke steun er is, Oh Grote Ziener,<br>
Waar ik me kan aan vasthouden<br>
Om de stroom over te steken.”</p>
<p><a class='vns' id='vns1077'></a>“Kijk opmerkzaam naar ‘Nietsheid’ ”,<br>
Zei de Bhagavat tot Upasiva.<br>
Door aandachtig te mediteren op “er is niets”,<br>
Zal je de stroom oversteken,<br>
Geef het zintuiglijk genot op.<br>
Onthou je van omgang met anderen.<br>
Streef dag en nacht<br>
Naar de vernietiging van begeerte. ”</p>
<p><a class='vns' id='vns1078'></a>“Zal iemand die zich volkomen bevrijd heeft<br>
Van zijn passie voor zintuiglijk genot”,<br>
Zei de eerbiedwaardige Upasiva,<br>
“Die zich genesteld heeft in ‘Nietsheid’,<br>
Die alles achter zich gelaten heeft,<br>
Die zich bevrijd heeft van perceptie—<br>
Wat de meest ultieme bevrijding is,<br>
Zal hij [in die toestand] blijven<br>
Zonder terug te vallen ?”</p>
<p><a class='vns' id='vns1079'></a>“Iemand die zich volkomen bevrijd heeft<br>
Van zijn passie voor zintuiglijk genot”,<br>
Zei de Bhagavat tot Upasiva,<br>
“Die zich genesteld heeft in ‘Nietsheid’,<br>
Die alles achter zich gelaten heeft,<br>
Die zich bevrijd heeft van perceptie—<br>
Wat de meest ultieme bevrijding is—<br>
Zal [in die toestand] blijven<br>
Zonder terug te vallen.”</p>
<p><a class='vns' id='vns1080'></a>“Indien hij [in die toestand]<br>
Voor lange tijd blijft<br>
Zonder terug te vallen,<br>
Grote Ziener,<br>
Zal hij daar koel en bevrijd zijn ?<br>
Is dit zijn bewustzijn ?”</p>
<p><a class='vns' id='vns1081'></a>“Zoals een vlam<br>
Door de wind wordt uitgeblazen”,<br>
Zei de Bhagavat tot Upasiva,<br>
“Tot rust komt<br>
En niet meer waargenomen wordt<br>
[als een vlam];<br>
Zo ook komt de Wijze,<br>
Bevrijd van zijn denken,<br>
Tot rust.<br>
[Ook hij] wordt niet meer waargenomen.”</p>
<p><a class='vns' id='vns1082'></a>“Bestaat diegene die tot rust gekomen is<br>
Dan niet meer ?”,<br>
Vroeg de eerbiedwaardige Upasiva,<br>
“Of is hij voor eeuwig bevrijd ?<br>
Wil U, die dit verschijnsel begrijpt,<br>
Het me alstublieft uitleggen, Oh, Wijze ?”</p>
<p><a class='vns' id='vns1083'></a>“Wie tot rust gekomen is,<br>
Kan niet meer 'gemeten worden’”,<br>
Zei de Bhagavat tot Upasiva.<br>
Hij bezit niets meer dat kan 'benoemd' worden.<br>
Wanneer alle verschijnselen<br>
Volledig tot rust gebracht zijn,<br>
Eindigt ook het pad van woorden !”<br>
Einde van de Vragen van Upasiva</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>PARAYANAVAGGA—De Weg naar de Andere Oever</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
