<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='snp4.1' lang='nl'>
<header>
<ul>
<li class='division'>Sutta Nipāta&#160;4.1</li>
</ul>
<h1>de voordracht over begeerte</h1>
</header>
<blockquote class='gatha'>
<p><a class='sc' id='1'></a><a class='vnp' id='vnp766'></a>Eenmaal zijn begeerte naar zintuiglijk genot<br>
Bevredigd is,<br>
Nestelt een sterveling zich gewis in welbehagen.<br>
Zo verwerft hij datgene waarnaar hij smacht.</p>
<p><a class='sc' id='2'></a><a class='vnp' id='vnp767'></a>Zodra het genot luwt,<br>
Wordt de drager van de begeerte<br>
—Hij die zélf begeerte tot leven bracht—<br>
Als door een pijl doorboord.</p>
<p><a class='sc' id='3'></a><a class='vnp' id='vnp768'></a>Een Wijze gaat begeerte uit de weg,<br>
—Net zoals hij, met zijn voet, een giftige slangenkop zou ontwijken.<br>
Zo gaat hij, opmerkzaam,<br>
Voorbij aan elk werelds verlangen.</p>
<p><a class='sc' id='4'></a><a class='vnp' id='vnp769'></a>Een man, belust op akkers, gronden, goederen,<br>
Op goud, vee, paarden,<br>
Op dienaars, vrouwen, verwanten,<br>
En op vele andere zintuiglijke genoegens,</p>
<p><a class='sc' id='5'></a><a class='vnp' id='vnp770'></a>Wordt, door zijn zwakheid, uiteindelijk overweldigd;<br>
Verzwolgen door zijn zelf geschapen overlast.<br>
Ellende spoelt bij hem naar binnen,<br>
Zoals water in een stukgeslagen boot.</p>
<p><a class='sc' id='6'></a><a class='vnp' id='vnp771'></a>Een Wijze, steeds opmerkzaam,<br>
Wendt zich kordaat af van elke zintuiglijke begeerte.<br>
Door verlangen te mijden, steekt hij de stroom van ellende over.<br>
En bereikt, na de boot gehoosd te hebben, veilig de andere oever.</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ATTHAKAVAGGA—De Vrede van de Boeddha</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
