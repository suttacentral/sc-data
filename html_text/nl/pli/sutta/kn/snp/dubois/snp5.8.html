<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='snp5.8' lang='nl'>
<header>
<ul>
<li class='division'>Sutta Nipāta&#160;5.8</li>
</ul>
<h1>de vragen van nanda</h1>
</header>
<blockquote class='gatha'>
<p><a class='vns' id='vns1084'></a>“In de wereld zijn er Wijzen”<br>
Zei de eerbiedwaardige Nanda.<br>
“Dat is althans wat de mensen vertellen.<br>
—Maar wat bedoelen zij daarmee ?<br>
Noemen zij hem een Muni<br>
Omwille van zijn kennis<br>
Of omwille van het leven dat hij leidt.”</p>
<p><a class='vns' id='vns1085'></a>“Niet omwille van zijn opinies,<br>
Noch omwille van zijn traditie of van zijn kennis,<br>
Zeggen zij die het weten,<br>
Dat iemand een Wijze is, Nanda”,<br>
Zei de Boeddha.<br>
“Wie afgezonderd leeft, onbezorgd,<br>
En naar niets verlangt,<br>
Dat is een Wijze, zeg ik.”</p>
<p><a class='vns' id='vns1086'></a>“[Wie van] deze asceten en brahmanen,”<br>
Zei de eerbiedwaardige Nanda,<br>
“Die zeggen dat zuivering kan verkregen worden<br>
Door hetgeen men ziet of hoort;<br>
Die zeggen dat zuivering kan verkregen worden<br>
Door deugdzaamheid en beoefening;<br>
Die zeggen dat zuivering kan verkregen worden<br>
Door ontelbare [andere] praktijken;<br>
En [deze praxis] ook beoefenen in hun leven;<br>
Wie van hen, Bhagavat,<br>
Zijn voorbij geboorte en ouderdom gegaan ?<br>
Ik verzoek U, Bhagavat,<br>
Zeg het me.”</p>
<p><a class='vns' id='vns1087'></a>“[Onder] deze asceten en brahmanen”,<br>
Zei de Bhagavat tot Nanda,<br>
“Die zeggen dat zuivering kan verkregen worden<br>
Door hetgeen men ziet of hoort;<br>
Die zeggen dat zuivering kan verkregen worden<br>
Door deugdzaamheid en beoefening;<br>
Die zeggen dat zuivering kan verkregen worden<br>
Door ontelbare [andere] praktijken;<br>
En [deze praxis] ook beoefenen in hun leven;<br>
Zijn er géén die voorbij<br>
Geboorte en ouderdom zijn gegaan !”</p>
<p><a class='vns' id='vns1088'></a>“[Onder] deze asceten en brahmanen”,<br>
Zei de eerbiedwaardige Nanda,<br>
“Die zeggen dat zuivering kan verkregen worden<br>
Door hetgeen men ziet of hoort;<br>
Die zeggen dat zuivering kan verkregen worden<br>
Door deugdzaamheid en beoefening;<br>
Die zeggen dat zuivering kan verkregen worden<br>
Door ontelbare [andere] praktijken;<br>
En [deze praxis] ook beoefenen in hun leven;<br>
En waarvan U zegt dat ze niet voorbij geboorte<br>
En ouderdom gegaan zijn,<br>
Wie is dan wél, in de wereld van goden en mensen,<br>
Voorbij geboorte en ouderdom gegaan, Heer ?<br>
Ik verzoek U, Bhagavat,<br>
Zeg het me.”</p>
<p><a class='vns' id='vns1089'></a>“Ik zeg niet dat álle asceten en brahmanen”,<br>
Zei de Bhagavat tot Nanda,<br>
“Gehuld zijn in geboorte en ouderdom,<br>
Die hier hun vertrouwen hebben opgegeven<br>
Voor wat gezien is, gehoord is, of gevoeld is;<br>
Die deugdzaamheid en beoefening hebben verloochend;<br>
Die ook de ontelbare [andere] praktijken<br>
Hebben losgelaten.<br>
Ik zeg dat wie begeerte volkomen begrijpt;<br>
Ik zeg dat wie vrij is van bezoedeling,<br>
De mensen zijn die de stroom overgestoken hebben !”</p>
<p><a class='vns' id='vns1090'></a>“Ik verheug me in de woorden van de Grote Ziener,<br>
Gotama,<br>
Die de bevrijding uit hechting<br>
Goed uitgelegd heeft !<br>
Ook ik zeg dat:<br>
Al diegenen die hier hun vertrouwen hebben opgegeven<br>
Voor wat gezien is,<br>
Gehoord is,<br>
Of gevoeld is;<br>
Die deugdzaamheid en beoefening<br>
Hebben verloochend;<br>
Die ook de ontelbare [andere] praktijken<br>
Hebben losgelaten.<br>
Dat wie begeerte volkomen begrijpt,<br>
Dat wie vrij is van bezoedeling.<br>
De mensen zijn die de stroom<br>
Overgestoken hebben !”<br>
Einde van de Vragen van Nanda</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>PARAYANAVAGGA—De Weg naar de Andere Oever</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
