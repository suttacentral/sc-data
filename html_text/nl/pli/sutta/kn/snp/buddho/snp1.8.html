<!DOCTYPE html>
<html>
<head>
<meta charset='UTF-8'>
<meta name='author' content='buddho.nl'>
<title></title>
</head>
<body>
<article id='snp1.8' lang='es'>
<header>
<h1>Hymne van Universele Liefde</h1>
</header>
<blockquote class="gatha">
<p>Degene die zijn welzijn wil bevorderen,<br>
Door een glimp van de staat van perfectie te hebben gezien<br>
Zou kundig moeten zijn, eerlijk en oprecht,<br>
Vriendelijke sprekend, zachtmoedig en niet trots.</p>
<p>Tevreden, zou hij makkelijk te onderhouden moeten zijn,<br>
Niet te druk, en eenvoudig levend.<br>
Zijn zintuigen tot rust gebracht, laat hem voorzichtig zijn,<br>
En niet brutaal, maar ook niet slaafs naar zijn familie.</p>
<p>Ook moet hij zich onthouden van elke actie,<br>
Die de wijze aanleiding geeft om hem te bekritiseren<br>
(Laat hem dan de gedachte ontwikkelen:)<br>
Mogen alle wezens gezond en veilig zijn<br>
Mogen alle wezens gelukkig zijn!</p>
<p>Wat voor soort levende wezens er ook zijn,<br>
Zonder uitzonderingen, zwak of sterk,<br>
Lang, groot of gemiddeld van vorm,<br>
Of kort, klein of gezet,</p>
<p>Zichtbaar of onzichtbaar,<br>
Zij die dichtbij leven of ver weg,<br>
Zij die geboren zijn en zij die geboren willen worden,<br>
Mogen alle wezens gelukkig zijn!</p>
<p>Laat niemand zijn gezel<br>
Bedriegen of afkraken;<br>
Laat niemand iemand anders kwaad doen<br>
Uit wrok of haat.</p>
<p>Net zoals een moeder met haar eigen leven<br>
Haar eigen kind, haar enig kind beschermt,<br>
Laat al-omvattende gedachten<br>
Voor alle wezens de jouwe zijn.</p>
<p>Cultiveer een allesomvattend bewustzijn van liefde<br>
Voor alle wezens in het universum,<br>
In al zijn hoogte, diepte en breedte –<br>
Liefde die zorgeloos is<br>
En los staat van haat en vijandigheid.</p>
<p>Terwijl je staat, zit of ligt,<br>
Zo lang als je wakker bent,<br>
Volg dit gewaar zijn met alle kracht:<br>
Het wordt geacht de Goddelijke Staat te zijn.</p>
<p>Niet meer vasthoudend aan onjuiste overtuigingen,<br>
Met deugd en zicht op het ultieme,<br>
En alle zintuiglijke begeerte overwonnen hebbend,<br>
Zal je nooit meer worden geboren in een baarmoeder.</p>
</blockquote>
<footer>
<p>In het Nederlands vertaald door <span class="author">buddho.nl</span>.</p>
<p>Met toestemming gecopieerd van de website <a href="https://buddho.nl/metta-de-filosofie-en-beoefening-van-universele-liefde/" target="_blank">buddho.nl</a></p>
<p>De Engelse versie, <a href="https://www.accesstoinsight.org/lib/authors/buddharakkhita/wheel365.html" target="_blank">Mettā–The Philosophy and Practice of Universal Love</a>, geschreven door Acharya Buddharakkhita en oorspronkelijk uitgebracht door de BPS, werd online gepubliceerd door Access to Insight.</p>
<p>Opmerking van de oorspronkelijke uitgever:</p>
<p>De Buddhist Publication Society is een goedgekeurde liefdadigheidsinstelling die zich ten doel stelt de Leer van de Boeddha kenbaar te maken, wat een belangrijke boodschap bevat voor alle mensen van alle religies.</p>
<p>Opgericht in 1958, heeft de BPS een brede variëteit aan boeken en brochures gepubliceerd die een groot scala aan onderwerpen beslaat.</p>
<p>Haar publicaties bevat betrouwbare geannoteerde vertalingen van de leerredes van de Boeddha, standaard referentiewerken, als ook originele hedendaagse uiteenzettingen van het boeddhistische gedachtegoed en beoefening. Deze werken laten het Boeddhisme zien zoals het werkelijk is – een dynamische kracht die gedurende de afgelopen 2500 jaar de minds die daarvoor openstaan heeft beïnvloed en vandaag nog steeds even relevant is als wanneer het voor de eerste keer verscheen.</p>
</footer>
</article>
</body>
</html>
