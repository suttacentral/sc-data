<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='snp5.15' lang='nl'>
<header>
<ul>
<li class='division'>Sutta Nipāta 5.15</li>
</ul>
<h1>Posala's vraag</h1>
</header>
<p>Toen sprak de student Posala:</p>
<p><a class='sc' id='sc1'></a> <a class='pl' id='pl1112'></a> “In alles” zei hij tegen de Meester, “heeft u de perfectie bereikt. Er is geen enkele beweging van begeerte noch de geringste twijfel in u achtergebleven. Daarom ben ik naar u toegekomen, hij, die uit kan leggen wat er in het verleden is gebeurd.”</p>
<p><a class='sc' id='sc2'></a> <a class='pl' id='pl1113'></a> “Man van de Sakya's, ik wil u vragen, over kennis. Als een man niet langer beperkt is tot het zien van het vormelijke, als hij de begrenzingen van het vormelijke verworpen heeft en hij ziet dat er noch van binnen noch van buiten enige werkelijkheid van dingen is, rest hem dan nog iets dat hij moet weten?”</p>
<p><a class='sc' id='sc3'></a> <a class='pl' id='pl1114'></a> “Voor de Tathagata, de man die zo-gegaan is,” antwoordde de Boeddha, “zijn alle aspecten en staten van de geest volkomen duidelijk. En evenzo, wanneer een persoon die zijn streven op vrijheid heeft gezet zijn doel bereikt, weet de Tathagata welke staat hij heeft bereikt.”</p>
<p><a class='sc' id='sc4'></a> <a class='pl' id='pl1115'></a> “Wanneer hij zich gerealiseerd heeft dat de bindende kracht van geneugten geworteld is in ledigheid, dan is hij tot een duidelijk begrip gekomen van dit proces. Deze kennis heeft hij, de volkomen begaafde brahmaan, volledig volbracht.”</p>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
