<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='thig6.2' lang='nl'>
<header>
<ul>
<li class='division'>Therīgāthā</li>
</ul>
<h1>6.2. Vasitthi, de waanzinnige vrouw</h1>
</header>
<blockquote class='gatha'>
<p><a class='sc' id='sc1'></a> Overmand met mentaal lijden vanwege mijn zoon,<br>
naakt, gestoord,<br>
mijn haren verward,<br>
mijn geest niet goed in orde—<br>
zo ging ik van hier naar daar,<br>
levend langs de kant van de weg,<br>
op begraafplaatsen en hopen afval.</p>
<p><a class='sc' id='sc2'></a> Drie jaren lang was ik aangetast<br>
door honger en dorst.</p>
<p><a class='sc' id='sc3'></a> Toen zag ik de Tathagata<br>
naar de stad Mithila gaan:</p>
<p><a class='sc' id='sc4'></a> de beteugelaar van hen die onbeteugeld zijn,<br>
zelf ontwaakt,<br>
met niets te vrezen,<br>
van niets, nergens.</p>
<p><a class='sc' id='sc5'></a> Toen mijn geest weer in orde was<br>
betuigde ik hem hulde<br>
en zette mijzelf neer.</p>
<p><a class='sc' id='sc6'></a> Hij, Gotama, onderwees mij uit sympathie<br>
de Dhamma.</p>
<p><a class='sc' id='sc7'></a> Toen ik zijn Dhamma hoorde,<br>
ging ik het thuisloze leven in.</p>
<p><a class='sc' id='sc8'></a> Ik legde mezelf toe op de woorden van de Meester,<br>
en realiseerde de staat van de hoogste zegening.</p>
<p><a class='sc' id='sc9'></a> Het mentale lijden was afgekapt,<br>
opgegeven,<br>
tot het einde gebracht,<br>
want ik had de basis begrepen<br>
waaruit mentaal lijden ontstaat.</p>
</blockquote>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
