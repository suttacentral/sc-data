<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='ud1.5' lang='nl'>
<header>
<ul>
<li class='division'>Udāna 1.5</li>
</ul>
<h1>De ouderlingen</h1>
</header>
<p><a class='sc' id='sc1'></a> <span class='evam'>Aldus heb ik gehoord</span>. Eens leefde de Gezegende nabij Savatthi in het Jetavana, het park van Anathapindika. Toen benaderden de eerbiedwaardige Sariputta, de eerbiedwaardige Maha Moggallana, de eerbiedwaardige Maha Kassapa, de eerbiedwaardige Maha Kaccayana, de eerbiedwaardige Maha Kotthita, de eerbiedwaardige Maha Kappina, de eerbiedwaardige Maha Cunda, de eerbiedwaardige Anuruddha, de eerbiedwaardige Revata, de eerbiedwaardige Devadatta, en de eerbiedwaardige Ananda de Heer. Toen hij deze eerbiedwaardige mensen zag komen, sprak de Heer tot de bhikkhu's: “Zij die daar aankomen, zijn brahmanen, monniken, zij die daar aankomen, zijn brahmanen.”</p>
<p><a class='sc' id='sc2'></a> Toen dit gezegd was, vroeg een zekere bhikkhu, die van geboorte brahmaan was, aan de Heer: “Waardoor, eerbiedwaardige Heer, is iemand een brahmaan, en wat zijn de dingen die van iemand een brahmaan maken?”</p>
<p><a class='sc' id='sc3'></a> Toen, zich de betekenis ervan realiserend, uitte de Heer bij die gelegenheid deze geïnspireerde uitspraak:</p>
<blockquote class='gatha'>
<p><a class='sc' id='sc4'></a> Zij die ontwaakt zijn, wier ketenen verbroken zijn,<br>
die slechte staten hebben verworpen<br>
en zich altijd indachtig gedragen—<br>
zij zijn de brahmanen in de wereld.</p>
</blockquote>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
