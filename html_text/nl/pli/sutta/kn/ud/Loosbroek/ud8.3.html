<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='ud8.3' lang='nl'>
<header>
<ul>
<li class='division'>Udāna 8.3</li>
</ul>
<h1>Parinibbana—3</h1>
</header>
<p><a class='sc' id='sc1'></a> <span class='evam'>Aldus heb ik gehoord</span>. Eens verbleef de Gezegende nabij Savatthi in het Jetavana, het park van Anathapindika. Op dat moment onderwees, verkwikte, inspireerde, en verblijdde de Heer de monniken met een gesprek over de Dhamma met betrekking tot Nibbana. En die monniken, die ontvankelijk waren, oplettend en hun hele geest concentreerde, waren verlangend om naar de Dhamma te luisteren.</p>
<p><a class='sc' id='sc2'></a> Toen, zich de betekenis ervan realiserend, uitte de Heer bij die gelegenheid deze geïnspireerde uitspraak:</p>
<blockquote class='gatha'>
<p><a class='sc' id='sc3'></a> Er is, monniken, het niet-geborene, het niet-gewordene, het niet-geschapene, het niet-gevormde.</p>
<p><a class='sc' id='sc4'></a> Als, monniken, dit niet-geborene, niet-gewordene, niet-geschapene, niet-gevormde er niet zou zijn<br>
dan zou hier geen ontkomen aan het geborene, het gewordene, het geschapene, het gevormde te bespeuren zijn.</p>
<p><a class='sc' id='sc5'></a> Maar omdat het niet-geborene, het niet-gewordene, het niet-geschapene, het niet-gevormde er is,<br>
is het mogelijk een ontkomen aan het geborene, het gewordene, het geschapene, het gevormde te bespeuren.</p>
</blockquote>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
