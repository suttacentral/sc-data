<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='dhp221-234' lang='nl'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>Dhammapada</li>
</ul>
<h1>Boosheid</h1>
</header>
<blockquote class='gatha'>
<p><a class='ref sc' id='sc221' data-uid='dhp221' href='#sc221' data-uid='dhp221'>SC 221</a>Geef boosheid op !<br>
Zweer eigendunk af !<br>
Overstijg alle ketens !<br>
Wie niet aan lichaam en geest gehecht is,<br>
Wie niets bezit,<br>
Wordt niet door lijden gekweld.</p>
<p><a class='ref sc' id='sc222' data-uid='dhp222' href='#sc222' data-uid='dhp222'>SC 222</a>Wie een opkomende boosheid bedwingt<br>
Zoals een koetsier een slingerende kar:<br>
Hém noem ik een wagenmenner.<br>
De anderen houden slechts de teugels vast.</p>
<p><a class='ref sc' id='sc223' data-uid='dhp223' href='#sc223' data-uid='dhp223'>SC 223</a>Overwin boosheid door mildheid.<br>
Overwin het slechte door het goede.<br>
Overwin gierigheid door vrijgevigheid.<br>
Overwin leugens door waarheid.</p>
<p><a class='ref sc' id='sc224' data-uid='dhp224' href='#sc224' data-uid='dhp224'>SC 224</a>Spreek waarheid.<br>
Word niet boos.<br>
Gééf wie vraagt, ook al heb je weinig.<br>
Door het doen van deze drie deugden,<br>
Nadert men de goden.</p>
<p><a class='ref sc' id='sc225' data-uid='dhp225' href='#sc225' data-uid='dhp225'>SC 225</a>De Wijzen die geweldloos zijn<br>
En constant hun lichaam beheersen<br>
Bereiken de onveranderlijke staat,<br>
Waar ze—eenmaal [daar] aangekomen—<br>
Geen lijden meer ondergaan.</p>
<p><a class='ref sc' id='sc226' data-uid='dhp226' href='#sc226' data-uid='dhp226'>SC 226</a>Zij die immer waakzaam zijn.<br>
Die dag en nacht beoefenen.<br>
[De blik] op nibbana gericht:<br>
Hun onzuiverheden lossen op.</p>
<p><a class='ref sc' id='sc227' data-uid='dhp227'>SC 227</a>'Dat is een oud zeer, Atula !' href='#sc227' data-uid='dhp227'>SC 227</a>'Dat is een oud zeer, Atula !':<br>
Er is niets nieuws onder de zon:<br>
Men geeft kritiek op iemand die zwijgt;<br>
Men geeft kritiek op iemand die veel spreekt;<br>
Men geeft kritiek op iemand die gemodereerd spreekt.<br>
Er is niemand in de wereld<br>
Die niet bekritiseerd wordt.</p>
<p><a class='ref sc' id='sc228' data-uid='dhp228' href='#sc228' data-uid='dhp228'>SC 228</a>Noch in het verleden,<br>
Noch in de toekomst,<br>
Noch in het heden,<br>
Bestaat er iemand<br>
Die volledig bekritiseerd<br>
Of volledig geprezen wordt.</p>
<p><a class='ref sc' id='sc229' data-uid='dhp229' href='#sc229' data-uid='dhp229'>SC 229</a>De Wijzen loven hem, wanneer zij erkennen,<br>
—Na hem dag in dag uit volledig beoordeeld te hebben—<br>
Dat hij een foutloos gedrag vertoont en intelligent is<br>
En begiftigd met wijsheid en deugdzaamheid.</p>
<p><a class='ref sc' id='sc230' data-uid='dhp230' href='#sc230' data-uid='dhp230'>SC 230</a>Wanneer hij vergelijkbaar is<br>
Met een muntstuk gemaakt uit het puurste goud<br>
[uit de goudhoudende Jambu-rivier].<br>
—Wie durft hem dan te bekritiseren ?<br>
Door de goden wordt hij geprezen,<br>
Zelfs Brahma looft hem.</p>
<p><a class='ref sc' id='sc231' data-uid='dhp231' href='#sc231' data-uid='dhp231'>SC 231</a>Beteugel boos lichamelijk gedrag.<br>
Beheers je lichaam volledig.<br>
Wanneer je lichamelijk wangedrag opgegeven hebt,<br>
Kan je trainen in heilzaam lichamelijk gedrag.</p>
<p><a class='ref sc' id='sc232' data-uid='dhp232' href='#sc232' data-uid='dhp232'>SC 232</a>Beteugel boos verbaal gedrag.<br>
Beheers je spreken volledig.<br>
Wanneer je verbaal wangedrag opgeven hebt,<br>
Kan je trainen in heilzaam verbaal gedrag.</p>
<p><a class='ref sc' id='sc233' data-uid='dhp233' href='#sc233' data-uid='dhp233'>SC 233</a>Beteugel boze gedachten.<br>
Beheers je geest volledig.<br>
Wanneer je de boze gedachten opgegeven hebt,<br>
Kan je trainen in heilzame gedachten.</p>
<p><a class='ref sc' id='sc234' data-uid='dhp234' href='#sc234' data-uid='dhp234'>SC 234</a>De Wijzen beheersen het lichaam compleet.<br>
Zij beheersen hun spreken compleet.<br>
Zij beheersen hun geest compleet.<br>
De Wijzen beheersen zichzelf werkelijk volkomen.</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>DHAMMAPADA—Het Pad van Waarheid</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
