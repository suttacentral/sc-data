<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='dhp306-319' lang='nl'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>Dhammapada</li>
</ul>
<h1>De hel</h1>
</header>
<blockquote class='gatha'>
<p><a class='ref sc' id='sc306' data-uid='dhp306' href='#sc306' data-uid='dhp306'>SC 306</a>Wie leugens vertelt gaat naar de hel.<br>
Ook hij die iets gedaan heeft en loochent: 'dat was ik niet'.<br>
Dit soort mensen van laag allooi,<br>
Ondergaat hetzelfde lot na de dood.</p>
<p><a class='ref sc' id='sc307' data-uid='dhp307' href='#sc307' data-uid='dhp307'>SC 307</a>Velen die de oranje monnikspij dragen<br>
Zijn van slechte aard en beheersen zich niet.<br>
Op grond van hun verkeerde daden<br>
Komen deze ellendelingen in de hel terecht.</p>
<p><a class='ref sc' id='sc308' data-uid='dhp308' href='#sc308' data-uid='dhp308'>SC 308</a>Een immorele en onbeheerste [monnik],<br>
Kan beter een roodgloeiende ijzeren bal inslikken,<br>
Dan dat hij leeft van de aalmoezen<br>
Die men hem geeft.</p>
<p><a class='ref sc' id='sc309' data-uid='dhp309' href='#sc309' data-uid='dhp309'>SC 309</a>Een onachtzaam man, die achter andermans vrouw jaagt,<br>
Komt in volgende vier situaties terecht:<br>
Afkeuring, onrust,<br>
Blaam en de hel.</p>
<p><a class='ref sc' id='sc310' data-uid='dhp310' href='#sc310' data-uid='dhp310'>SC 310</a>Afkeuring en een slechte wedergeboorte.<br>
Verder is het plezier kortstondig<br>
Van een angstige man en een angstige vrouw.<br>
En de straf van de koning is zwaar:<br>
Daarom moet een man niet achter andermans vrouw jagen.</p>
<p><a class='ref sc' id='sc311' data-uid='dhp311' href='#sc311' data-uid='dhp311'>SC 311</a>Zoals kusa–gras in de eigen hand snijdt<br>
Wanneer het verkeerd wordt vastgegrepen,<br>
Zo sleurt het monniksleven je naar de hel<br>
Wanneer het verkeerd geleefd wordt.</p>
<p><a class='ref sc' id='sc312' data-uid='dhp312' href='#sc312' data-uid='dhp312'>SC 312</a>Elke daad die niet-aandachtig wordt uitgevoerd.<br>
Elk [religieus] precept dat niet goed wordt nageleefd:<br>
Een twijfelachtig religieus leven<br>
Levert geen goede vruchten op.</p>
<p><a class='ref sc' id='sc313' data-uid='dhp313' href='#sc313' data-uid='dhp313'>SC 313</a>Wanneer je iets moet verrichten,<br>
Doe dit dan met volle inzet.<br>
Een niet-aandachtige wandelaar,<br>
Werpt immers slechts stof op.</p>
<p><a class='ref sc' id='sc314' data-uid='dhp314' href='#sc314' data-uid='dhp314'>SC 314</a>Een slechte daad doet men beter niet,<br>
Want van een slechte daad wordt men later gekweld.<br>
Het is beter een goede daad te verrichten,<br>
Want van een goede daad krijgt men geen spijt.</p>
<p><a class='ref sc' id='sc315' data-uid='dhp315' href='#sc315' data-uid='dhp315'>SC 315</a>Zoals een grensstad bewaakt wordt<br>
—zowel aan de binnenkant [intra muros]<br>
Als aan de buitenkant [extra muros]—<br>
Zo moet je jezelf beschermen.<br>
Laat geen moment voorbijgaan,<br>
Want zij die dit moment [van mogelijkheid tot spirituele groei] mislopen,<br>
Zullen hun ellendige bestemming [wedergeboorte] betreuren.</p>
<p><a class='ref sc' id='sc316' data-uid='dhp316' href='#sc316' data-uid='dhp316'>SC 316</a>Zij schamen zich over wat niet beschamend is.<br>
En hebben geen schaamte over het schaamteloze.<br>
Levende wezens gaan naar een ellendige bestemming [wedergeboorte]<br>
Wanneer zij foute inzichten aanhangen.</p>
<p><a class='ref sc' id='sc317' data-uid='dhp317' href='#sc317' data-uid='dhp317'>SC 317</a>Zij zijn bang als er niets te vrezen valt.<br>
En zijn niet bang voor wat moet gevreesd worden.<br>
Levende wezens gaan naar een ellendige bestemming [wedergeboorte]<br>
Wanneer zij foute inzichten aanhangen.</p>
<p><a class='ref sc' id='sc318' data-uid='dhp318' href='#sc318' data-uid='dhp318'>SC 318</a>Zij beelden zich fouten in waar er geen fouten zijn.<br>
En zien niet de fouten die er werkelijk zijn.<br>
Levende wezens gaan naar een ellendige bestemming [wedergeboorte]<br>
Wanneer zij foute inzichten aanhangen.</p>
<p><a class='ref sc' id='sc319' data-uid='dhp319' href='#sc319' data-uid='dhp319'>SC 319</a>Zij die fouten als fouten herkennen,<br>
En het foutloze als foutloos:<br>
Levende wezens gaan naar een goede bestemming [wedergeboorte]<br>
Wanneer zij juiste inzichten aanhangen.</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>DHAMMAPADA—Het Pad van Waarheid</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
