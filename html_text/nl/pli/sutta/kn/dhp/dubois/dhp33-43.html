<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='dhp33-43' lang='nl'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>Dhammapada</li>
</ul>
<h1>De geest</h1>
</header>
<blockquote class='gatha'>
<p><a class='ref sc' id='sc33' data-uid='dhp33' href='#sc33' data-uid='dhp33'>SC 33</a>De onrustige, wispelturige geest<br>
Valt moeilijk te bewaken en in toom te houden.<br>
De Wijze maakt hem recht,<br>
Zoals een pijlenmaker een pijl recht maakt.</p>
<p><a class='ref sc' id='sc34' data-uid='dhp34' href='#sc34' data-uid='dhp34'>SC 34</a>Zoals een vis, uit het water gehaald,<br>
En op het droge geworpen:<br>
Zo ook spartelt de geest,<br>
Wanneer hij aan Mara’s rijk wil verzaken.</p>
<p><a class='ref sc' id='sc35' data-uid='dhp35' href='#sc35' data-uid='dhp35'>SC 35</a>Het is goed om de geest te temmen,<br>
Die moeilijk te bemeesteren valt,<br>
Snel is,<br>
En naar het vervullen van al zijn verlangens neigt:<br>
Een getemde geest brengt geluk.</p>
<p><a class='ref sc' id='sc36' data-uid='dhp36' href='#sc36' data-uid='dhp36'>SC 36</a>De geest is heel subtiel<br>
En valt moeilijk volledig te begrijpen.<br>
Hij neigt naar het vervullen van al zijn verlangens.<br>
De Wijze zal zijn geest beschermen:<br>
Een beschermde geest brengt geluk.</p>
<p><a class='ref sc' id='sc37' data-uid='dhp37' href='#sc37' data-uid='dhp37'>SC 37</a>Diegenen die de geest compleet beteugelen,<br>
—Een geest die dwaalt en op zichzelf bestaat,<br>
Vormloos is,<br>
En verdoken zit als in een grot—<br>
Bevrijden zich van de ketens van Mara.</p>
<p><a class='ref sc' id='sc38' data-uid='dhp38' href='#sc38' data-uid='dhp38'>SC 38</a>Iemand met een onstandvastige geest,<br>
Die de ware Dhamma niet verstaat.<br>
Die niet in kalmte gevestigd is,<br>
Kan nooit in wijsheid groeien.</p>
<p><a class='ref sc' id='sc39' data-uid='dhp39' href='#sc39' data-uid='dhp39'>SC 39</a>Wiens geest vrij is van hartstocht,<br>
Wiens geest niet verward is,<br>
Wie het idee van 'goed' en 'kwaad' achter zich heeft gelaten,<br>
En waakzaam is,<br>
Hoeft geen angst te hebben.</p>
<p><a class='ref sc' id='sc40' data-uid='dhp40' href='#sc40' data-uid='dhp40'>SC 40</a>Wanneer je dit lichaam bekijkt<br>
Als een [breekbare] kruik [van klei],<br>
En deze geest als een stad,<br>
Bevecht Mara dan met het zwaard van wijsheid.<br>
En bescherm wat je veroverd hebt,<br>
Zonder je er aan te hechten<br>
(Zoals het hoort te zijn).</p>
<p><a class='ref sc' id='sc41' data-uid='dhp41' href='#sc41' data-uid='dhp41'>SC 41</a>Helaas !<br>
Dit lichaam zal spoedig neerliggen op de aarde,<br>
Weggeworpen,<br>
Zonder bewustzijn,<br>
Als een waardeloze boomtak.</p>
<p><a class='ref sc' id='sc42' data-uid='dhp42' href='#sc42' data-uid='dhp42'>SC 42</a>Wat een vijand aan een vijand kan aandoen,<br>
Of een hater aan een hater:<br>
Een slecht gerichte geest,<br>
Kan bij iemand méér schade veroorzaken.</p>
<p><a class='ref sc' id='sc43' data-uid='dhp43' href='#sc43' data-uid='dhp43'>SC 43</a>Wat noch een moeder, noch een vader kan realiseren,<br>
Evenmin als andere verwanten,<br>
Een goed gerichte geest<br>
Kan het veel beter (realiseren).</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>DHAMMAPADA—Het Pad van Waarheid</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
