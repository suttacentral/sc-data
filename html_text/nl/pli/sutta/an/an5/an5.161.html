<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='an5.161' lang='nl'>
<header>
<ul>
<li class='division' lang='pli' translate='no'>Aṅguttara Nikāya</li>
</ul>
<h1>5.161. Hoe wrok wordt verwijderd</h1>
</header>
<p><a class='sc' id='sc1'></a> Monniken, er zijn vijf manieren om jezelf van wrok te bevrijden. Op vijf manieren kan elke soort van wrok die in een monnik is ontstaan worden verwijderd. Welke zijn deze vijf?</p>
<p><a class='sc' id='sc2'></a> Als wrok (<i>dosa</i>) omtrent een persoon ontstaat, dan moet men liefdevolle vriendelijkheid (<i>metta</i>) cultiveren en naar die persoon zenden (...) of mededogen (<i>karuna</i>) (...) of gelijkmoedigheid (<i>upekkha</i>). Op die manier kan iemand wrok omtrent een persoon verwijderen.</p>
<p><a class='sc' id='sc3'></a> Of men moet geen aandacht aan hem schenken en niet aan hem denken. Zo kan iemand wrok verwijderen.</p>
<p><a class='sc' id='sc4'></a> Of men past de wetenschap van het kamma-eigendom toe op desbetreffende persoon: ‘Deze waardige persoon is de eigenaar (de verantwoordelijke) van zijn daden (kamma, wilshandelingen), hij is de erfgenaam van zijn daden; zijn daden zijn de bron (van zijn wezen), van zijn soort en van zijn geloof (begrip, hoe hij denkt). Wat hij ook doet, goed of slecht, daar zal hij zelf de erfgenaam van zijn.’ Ook op die manier kan iemand zichzelf van wrok omtrent een persoon bevrijden.</p>
<p><a class='sc' id='sc5'></a> Dit zijn de vijf manieren om je van wrok te bevrijden. Door deze manieren kan elke wrok die in een monnik is ontstaan worden verwijderd.</p>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
