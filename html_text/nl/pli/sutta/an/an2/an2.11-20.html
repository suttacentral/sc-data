<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<section id='an2.11-20' lang='nl'>
<header>
<ul>
<li class='division' lang='pli' translate='no'>Aṅguttara Nikāya</li>
</ul>
<h1>2.11–19</h1>
</header>
<article id='an2.11'>
<h2>2.11. Kracht</h2>
<p><a class='sc' id='sc1'></a> “Wat, monniken, is de kracht van bespiegeling? Als, monniken, iemand aldus denkt: ‘Slecht gedrag door daden, door woorden en door gedachten brengt waarlijk slechte vruchten voort zowel in dit leven als in het volgende’, en dientengevolge van deze overweging, geeft hij slecht gedrag door daden op, en houdt hij zijn hart zuiver. Dit, monniken, is de kracht van bespiegeling.”</p>
<p><a class='sc' id='sc2'></a> “Wat, monniken, is de kracht van mentale ontwikkeling? Als, monniken, een monnik de factoren van verlichting (<i>bojjhanga</i>) ontwikkelt, welke gericht zijn op afzondering (<i>viveka</i>), op onthechting, op uitdoving, en die eindigen in bevrijding, namelijk: indachtigheid, onderzoek van de realiteit, energie, vreugde, kalmte, concentratie en gelijkmoedigheid. Dit, monniken, is de kracht van mentale ontwikkeling.”</p>
</article>
<article id='an2.19'>
<h2>2.19. Het potentieel van de mens</h2>
<p><a class='sc' id='sc3'></a> Geef het kwade op, monniken! Iemand kan het kwaad opgeven, monniken! Indien het niet mogelijk zou zijn om het kwaad op te geven, dan zou ik jullie niet vragen om dat te doen. Maar omdat dat gedaan kan worden, daarom zeg ik: “Geef het kwade op!”</p>
<p><a class='sc' id='sc4'></a> Indien dit opgeven van het kwaad pijn en lijden zou brengen, dan zou ik jullie niet vragen om het op te geven. Maar omdat het opgeven van kwaad welzijn en geluk brengt, daarom zeg ik: “Geef het kwade op!”</p>
<p><a class='sc' id='sc5'></a> Ontwikkel het goede, monniken! Iemand kan het goede ontwikkelen, monniken. Indien het onmogelijk was om het goede te ontwikkelen, dan zou ik jullie niet vragen om dat te doen. Maar omdat dat gedaan kan worden, daarom zeg ik: “Ontwikkel het goede!”</p>
<p><a class='sc' id='sc6'></a> Indien dit ontwikkelen van het goede pijn en lijden zou brengen, dan zou ik jullie niet vragen om het te ontwikkelen. Maar omdat het ontwikkelen van het goede welzijn en geluk brengt, daarom zeg ik: “Ontwikkel het goede!”</p>
</article>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</section>
</body>
</html>
