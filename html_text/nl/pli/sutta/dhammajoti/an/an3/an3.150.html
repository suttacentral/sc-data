<!DOCTYPE html>
<html>
<head>
<meta charset='UTF-8'>
<meta name='author' content='Dhammajoti'>
<title></title>
</head>
<body>
<article id='an3.150' lang='nl'>
<header>
<h1>Een Goede Ochtend</h1>
</header>
<p>Monniken, die wezens die ‘s–ochtends van goed lichamelijk, verbaal en mentaal gedrag zijn, die wezens hebben een goede ochtend. Die wezens die ‘s–middags van goed lichamelijk, verbaal en mentaal gedrag zijn, die wezens hebben een goede middag. Die wezens die ‘s–avonds van goed lichamelijk, verbaal en mentaal gedrag zijn, die wezens hebben een goede avond.</p>
<blockquote class='gatha'>
<p>Werkelijk voorspoedig en vol van vreugde:<br>
Een goede ochtend en een gelukkig begin,<br>
Een goede tijd en een gelukkig moment,<br>
Zal er zijn wanneer men aalmoezen geeft<br>
Aan diegenen die het heilig leven leiden.</p>
<p>Goede daden gedaan met het lichaam,<br>
Goede daden gedaan via spraak,<br>
Goede mentale daden en intenties;<br>
Zij die zulk goeds hebben gedaan,<br>
Bereiken daardoor een zalig welzijn.</p>
<p>Gelukkig zijn zij die dit welzijn bereiken:<br>
Zij zijn gegroeid in de Leer van de Boeddha.<br>
Moge jij, samen met al je familie,<br>
Gezondheid en geluk beleven.</p>
</blockquote>
<footer>
<p>Translated by <span class='author'>Dhammajoti</span>, <span class='publication-date'>2008</span>.</p>
<p>Dedicated by the author to the public domain via Creative Commons Zero (CC0).</p>
<p>Prepared for SuttaCentral by Bhikkhu Sujato.</p>
</footer>
</article>
</body>
</html>
