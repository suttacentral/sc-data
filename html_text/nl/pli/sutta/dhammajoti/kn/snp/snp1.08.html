<!DOCTYPE html>
<html>
<head>
<meta charset='UTF-8'>
<meta name='author' content='Dhammajoti'>
<title></title>
</head>
<body>
<article id='snp1.8' lang='nl'>
<header>
<h1>Liefdevolle Vriendelijkheid</h1>
</header>
<blockquote class='gatha'>
<p><a class='ref sc' id='sc143' href='#sc143'>SC 143</a>Wie vaardig is in het goede,<br>
En het pad der vrede kennen wil,<br>
Dient het volgende te doen:<br>
Laat hem bekwaam en eerlijk,<br>
Oprecht en zachtmoedig zijn,<br>
Bescheiden en niet verwaand.</p>
<p><a class='ref sc' id='sc144' href='#sc144'>SC 144</a>Tevreden, met weinig behoeften,<br>
Gematigd, met weinig plichten,<br>
Kalm van zinnen en verstandig,<br>
Niet trots of begerig bij families,</p>
<p><a class='ref sc' id='sc145' href='#sc145'>SC 145</a>En laat hem geen lage dingen doen,<br>
Waarvoor wijzen hem zouden bekritiseren.<br>
Mogen alle wezens gelukkig zijn!<br>
Zo wenst hij geluk en vrede toe,</p>
<p><a class='ref sc' id='sc146' href='#sc146'>SC 146</a>Aan elk levend wezen dat bestaat:<br>
Zwak of sterk, zonder uitzondering,<br>
Lang, groot of middelmatig,<br>
Kort, klein of van grote omvang.</p>
<p><a class='ref sc' id='sc147' href='#sc147'>SC 147</a>Zowel zichtbaar als onzichtbaar,<br>
En ver weg levend als dichtbij.<br>
En zowel geboren als nog niet geboren:<br>
Mogen alle wezens gelukkig zijn!</p>
<p><a class='ref sc' id='sc148' href='#sc148'>SC 148</a>Laat men anderen niet bedriegen,<br>
En niemand, waar dan ook, verachten.<br>
Laat niemand door boosheid of haat,<br>
Anderen pijn of lijden toewensen.</p>
<p><a class='ref sc' id='sc149' href='#sc149'>SC 149</a>Zoals een moeder haar enig kind<br>
Met haar eigen leven beschermen zal:<br>
Zo dient men voor alle wezens<br>
Een grenzeloos hart te cultiveren.</p>
<p><a class='ref sc' id='sc150' href='#sc150'>SC 150</a>En met liefde voor de gehele wereld,<br>
Een grenzeloos hart te cultiveren.<br>
Naar boven, naar beneden en om zich heen:<br>
Onbelemmerd, liefdevol en vredig.</p>
<p><a class='ref sc' id='sc151' href='#sc151'>SC 151</a>Staand of gaand, zittend of liggend:<br>
Zolang men maar niet slaperig is,<br>
Zou men die meditatie beoefenen:<br>
Dit noemt men het Verheven Leven.</p>
<p><a class='ref sc' id='sc152' href='#sc152'>SC 152</a>En geen zienswijzen aanhangend,<br>
Rechtschapen en inzicht behaald,<br>
Verlangen naar genot verwijderd,<br>
Zal men geen verdere geboorte ondergaan.</p>
</blockquote>
<footer>
<p>Translated by <span class='author'>Dhammajoti</span>, <span class='publication-date'>2008</span>.</p>
<p>Dedicated by the author to the public domain via Creative Commons Zero (CC0).</p>
<p>Prepared for SuttaCentral by Bhikkhu Sujato.</p>
</footer>
</article>
</body>
</html>
