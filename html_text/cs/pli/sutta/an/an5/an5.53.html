<!DOCTYPE html>
<html>
<head>
<meta charset='UTF-8'>
<meta name='author' content='Bhikkhu Gavésakó, Štěpán Chromovský'>
<title></title>
</head>
<body>
<article id='53' data-uid='an5.53' lang='cs'>
<header>
<ul>
<li class='division' lang='pli' translate='no'>Aṅguttara Nikāya</li>
<li>Paňčaka-nipáta—5. Kapitola</li>
</ul>
<h1>5.53. Členy snažení</h1>
</header>
<p>Mniši, je těchto pět členů snažení (<i lang='pli' translate='no'>padhánijanga</i>). Kterých pět?</p>
<ol>
<li>Zde je mnich důvěřivý, je obdařen důvěrou v Tathágatovo probuzení: ‚Takový je Vznešený—je zasloužilý, dokonale probuzený, obdařený věděním a [ctnostným] jednáním, blažený, znalec světa, nepřekonatelný vůdce praktikujících osob, učitel bohů a lidí, probuzený a vznešený.‘</li>
<li>Je prost nemocí a nepohodlí, obdařen dobrým trávením – ani příliš chladným ani příliš horkým, přiměřeným – vhodným pro snažení.</li>
<li>Není nepoctivý ani nepodvádí. Svému učiteli nebo svým moudrým společníkům v čistém životě o sobě prohlašuje pouze to, co je pravdivé.</li>
<li>Prodlévá se vzbuzenou energií, když opustil neprospěšné stavy a vstupuje do prospěšných stavů. Je vytrvalý a pevný v úsilí a nezanedbává tyto prospěšné stavy.</li>
<li>Je moudrý, obdařen ušlechtilou, pronikavou moudrostí vedoucí k vyvstání cíle, vedoucí ke správnému ukončení strasti.</li>
</ol>
<p>To je oněch pět členů snažení.</p>
<footer>
<p>Překlad <span class='author'>Bhikkhu Gavésakó</span>, úprava a editace <span class='author'>Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: <a href='http://dhammadesana.wz.cz/'>http://dhammadesana.wz.cz/</a></p>
<p>Prepared for SuttaCentral by <span class='editor'>Ayya Vimala</span> and <span class='editor'>Aminah Borg-Luck</span>.</p>
</footer>
</article>
</body>
</html>
