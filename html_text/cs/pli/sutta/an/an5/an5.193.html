<!DOCTYPE html>
<html>
<head>
<meta charset='UTF-8'>
<meta name='author' content='Bhikkhu Gavésakó, Štěpán Chromovský'>
<title></title>
</head>
<body>
<article id='193' data-uid='an5.193' lang='cs'>
<header>
<ul>
<li class='division' lang='pli' translate='no'>Aṅguttara Nikāya</li>
<li>Paňčaka-nipáta—5. Kapitola</li>
</ul>
<h1>5.193. Sangárava-sutta Bráhman Sangárava [Pět překážek ]</h1>
</header>
<p>[Výbor]</p>
<p>Bráhmane, jako když je voda vhrnci nasycena červenou, žlutou, modrou nebo hnědou barvou, a člověk se zdravým zrakem by si přál spatřit vlastní obraz na její hladině, tak není možné ten obraz podle skutečnosti rozpoznat a vidět.</p>
<p>Právě tak, bráhmane, tehdy, když člověk prodlévá smyslí upoutanou (1) smyslnou vášní (<i lang='pli' translate='no'>kámarága</i>), pod vlivem smyslné vášně, tak nepoznává podle skutečnosti únik od této vzniklé smyslné vášně, nepoznává a nevidí podle skutečnosti vlastní dobro, dobro ostatních ani dobro obou.</p>
<p>Bráhmane, jako když voda vhrnci vře a klokotá nad rozpáleným ohněm, a člověk se zdravým zrakem by si přál spatřit vlastní obraz na její hladině, tak není možné ten obraz podle skutečnosti rozpoznat a vidět.</p>
<p>Právě tak, bráhmane, tehdy, když člověk prodlévá smyslí upoutanou (2) zlovůlí (<i lang='pli' translate='no'>bjápáda</i>), pod vlivem zlovůle, tak nepoznává podle skutečnosti únik od této vzniklé zlovůle, nepoznává a nevidí podle skutečnosti vlastní dobro, dobro ostatních ani dobro obou.</p>
<p>Bráhmane, jako když je voda vhrnci prostoupena mechem a bahnem, a člověk se zdravým zrakem by si přál spatřit vlastní obraz na její hladině, tak není možné ten obraz podle skutečnosti rozpoznat a vidět.</p>
<p>Právě tak, bráhmane, tehdy, když člověk prodlévá smyslí upoutanou (3) lenivostí a malátností (<i lang='pli' translate='no'>thínamiddha</i>), pod vlivem lenivosti a malátnosti, tak nepoznává podle skutečnosti únik od této vzniklé lenivosti a malátnosti, nepoznává a nevidí podle skutečnosti vlastní dobro, dobro ostatních ani dobro obou.</p>
<p>Bráhmane, jako když je voda vhrnci čeřená větrem, nestálá, neklidná a zvlněná, a člověk se zdravým zrakem by si přál spatřit vlastní obraz na její hladině, tak není možné ten obraz podle skutečnosti rozpoznat a vidět.</p>
<p>Právě tak, bráhmane, tehdy, když člověk prodlévá smyslí upoutanou (4) neklidem a rozrušeností (<i lang='pli' translate='no'>uddhaččakukkučča</i>), pod vlivem neklidu a rozrušenosti, tak nepoznává podle skutečnosti únik od tohoto vzniklého neklidu a rozrušenosti, nepoznává a nevidí podle skutečnosti vlastní dobro, dobro ostatních ani dobro obou.</p>
<p>Bráhmane, jako když je hrnec skalnou, zčeřenou a bahnitou vodou postaven do temnoty, a člověk se zdravým zrakem by si přál spatřit vlastní obraz na její hladině, tak není možné ten obraz podle skutečnosti rozpoznat a vidět.</p>
<p>Právě tak, bráhmane, tehdy, když člověk prodlévá smyslí upoutanou (5) pochybovačností (<i lang='pli' translate='no'>vičikiččhá</i>), pod vlivem pochybovačnosti, tak nepoznává podle skutečnosti únik od této vzniklé pochybovačnosti, nepoznává a nevidí podle skutečnosti vlastní dobro, dobro ostatních ani dobro obou.</p>
<footer>
<p>Překlad <span class='author'>Bhikkhu Gavésakó</span>, úprava a editace <span class='author'>Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: <a href='http://dhammadesana.wz.cz/'>http://dhammadesana.wz.cz/</a></p>
<p>Prepared for SuttaCentral by <span class='editor'>Ayya Vimala</span> and <span class='editor'>Aminah Borg-Luck</span>.</p>
</footer>
</article>
</body>
</html>
