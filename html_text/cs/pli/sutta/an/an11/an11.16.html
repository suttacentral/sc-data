<!DOCTYPE html>
<html>
<head>
<meta charset='UTF-8'>
<meta name='author' content='Bhikkhu Gavésakó, Štěpán Chromovský'>
<title></title>
</head>
<body>
<article id='16' data-uid='an11.16' lang='cs'>
<header>
<ul>
<li class='division' lang='pli' translate='no'>Aṅguttara Nikāya</li>
<li>Ékadasaka-nipáta—11. Kapitola</li>
</ul>
<h1>11.16. Osvobození mysli laskavostí</h1>
</header>
<p>Mniši, je-li pěstováno, rozvíjeno a často prováděno osvobození mysli laskavostí (<i lang='pli' translate='no'>mettája čétovimutti</i>), je-li učiněno základem a prostředkem, je-li upevněno a dovedeno k dokonalosti, lze očekávat jedenáct výhod (<i lang='pli' translate='no'>ánisamsá</i>). Kterých jedenáct? Někdo takový:</p>
<ol>
<li>usíná v blaženosti (<i lang='pli' translate='no'>sukham supati</i>)</li>
<li>probouzí se v blaženosti (<i lang='pli' translate='no'>sukham patibudždžhati</i>)</li>
<li>nemá zlé sny (<i lang='pli' translate='no'>na pápakam supinam passati</i>)</li>
<li>je milý lidským bytostem (<i lang='pli' translate='no'>manussánam pijo hoti</i>)</li>
<li>je milý nelidským bytostem (<i lang='pli' translate='no'>amanussánam pijo hoti</i>)</li>
<li>je ochraňován božstvy (<i lang='pli' translate='no'>dévatá rakkhanti</i>)</li>
<li>nemůže být zraněn ohněm, jedem či mečem [zbraní] (<i lang='pli' translate='no'>nássa aggi vá visam vá sattham vá kamati</i>)</li>
<li>rychle dosahuje soustředění mysli (<i lang='pli' translate='no'>tuvatam čittam samádhijati</i>)</li>
<li>má jasný vzhled tváře (<i lang='pli' translate='no'>mukhavanno vippasídati</i>)</li>
<li>nebude zmaten při umírání (<i lang='pli' translate='no'>asammúlho kálam karoti</i>)</li>
<li>nedosáhne-li vyššího stavu, bude znovuzrozen ve světě Brahmy (<i lang='pli' translate='no'>uttari appatividždžhanto brahmalokúpago hoti</i>).</li>
</ol>
<p>Mniši, je-li pěstováno, rozvíjeno a často prováděno osvobození mysli laskavostí, je-li učiněno základem a prostředkem, je-li upevněno a dovedeno k dokonalosti, lze očekávat těchto jedenáct výhod.</p>
<footer>
<p>Překlad <span class='author'>Bhikkhu Gavésakó</span>, úprava a editace <span class='author'>Štěpán Chromovský</span>.</p>
<p>© Přátelé Dhammy</p>
<p>Used with kind permission of Přátelé Dhammy: <a href='http://dhammadesana.wz.cz/'>http://dhammadesana.wz.cz/</a></p>
<p>Prepared for SuttaCentral by <span class='editor'>Ayya Vimala</span> and <span class='editor'>Aminah Borg-Luck</span>.</p>
</footer>
</article>
</body>
</html>
