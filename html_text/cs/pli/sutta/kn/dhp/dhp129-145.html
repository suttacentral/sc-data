<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Štěpán Chromovský'>
</head>
<body>
<article id='dhp129-145' lang='cs'>
<header>
<ul>
<li class='division'>Khuddaka-nikája</li>
<li class='subdivision'>Dhammapada</li>
<li>Slova Učení</li>
</ul>
<h1>10. Díl: Hůl [Trest]</h1>
</header>
<blockquote class='gatha'>
<p><a class='ref sc' id='sc129' data-uid='dhp129'>SC 129</a>všichni se třesou před holí [trestem],<br>
všichni se bojí smrti,<br>
přirovnávaje ostatní k sobě,<br>
nechť nikdo nezabíjí ani k tomu nenavádí</p>
<p><a class='ref sc' id='sc130' data-uid='dhp130'>SC 130</a>všichni se třesou před holí [trestem],<br>
všem je život milý<br>
přirovnávaje ostatní k sobě,<br>
nechť nikdo nezabíjí ani k tomu nenavádí</p>
<p><a class='ref sc' id='sc131' data-uid='dhp131'>SC 131</a>bytostem toužícím po štěstí<br>
kdo holí [zbraní] ubližuje,<br>
sám hledaje štěstí,<br>
po smrti nezíská štěstí</p>
<p><a class='ref sc' id='sc132' data-uid='dhp132'>SC 132</a>bytostem toužícím po štěstí<br>
kdo holí [zbraní] neubližuje,<br>
sám hledaje štěstí,<br>
po smrti získá štěstí</p>
<p><a class='ref sc' id='sc133' data-uid='dhp133'>SC 133</a>nehovoř hrubě k nikomu<br>
nebo ti stejnými slovy odpoví,<br>
vskutku strastná je vznětlivá řeč,<br>
tato hůl [zbraň] tě zpětně udeří</p>
<p><a class='ref sc' id='sc134' data-uid='dhp134'>SC 134</a>budeš-li sám ztichlý<br>
jako puklý gong,<br>
dosáhl jsi odpoutání [vyhasnutí]<br>
a vznětlivost již u tebe není k nalezení</p>
<p><a class='ref sc' id='sc135' data-uid='dhp135'>SC 135</a>jako pastýř holí<br>
dobytek vyhání na pastvu,<br>
tak stáří a smrt<br>
život vyhánějí z živých bytostí</p>
<p><a class='ref sc' id='sc136' data-uid='dhp136'>SC 136</a>když vykonává zlé činy,<br>
pošetilec nechápe co dělá,<br>
vlastními činy bude hlupák<br>
trýzněn, jakoby jej pálil oheň</p>
<p><a class='ref sc' id='sc137' data-uid='dhp137'>SC 137</a>kdo ozbrojený neozbrojeným<br>
nezkaženým bytostem ubližuje,<br>
do některé z těchto deseti situací<br>
rychle se dostane:</p>
<p><a class='ref sc' id='sc138' data-uid='dhp138'>SC 138</a>kruté a zničující pocity,<br>
tělesné zranění [rozpad],<br>
těžké onemocnění<br>
pomatenost mysli ho stihnou,</p>
<p><a class='ref sc' id='sc139' data-uid='dhp139'>SC 139</a>potíže u krále,<br>
strašné pomluvy,<br>
oddělení od příbuzných<br>
či pozbytí majetku</p>
<p><a class='ref sc' id='sc140' data-uid='dhp140'>SC 140</a>nebo jeho domy<br>
spálí plameny ohně<br>
či se po rozpadu těla takový nemoudrý člověk<br>
znovuzrodí v pekle</p>
<p><a class='ref sc' id='sc141' data-uid='dhp141'>SC 141</a>ani nahota, ani spletené vlasy, ani bláto,<br>
ani odmítání jídla, ani spaní na holé zemi,<br>
ani prach a špína, ani dřepění na patách<br>
ne-očistí smrtelníka, který nepřekonal své pochybnosti</p>
<p><a class='ref sc' id='sc142' data-uid='dhp142'>SC 142</a>kdo se třeba obléká zdobně, avšak má klidné chování,<br>
je mírný, zkrocený, má jistotu, vede čistý [svatý] život<br>
a vůči všem živým bytostem odložil hůl [zbraň],<br>
ten je vskutku bráhmanem, asketou, mnichem</p>
<p><a class='ref sc' id='sc143' data-uid='dhp143'>SC 143</a>člověk ovládaný studem špatně jednat -<br>
kdo takový je k nalezení ve světě,<br>
kdo chápe, co je to hanba,<br>
[kdo je] jako ušlechtilý kůň [ovládaný] bičem?</p>
<p><a class='ref sc' id='sc144' data-uid='dhp144'>SC 144</a>jako ušlechtilý kůň popohnaný bičem<br>
buďte horliví a obdaření pocitem naléhavosti,<br>
důvěrou, ctností a energií,<br>
soustředěním a zkoumáním Dhammy,<br>
obdařeni věděním, správným jednáním a uvědoměním<br>
opusťte toto nemalé utrpení</p>
<p><a class='ref sc' id='sc145' data-uid='dhp145'>SC 145</a>vodu rozvádějí zavlažovači<br>
šípaři obrábějí ostří<br>
dřevo obrábějí tesaři<br>
sami sebe ovládají [krotí] ti, kdo jednají správně</p>
</blockquote>
<footer>
<p>Překlad <span class='author'>Štěpán Chromovský</span>.</p>
<p>(C) Přátelé Dhammy: http://dhamma.wz.cz/textarchive.htm</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
