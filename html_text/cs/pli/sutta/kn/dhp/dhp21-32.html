<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Štěpán Chromovský'>
</head>
<body>
<article id='dhp21-32' lang='cs'>
<header>
<ul>
<li class='division'>Khuddaka-nikája</li>
<li class='subdivision'>Dhammapada</li>
<li>Slova Učení</li>
</ul>
<h1>2. Díl: Dbalost</h1>
</header>
<blockquote class='gatha'>
<p><a class='ref sc' id='sc21' data-uid='dhp21' href='#sc21' data-uid='dhp21'>SC 21</a>dbalost je cesta k bezsmrtnosti,<br>
nedbalost je cesta ke smrti,<br>
dbalí neumírají,<br>
ale nedbalci jsou již jakoby mrtví</p>
<p><a class='ref sc' id='sc22' data-uid='dhp22' href='#sc22' data-uid='dhp22'>SC 22</a>tento rozdíl když pochopili,<br>
dbalí mudrcové,<br>
dbalostí se těší,<br>
v oblasti ušlechtilých se radují</p>
<p><a class='ref sc' id='sc23' data-uid='dhp23' href='#sc23' data-uid='dhp23'>SC 23</a>ti v meditačním pohroužení setrvávající,<br>
stále s vytrvalým úsilím,<br>
tito mudrci dosáhnou odpoutání,<br>
nepřekonatelného vyproštění z jha</p>
<p><a class='ref sc' id='sc24' data-uid='dhp24' href='#sc24' data-uid='dhp24'>SC 24</a>kdo je snaživý a má uvědomění,<br>
čistých činů uvážlivý vykonavatel,<br>
v kázni a v Dhammě žijící,<br>
tomuto dbalému sláva narůstá</p>
<p><a class='ref sc' id='sc25' data-uid='dhp25' href='#sc25' data-uid='dhp25'>SC 25</a>snaživostí a dbalostí,<br>
sebekázní a sebeovládáním<br>
ostrov si vytvoří moudrý člověk<br>
jenž žádná záplava nezatopí</p>
<p><a class='ref sc' id='sc26' data-uid='dhp26' href='#sc26' data-uid='dhp26'>SC 26</a>nedbalosti jsou oddaní<br>
pošetilí a hloupí lidé,<br>
svoji dbalost však moudrý člověk<br>
jako své nejlepší bohatství ochraňuje</p>
<p><a class='ref sc' id='sc27' data-uid='dhp27' href='#sc27' data-uid='dhp27'>SC 27</a>neoddávejte se nedbalosti<br>
ani smyslnému potěšení intimností,<br>
ten, kdo je dbalý a dlí v meditačním pohroužení<br>
dosáhne rozsáhlejší blaženosti</p>
<p><a class='ref sc' id='sc28' data-uid='dhp28' href='#sc28' data-uid='dhp28'>SC 28</a>nedbalost dbalostí<br>
když moudrý člověk vypudí,<br>
na věž moudrosti vystoupí,<br>
bez trápení pak na trápící se lidstvo,<br>
jako z vrcholku hory na zem,<br>
moudrý na pošetilé shlíží</p>
<p><a class='ref sc' id='sc29' data-uid='dhp29' href='#sc29' data-uid='dhp29'>SC 29</a>dbalý mezi nedbalci,<br>
mezi ospalci zcela bdělý,<br>
jako před slabého koně rychlý kůň,<br>
stejně tak postupuje vpřed moudrý</p>
<p><a class='ref sc' id='sc30' data-uid='dhp30' href='#sc30' data-uid='dhp30'>SC 30</a>dbalostí Maghavá<br>
mezi bohy prvenství došel,<br>
dbalost je chválena,<br>
nedbalost kritizována, vždy</p>
<p><a class='ref sc' id='sc31' data-uid='dhp31' href='#sc31' data-uid='dhp31'>SC 31</a>dbalostí se těšící mnich,<br>
na nedbalost ve strachu hledící,<br>
pouta malá i velká<br>
v sobě spálí, jako požár když postupuje</p>
<p><a class='ref sc' id='sc32' data-uid='dhp32' href='#sc32' data-uid='dhp32'>SC 32</a>dbalostí se těšící mnich,<br>
na nedbalost ve strachu hledící,<br>
je neschopen odpadnutí<br>
a je již v blízkosti odpoutání</p>
</blockquote>
<footer>
<p>Překlad <span class='author'>Štěpán Chromovský</span>.</p>
<p>(C) Přátelé Dhammy: http://dhamma.wz.cz/textarchive.htm</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
