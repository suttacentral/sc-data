<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Štěpán Chromovský'>
</head>
<body>
<article id='dhp197-208' lang='cs'>
<header>
<ul>
<li class='division'>Khuddaka-nikája</li>
<li class='subdivision'>Dhammapada</li>
<li>Slova Učení</li>
</ul>
<h1>15. Díl: Štěstí</h1>
</header>
<blockquote class='gatha'>
<p><a class='ref sc' id='sc197' data-uid='dhp197' href='#sc197' data-uid='dhp197'>SC 197</a>velmi šťastně žijeme<br>
mezi nenávistnými bez nenávisti [zášti],<br>
mezi nenávistnými lidmi<br>
prodléváme bez nenávisti</p>
<p><a class='ref sc' id='sc198' data-uid='dhp198' href='#sc198' data-uid='dhp198'>SC 198</a>velmi šťastně žijeme<br>
mezi nemocnými bez nemocí,<br>
mezi nemocnými lidmi<br>
prodléváme bez nemocí</p>
<p><a class='ref sc' id='sc199' data-uid='dhp199' href='#sc199' data-uid='dhp199'>SC 199</a>velmi šťastně žijeme<br>
mezi vzrušenými nevzrušeně,<br>
mezi vzrušenými lidmi<br>
prodléváme nevzrušeně</p>
<p><a class='ref sc' id='sc200' data-uid='dhp200' href='#sc200' data-uid='dhp200'>SC 200</a>velmi šťastně žijeme<br>
my, kdo nic nemáme,<br>
budeme se živit radostným nadšením<br>
jako Zářící bohové</p>
<p><a class='ref sc' id='sc201' data-uid='dhp201' href='#sc201' data-uid='dhp201'>SC 201</a>vítězství plodí nenávist [zášť],<br>
poražený žije strastně,<br>
ten, kdo dosáhl míru, žije šťastně,<br>
neboť odložil stranou vítězství i porážku</p>
<p><a class='ref sc' id='sc202' data-uid='dhp202' href='#sc202' data-uid='dhp202'>SC 202</a>není ohně, jež by se vyrovnal vášni,<br>
není hříchu, jež by se vyrovnal nenávisti,<br>
není utrpení, jež by se vyrovnalo osobnostním skupinám,<br>
není většího štěstí než je stav míru</p>
<p><a class='ref sc' id='sc203' data-uid='dhp203' href='#sc203' data-uid='dhp203'>SC 203</a>nenasytnost je největší nemocí,<br>
formace jsou největším utrpením,<br>
pro toho, kdo toto poznal v souladu se skutečností,<br>
je odpoutání [vyhasnutí] největším štěstím</p>
<p><a class='ref sc' id='sc204' data-uid='dhp204' href='#sc204' data-uid='dhp204'>SC 204</a>[mentální] zdraví je největším ziskem,<br>
spokojenost je největším bohatstvím,<br>
důvěra [v Učení] je největším přítelem,<br>
odpoutání [vyhasnutí] je největším štěstím</p>
<p><a class='ref sc' id='sc205' data-uid='dhp205' href='#sc205' data-uid='dhp205'>SC 205</a>kdo okusil chuť samoty<br>
a chuť klidu,<br>
oproštěn od bídy a zla,<br>
zakouší chuť nadšení z Dhammy</p>
<p><a class='ref sc' id='sc206' data-uid='dhp206' href='#sc206' data-uid='dhp206'>SC 206</a>je dobré vídat ušlechtilé,<br>
pobývání s nimi je vždy šťastné,<br>
kdo nemusí vídat pošetilé,<br>
může být stále šťastný</p>
<p><a class='ref sc' id='sc207' data-uid='dhp207' href='#sc207' data-uid='dhp207'>SC 207</a>kdo s pošetilci se stýká,<br>
dlouhou dobu se trápí,<br>
strastná je pošetilců společnost<br>
jako nepřátelů—vždy,<br>
moudrých však šťastná je společnost<br>
jako s příbuznými setkání</p>
<p><a class='ref sc' id='sc208' data-uid='dhp208' href='#sc208' data-uid='dhp208'>SC 208</a>proto [následujte] moudrého, rozumného a dobře poučeného,<br>
vytrvalého v ctnosti a ušlechtilého, dbalého sých povinností,<br>
takového moudrého člověka<br>
následujte, jako měsíc svou dráhu skrze souhvězdí</p>
</blockquote>
<footer>
<p>Překlad <span class='author'>Štěpán Chromovský</span>.</p>
<p>(C) Přátelé Dhammy: http://dhamma.wz.cz/textarchive.htm</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
