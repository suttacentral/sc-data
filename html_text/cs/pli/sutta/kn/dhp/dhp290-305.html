<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Štěpán Chromovský'>
</head>
<body>
<article id='dhp290-305' lang='cs'>
<header>
<ul>
<li class='division'>Khuddaka-nikája</li>
<li class='subdivision'>Dhammapada</li>
<li>Slova Učení</li>
</ul>
<h1>21. Díl: Různé</h1>
</header>
<blockquote class='gatha'>
<p><a class='ref sc' id='sc290' data-uid='dhp290' href='#sc290' data-uid='dhp290'>SC 290</a>je-li možné opuštěním omezeného štěstí<br>
spatřit rozsáhlé štěstí,<br>
pak moudrý opustí omezené štěstí<br>
aby spatřil rozsáhlé štěstí</p>
<p><a class='ref sc' id='sc291' data-uid='dhp291' href='#sc291' data-uid='dhp291'>SC 291</a>kdo způsobuje ostatním utrpení,<br>
v touze po vlastním štěstí,<br>
zaplete se do spleti nenávisti<br>
a z této nenávisti [zášti] se nevyprostí</p>
<p><a class='ref sc' id='sc292' data-uid='dhp292' href='#sc292' data-uid='dhp292'>SC 292</a>ti, kdo odmítají to, co by měli dělat<br>
a dělají to, co by neměli dělat -<br>
drzí a nedbalí -<br>
u těch zákaly jen narůstají</p>
<p><a class='ref sc' id='sc293' data-uid='dhp293' href='#sc293' data-uid='dhp293'>SC 293</a>ale ti, kdo jsou správně upevnění,<br>
stále si uvědomují tělo,<br>
neprovádějí to, co by neměli<br>
a vytrvale konají to, co by měli,<br>
uvědomělí a jasně chápající -<br>
ti dojdou k ukončení zákalů</p>
<p><a class='ref sc' id='sc294' data-uid='dhp294' href='#sc294' data-uid='dhp294'>SC 294</a>když zabil matku [žádostivost] a otce [klam „já“],<br>
dva bojovné krále [víru ve věčnou existenci a víru v úplný zánik],<br>
a zničil království a jeho poddané [šest smyslových základen a vášeň],<br>
putuje bráhman prost strázně</p>
<p><a class='ref sc' id='sc295' data-uid='dhp295' href='#sc295' data-uid='dhp295'>SC 295</a>když zabil matku [žádostivost] a otce [klam „já“],<br>
dva učené krále [víru ve věčnou existenci a víru v úplný zánik],<br>
když zabil pětici tygrů [pět mentálních překážek],<br>
putuje bráhman prost strázně</p>
<p><a class='ref sc' id='sc296' data-uid='dhp296' href='#sc296' data-uid='dhp296'>SC 296</a>jsou probuzení, zcela probuzení -<br>
vždy—Gótamovi žáci,<br>
kteří si dnem i nocí<br>
stále uvědomují [připomínají] Buddhu</p>
<p><a class='ref sc' id='sc297' data-uid='dhp297' href='#sc297' data-uid='dhp297'>SC 297</a>jsou probuzení, zcela probuzení -<br>
vždy—Gótamovi žáci,<br>
kteří si dnem i nocí<br>
stále uvědomují Dhammu</p>
<p><a class='ref sc' id='sc298' data-uid='dhp298' href='#sc298' data-uid='dhp298'>SC 298</a>jsou probuzení, zcela probuzení -<br>
vždy—Gótamovi žáci,<br>
kteří si dnem i nocí<br>
stále uvědomují Sanghu</p>
<p><a class='ref sc' id='sc299' data-uid='dhp299' href='#sc299' data-uid='dhp299'>SC 299</a>jsou probuzení, zcela probuzení -<br>
vždy—Gótamovi žáci,<br>
kteří si dnem i nocí<br>
stále uvědomují tělo</p>
<p><a class='ref sc' id='sc300' data-uid='dhp300' href='#sc300' data-uid='dhp300'>SC 300</a>jsou probuzení, zcela probuzení -<br>
vždy—Gótamovi žáci,<br>
kteří dnem i nocí<br>
těší svou mysl neubližováním</p>
<p><a class='ref sc' id='sc301' data-uid='dhp301' href='#sc301' data-uid='dhp301'>SC 301</a>jsou probuzení, zcela probuzení -<br>
vždy—Gótamovi žáci,<br>
kteří dnem i nocí<br>
těší svou mysl [meditačním] rozvíjením</p>
<p><a class='ref sc' id='sc302' data-uid='dhp302' href='#sc302' data-uid='dhp302'>SC 302</a>je těžké odejít do bezdomoví a nalézt v tom uspokojení,<br>
těžký a strastný je život hospodáře,<br>
strastné je pobývání mezi cizími lidmi,<br>
poutník [životy] je stále stíhán strastmi,<br>
proto nebuďte jen poutníky [životy],<br>
nedejte se stále stíhat strastmi</p>
<p><a class='ref sc' id='sc303' data-uid='dhp303' href='#sc303' data-uid='dhp303'>SC 303</a>kdo je obdařen důvěrou a ctností,<br>
dosáhne slávy a bohatství,<br>
kamkoli přijde,<br>
tam bude poctěn</p>
<p><a class='ref sc' id='sc304' data-uid='dhp304' href='#sc304' data-uid='dhp304'>SC 304</a>kdo je naplněný mírem, šíří jas již z dálky,<br>
jako zasněžený vrcholek,<br>
nemírný [nectnostný] však není zřetelný ani z blízka,<br>
jako šíp vystřelený v noci</p>
<p><a class='ref sc' id='sc305' data-uid='dhp305' href='#sc305' data-uid='dhp305'>SC 305</a>kdo sám usedá a sám uléhá,<br>
sám se prochází a není pohodlný [líný],<br>
kdo sám sebe krotí [ovládá],<br>
bude spokojený v lesích</p>
</blockquote>
<footer>
<p>Překlad <span class='author'>Štěpán Chromovský</span>.</p>
<p>(C) Přátelé Dhammy: http://dhamma.wz.cz/textarchive.htm</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
