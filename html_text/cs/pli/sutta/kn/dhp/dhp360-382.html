<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Štěpán Chromovský'>
</head>
<body>
<article id='dhp360-382' lang='cs'>
<header>
<ul>
<li class='division'>Khuddaka-nikája</li>
<li class='subdivision'>Dhammapada</li>
<li>Slova Učení</li>
</ul>
<h1>25. Díl: Mnich</h1>
</header>
<blockquote class='gatha'>
<p><a class='ref sc' id='sc360' data-uid='dhp360' href='#sc360' data-uid='dhp360'>SC 360</a>ovládat své oko [zrak] je dobré,<br>
je dobré ovládat své ucho [sluch],<br>
ovládat svůj nos [čich] je dobré,<br>
je dobré ovládat svůj jazyk [chuť]</p>
<p><a class='ref sc' id='sc361' data-uid='dhp361' href='#sc361' data-uid='dhp361'>SC 361</a>ovládat své tělo je dobré,<br>
je dobré ovládat svou řeč,<br>
ovládat svou mysl je dobré,<br>
je dobré zcela se ovládat,<br>
zcela se kontrolující mnich<br>
od veškeré strasti se osvobodí</p>
<p><a class='ref sc' id='sc362' data-uid='dhp362' href='#sc362' data-uid='dhp362'>SC 362</a>kdo ukázní své ruce, ukázní své nohy,<br>
ukázní svou řeč, nanejvýš se ukázní -<br>
v niterné radosti, soustředěný<br>
a spokojený v samotě—ten je nazýván mnichem</p>
<p><a class='ref sc' id='sc363' data-uid='dhp363' href='#sc363' data-uid='dhp363'>SC 363</a>mnich, který ukázní svá ústa,<br>
recituje bez rozrušení [nepovýšeně]<br>
a objasňuje smysl Dhammy -<br>
sladká je jeho řeč</p>
<p><a class='ref sc' id='sc364' data-uid='dhp364' href='#sc364' data-uid='dhp364'>SC 364</a>Dhammou se těšící, z Dhammy se radující,<br>
Dhammu zkoumající,<br>
Dhammu si připomínající mnich<br>
od dobré Dhammy neodpadne</p>
<p><a class='ref sc' id='sc365' data-uid='dhp365' href='#sc365' data-uid='dhp365'>SC 365</a>nemysli na vlastní zisk,<br>
nežij v závisti vůči ostatním,<br>
mnich, který závidí ostatním,<br>
soustředění nedosáhne</p>
<p><a class='ref sc' id='sc366' data-uid='dhp366' href='#sc366' data-uid='dhp366'>SC 366</a>i když mnich nenabyl zisku,<br>
na vlastní zisk nemyslí,<br>
toho i bohové chválí,<br>
kdo žije čistě a nepolevuje v úsilí</p>
<p><a class='ref sc' id='sc367' data-uid='dhp367' href='#sc367' data-uid='dhp367'>SC 367</a>jakékoli jméno-a-hmotu,<br>
kdo nepovažuje za své vlastní,<br>
a kvůli tomu, co není se netrápí,<br>
ten je nazýván mnichem</p>
<p><a class='ref sc' id='sc368' data-uid='dhp368' href='#sc368' data-uid='dhp368'>SC 368</a>v laskavosti prodlévající mnich,<br>
povznešený Buddhovým učením,<br>
dosáhne stavu míru:<br>
štěstí utišení formací</p>
<p><a class='ref sc' id='sc369' data-uid='dhp369' href='#sc369' data-uid='dhp369'>SC 369</a>vyprázdni, mnichu, tento člun,<br>
prázdný pro tebe bude lehčí,<br>
odetneš-li vášeň a nenávist,<br>
dojdeš tím k odpoutání</p>
<p><a class='ref sc' id='sc370' data-uid='dhp370' href='#sc370' data-uid='dhp370'>SC 370</a>odetni pět [nižších pout], zanech pět [vyšších pout]<br>
a rozviň přednostně pět [řídících schopností],<br>
mnich, který překonal pět připoutaností<br>
je nazýván „ten, kdo překročil záplavu“</p>
<p><a class='ref sc' id='sc371' data-uid='dhp371' href='#sc371' data-uid='dhp371'>SC 371</a>cvič meditační pohroužení, mnichu, nebuď nedbalý,<br>
nenech svou mysl potulovat u pramenů smyslnosti,<br>
nespolkni z nedbalosti tuto žhavou železnou kouli,<br>
aby ses nespálil a nenaříkal: „to je utrpení“</p>
<p><a class='ref sc' id='sc372' data-uid='dhp372' href='#sc372' data-uid='dhp372'>SC 372</a>není meditační pohroužení u toho, kdo postrádá moudrost,<br>
není moudrost u toho, kdo postrádá meditační pohroužení,<br>
kdo je však obdařen meditačním pohroužením i moudrostí,<br>
ten je již v blízkosti odpoutání</p>
<p><a class='ref sc' id='sc373' data-uid='dhp373' href='#sc373' data-uid='dhp373'>SC 373</a>do prázdného příbytku vstupuje<br>
mnich, který má mysl naplněnou mírem,<br>
zakouší radost, kterou nezakouší obyčejní lidé,<br>
ten, kdo správně a jasně vidí Dhammu</p>
<p><a class='ref sc' id='sc374' data-uid='dhp374' href='#sc374' data-uid='dhp374'>SC 374</a>kdo správně pozná [zakusí] jakým způsobem<br>
osobnostní skupiny vznikají a zanikají,<br>
ten získá nadšení a radost,<br>
neboť tím pozná bezsmrtný stav</p>
<p><a class='ref sc' id='sc375' data-uid='dhp375' href='#sc375' data-uid='dhp375'>SC 375</a>toto jsou první kroky<br>
moudrého mnicha, zde [v tomto učení]:<br>
střežení svých smyslů a spokojenost,<br>
sebekontrola podle pravidel cvičení,<br>
sdružování se s dobrými přáteli,<br>
čistý život a nepolevování v úsilí,</p>
<p><a class='ref sc' id='sc376' data-uid='dhp376' href='#sc376' data-uid='dhp376'>SC 376</a>měl by mít přátelské zůsoby<br>
a být zkušený v jednání,<br>
tím bude naplněn radostí<br>
a učiní konec utrpení</p>
<p><a class='ref sc' id='sc377' data-uid='dhp377' href='#sc377' data-uid='dhp377'>SC 377</a>jako jasmín květů<br>
uvadlých se zbavuje,<br>
tak vášně a nenávisti<br>
zcela se zbavte, mniši</p>
<p><a class='ref sc' id='sc378' data-uid='dhp378' href='#sc378' data-uid='dhp378'>SC 378</a>kdo má mírné [klidné] tělo a mírnou řeč,<br>
je mírný a dobře soustředěný,<br>
mnich, který opustil světské návnady,<br>
ten je nazýván „umírněný“</p>
<p><a class='ref sc' id='sc379' data-uid='dhp379' href='#sc379' data-uid='dhp379'>SC 379</a>sám sebe napravuj [napomínej],<br>
sám sebe zkoumej,<br>
když střeží sám sebe a je uvědomělý,<br>
bude mnich prodlévat blaženě</p>
<p><a class='ref sc' id='sc380' data-uid='dhp380' href='#sc380' data-uid='dhp380'>SC 380</a>každý je sám sobě ochráncem,<br>
každý je sám sobě vůdcem,<br>
proto bys měl ukáznit sám sebe,<br>
jako chovatel svého skvělého koně</p>
<p><a class='ref sc' id='sc381' data-uid='dhp381' href='#sc381' data-uid='dhp381'>SC 381</a>radostí naplněný mnich,<br>
povznešený Buddhovým učením,<br>
dosáhne stavu míru:<br>
štěstí utišení formací</p>
<p><a class='ref sc' id='sc382' data-uid='dhp382' href='#sc382' data-uid='dhp382'>SC 382</a>když mladý mnich<br>
bojuje [usiluje] v Buddhově učení,<br>
ozáří tento svět,<br>
jako z mraků vynořivší se měsíc</p>
</blockquote>
<footer>
<p>Překlad <span class='author'>Štěpán Chromovský</span>.</p>
<p>(C) Přátelé Dhammy: http://dhamma.wz.cz/textarchive.htm</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
