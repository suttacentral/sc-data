<!DOCTYPE html>
<html>
<head>
<meta charset='UTF-8'>
<title></title>
<meta charset='UTF-8'>
<meta name='author' content='Bhikkhu Gavésakó, Štěpán Chromovský'>
</head>
<body>
<article id='iti76' lang='cs'>
<header>
<ul>
<li class='division' lang='pli' translate='no'>Khuddaka Nikāya</li>
<li class='subdivision'>Buddhova rčení</li>
<li>Třetí kapitola</li>
</ul>
<h1>76. Touha po štěstí</h1>
</header>
<p>... „Mniši, moudrý, jenž touží po třech šťastných stavech, by měl střežit svoji ctnost. Kterých třech?</p>
<p>(Když uvažuje:) ‚Nechť ke mně přijde chvála,‘ měl by moudrý střežit svoji ctnost. (Když uvažuje:) ‚Nechť u mně vyvstane majetek (požitky),‘ měl by moudrý střežit svoji ctnost. (Když uvažuje:) ‚Nechť po rozpadu těla, po smrti, znovu vyvstanu na šťastném místě, v nebeském světě,‘ měl by moudrý střežit svoji ctnost. Moudrý, jenž touží po těchto třech šťastných stavech, by měl střežit svoji ctnost.“ ...</p>
<blockquote class='gatha'>
<p>„Moudrý by měl střežit svoji ctnost, touží-li dosáhnout třech šťastných stavů:<br>
chvály, zisku (bohatství) a po smrti nebeské radosti.<br>
I ten kdo nekoná zlo, ale vyhledává někoho kdo ho koná,<br>
je podezřelý ze zla a jeho špatná pověst vzrůstá.<br>
Toho učiň svým přítelem, toho vyhledávej,<br>
kdo je takový jako jsi ty sám, neboť tvůj život je společný i jemu.<br>
Druh se sdružuje, dotýkající se dotýká druhých,<br>
jako šíp namazaný jedem zašpiní toulec.<br>
A tak moudrý, obávaje se zašpinění, by se neměl přátelit se zlými lidmi.<br>
Kdo zabalí tlející rybu do listu trávy,<br>
učiní tím zapáchající i trávu. Takový je ten, kdo se sdružuje s pošetilci.<br>
Ale kdo zabalí do listu vonnou esenci,<br>
ovoní tím i list. Takový je ten, kdo se sdružuje s moudrými.<br>
A tak, kdo zná své vlastní východisko (cíl), jako ten, kdo balí vůni do listu,<br>
by se neměl sdružovat s nemírnými, moudrý by se měl sdružovat s mírnými.<br>
Nemírný (nectnostný) vede do pekla, mírný (ctnostný) pomáhá do šťastného stavu.“ ...</p>
</blockquote>
<footer>
<p>Z páli a angličtiny přeložil <span class='author'>Štěpán Chromovský</span></p>
<p>Redigoval <span class='author'>Bhikkhu Gavésakó</span>.</p>
<p>(C) Přátelé Dhammy: <a href='http://dhammadesana.wz.cz/'>http://dhammadesana.wz.cz/</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
