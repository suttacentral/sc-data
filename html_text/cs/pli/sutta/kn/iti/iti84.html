<!DOCTYPE html>
<html>
<head>
<meta charset='UTF-8'>
<title></title>
<meta charset='UTF-8'>
<meta name='author' content='Bhikkhu Gavésakó, Štěpán Chromovský'>
</head>
<body>
<article id='iti84' lang='cs'>
<header>
<ul>
<li class='division' lang='pli' translate='no'>Khuddaka Nikāya</li>
<li class='subdivision'>Buddhova rčení</li>
<li>Třetí kapitola</li>
</ul>
<h1>84. Kvůli prospěchu mnohých</h1>
</header>
<p>... „Mniši, tito tři jedinci, kteří vyvstávají ve světě, vyvstávají ku prospěchu mnohých, pro štěstí mnohých, ze socitu se světem, pro dobro, prospěch a štěstí bohů a lidí. Kteří tři?</p>
<p>Zde vyvstane ve světě Tathágata, zasloužilý, dokonale probuzený, obdařený věděním a ctnostným jednáním, blažený, znalec světa, nepřekonatelný vůdce praktikujících osob, učitel bohů a lidí, probuzený a vznešený. Vykládá pak Dhammu, která je dobrá na počátku, dobrá uprostřed a dobrá na konci, obdařená smyslem a dobrou skladbou. Prohlašuje svatý život, úplně dokonalý a zcela očištěný. Toto je první jedinec, který když vyvstává ve světě, vyvstává ku prospěchu mnohých, pro štěstí mnohých, ze socitu se světem, pro dobro, prospěch a štěstí bohů a lidí.</p>
<p>A dále, je zde žák tohoto učitele, který je zasloužilý, prostý zákalů, jenž dospěl k završení, splnil svůj úkol, odložil břemeno, dosáhl pravého cíle, úplně odstranil pouto bytí a je osvobozen pravým poznáním. Vykládá pak Dhammu, která je dobrá na počátku, dobrá uprostřed a dobrá na konci, obdařená smyslem a dokonalou skladbou. Prohlašuje svatý život, úplně dokonalý a zcela očištěný. Toto je druhý jedinec, který když vyvstává ve světě, vyvstává ku prospěchu mnohých, pro štěstí mnohých, ze socitu se světem, pro dobro, prospěch a štěstí bohů a lidí.</p>
<p>A dále, je zde žák tohoto učitele, který se cvičí v postupu na stezce, který je dobře poučený, obdařený ctnostným jednáním. A ten pak rovněž vykládá Dhammu, která je dobrá na počátku, dobrá uprostřed a dobrá na konci, obdařená smyslem a dokonalou skladbou. Prohlašuje svatý život, úplně dokonalý a zcela očištěný. Toto je třetí jedinec, který když vyvstává ve světě, vyvstává ku prospěchu mnohých, pro štěstí mnohých, ze socitu se světem, pro dobro, prospěch a štěstí bohů a lidí. To jsou ti tři jedinci, kteří když vyvstávají ve světě, vyvstávají ku prospěchu mnohých, pro štěstí mnohých, ze socitu se světem, pro dobro, prospěch a štěstí bohů a lidí.“ ...</p>
<blockquote class='gatha'>
<p>„Tento učitel, velký zřec, je první ve světě, jeho následují žáci, kteří jsou zcela rozvinutí,<br>
a pak ti, kteří se cvičí v postupu na stezce, dobře poučení, obdaření ctnostným jednáním.<br>
Tito tři, hlavní mezi bohy a lidmi, vyzařují světlo, prohlašujíce Dhammu,<br>
otevírajíce bránu k bezsmrtnosti, osvobozují mnohé od pout.<br>
Ti kdo následují tuto stezku, dobře vyloženou nepřekonatelným vůdcem karavany,<br>
ukončí strast, právě zde, ti kdo jsou dbalí učení Blaženého.“ ...</p>
</blockquote>
<footer>
<p>Z páli a angličtiny přeložil <span class='author'>Štěpán Chromovský</span></p>
<p>Redigoval <span class='author'>Bhikkhu Gavésakó</span>.</p>
<p>(C) Přátelé Dhammy: <a href='http://dhammadesana.wz.cz/'>http://dhammadesana.wz.cz/</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
