<!DOCTYPE html>
<html>
<head>
<meta charset='UTF-8'>
<title></title>
<meta charset='UTF-8'>
<meta name='author' content='Bhikkhu Gavésakó, Štěpán Chromovský'>
</head>
<body>
<article id='iti89' lang='cs'>
<header>
<ul>
<li class='division' lang='pli' translate='no'>Khuddaka Nikāya</li>
<li class='subdivision'>Buddhova rčení</li>
<li>Třetí kapitola</li>
</ul>
<h1>89. Dévadatta</h1>
</header>
<p>„Mniši, přemožen třemi falešnými věcmi, se zachvácenou myslí, je Dévadatta neodvratně zahuben v pekle, po celý velevěk (eon). Kterými třemi?</p>
<p>Přemožen zlými žádostmi, se zachvácenou myslí, je Dévadatta neodvratně zahuben v pekle, po celý velevěk.</p>
<p>Přemožen přátelstvím se zlými lidmi, se zachvácenou myslí, je Dévadatta neodvratně zahuben v pekle, po celý velevěk.</p>
<p>A přestože je zde pro něj stále co vykonat, zastavil se v půli cesty, s trochou odlišného nízkého dosažení (magických schopností). Přemožen těmito třemi falešnými věcmi, se zachvácenou myslí, je Dévadatta neodvratně zahuben v pekle, po celý velevěk.“ ...</p>
<blockquote class='gatha'>
<p>„Nemůže být kdy znovuzrozen ve světě ten, kdo má zlé žádosti.<br>
Toto poznej, jaký je budoucí (posmrtný) stav toho, kdo má zlé žádosti.<br>
Považován za moudého, rozvinutého a uklidněného,<br>
opředený slávou, byl Dévadata ctěn.<br>
V záchvatu nedbalosti pak napadl Tathágatu<br>
a propadl se do nejnižšího pekla se čtyřmi bránami, do strašného místa.<br>
Kdo plánuje spiknutí proti tomu, kdo je nezkažený a nekoná zlé skutky,<br>
toto zlo (které plánuje) padne na něj samotného, jenž má zkaženou mysl a je bezohledný.<br>
I když si někdo usmyslí, že znečistí oceán miskou jedu,<br>
nemůže ho znečistit, neboť množství vody v něm je velké.<br>
Podobně když někdo napadne urážkou (pomluvou) Tathágatu,<br>
který došel k pravému cíli a má mysl naplěnou mírem, neboť urážka se na něm neuchytí.<br>
Moudrý by se měl přátelit a sdružovat s těmi, kdo jsou jako on sám,<br>
jejichž stezku může mnich následovat a dosáhnout tak ukončení strasti.“ ...</p>
</blockquote>
<footer>
<p>Z páli a angličtiny přeložil <span class='author'>Štěpán Chromovský</span></p>
<p>Redigoval <span class='author'>Bhikkhu Gavésakó</span>.</p>
<p>(C) Přátelé Dhammy: <a href='http://dhammadesana.wz.cz/'>http://dhammadesana.wz.cz/</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
