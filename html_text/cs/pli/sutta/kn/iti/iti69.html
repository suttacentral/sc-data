<!DOCTYPE html>
<html>
<head>
<meta charset='UTF-8'>
<title></title>
<meta charset='UTF-8'>
<meta name='author' content='Bhikkhu Gavésakó, Štěpán Chromovský'>
</head>
<body>
<article id='iti69' lang='cs'>
<header>
<ul>
<li class='division' lang='pli' translate='no'>Khuddaka Nikāya</li>
<li class='subdivision'>Buddhova rčení</li>
<li>Třetí kapitola</li>
</ul>
<h1>69. Vášeň (2.)</h1>
</header>
<p>... „Mniši, kohokoli, ať mnicha či mnišku, kdo neopustil vášeň, kdo neopustil nenávist, kdo neopustil zaslepenost, nazývám tím kdo nepřekročil oceán s jeho vlnami, příboji a víry, s jeho obludami a démony.</p>
<p>Ale kohokoli, ať mnicha či mnišku, kdo opustil vášeň, kdo opustil nenávist, kdo opustil zaslepenost, nazývám tím kdo překročil oceán s jeho vlnami, příboji a víry, s jeho obludami a démony. Kdo překročil na druhý břeh a stojí na suché zemi, ten je skutečným bráhmanem.“ ...</p>
<blockquote class='gatha'>
<p>„Ten, jehož vášeň, nenávist a zaslepenost jsou očištěny,<br>
překročil tento oceán s jeho obludami a démony, s jeho strašnými vlnami, jež je tak těžké překročit.<br>
Kdo překonal pouta, opustil smrt a je prost přivlastňování, ten opustil strast a není pro něj dalšího bytí.<br>
Když došel k cíli, je nepostižitelný a unikl tak králi smrti, říkám.“ ...</p>
</blockquote>
<footer>
<p>Z páli a angličtiny přeložil <span class='author'>Štěpán Chromovský</span></p>
<p>Redigoval <span class='author'>Bhikkhu Gavésakó</span>.</p>
<p>(C) Přátelé Dhammy: <a href='http://dhammadesana.wz.cz/'>http://dhammadesana.wz.cz/</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
