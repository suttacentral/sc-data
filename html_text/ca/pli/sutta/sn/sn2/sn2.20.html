<!DOCTYPE html>
<html>
<head>
<meta charset='UTF-8'>
<meta name='author' content='Albert Biayna Gea'>
<title></title>
</head>
<body>
<article id='sn2.20' lang='ca'>
<header>
<ul>
<li class='division' lang='pli' translate='no'>Saṃyutta Nikāya</li>
<li class='subdivision'>Sagāthāvagga</li>
<li>Devaputta Saṃyutta</li>
</ul>
<h1>2.20. Discurs a Anathapindika</h1>
</header>
<p>Anathapindika, el fill dels Déus, assegut a un costat, pronuncià aquest vers en presència del Benaventurat:</p>
<p>—Aquest bosc de Jeta, la llar de molts savis, i habitat pel rei de la justícia, desperta la joia en mi. Els éssers que han de morir és purifiquen mitjançant les accions, el coneixement, la justícia, les virtuts i els mitjans de vida nobles, no mitjançant el naixement o la riquesa. Per tant, els savis, pel seu propi benestar, penetren en l’Ensenyança i es purifiquen en la saviesa, les virtuts i la pacificació com Sariputta. D’aquests monjos que han creuat més enllà, ell és el més important.</p>
<p>Anathapindika, el fill dels Déus, digué aquest vers, venerà i rodejà el Benaventurat i s’esvaí d’allà.</p>
<p>A la fi de la nit el Benaventurat s’adreçà als monjos:</p>
<p>—Monjos, quan la nit s’estava esvaint, una certa deïtat, il·luminat completament el bosc de Jeta amb una llum resplendent, s’apropà a mi i em venerà, s’assegué a un costat i pronuncià aquest vers:</p>
<p>Aquest bosc de Jeta, la llar de molts savis, i habitat pel rei de la justícia, desperta la joia en mi. Els éssers que han de morir és purifiquen mitjançant les accions, el coneixement, la justícia, les virtuts i els mitjans de vida nobles, no mitjançant el naixement o la riquesa. Per tant, els savis, pel seu propi benestar, penetren en l’Ensenyança i es purifiquen en la saviesa, les virtuts i la pacificació com Sariputta. D’aquests monjos que han creuat més enllà, ell és el més important.</p>
<p>Aquest fill dels Déus, havent pronunciat aquest vers, em venerà i rodejà i s’esvaí d’allà.</p>
<p>Quan això fou pronunciat, el venerable Ananda digué això al Benaventurat:</p>
<p>—Venerable senyor, no és Anathapindika el fill dels Déus? Ell estava molt content amb els camins del venerable Sariputta.</p>
<p>El Benaventurat digué:</p>
<p>—Excel·lent! Ananda, has assolit arribar a una lògica conclusió. Es tractava d’Anathapindika, el fill dels Déus.</p>
<footer>
<p>Traducció: <span class='author'>Albert Biayna Gea</span>. Per a lliure distribució.</p>
<p>Retrieved from <a href='http://budismecat.blogspot.com.es/'>Budisme en català</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
