<!DOCTYPE html>
<html>
<head>
<meta charset='UTF-8'>
<meta name='author' content='Nil Durall'>
<title></title>
</head>
<body>
<article id='dhp' lang='ca'>
<header>
<ul>
<li class='division' lang='pli' translate='no'>Khuddakanikāya</li>
</ul>
<h1>DHAMMAPADA—Els ensenyaments en vers</h1>
</header>
<h2>Capítol 1: Versos bessons (versos 1 al 20)</h2>
<h3><span class='add'>Història del deixeble Cakkupala (La insatisfacció s'aferra al malfactor)</span></h3>
<blockquote class='gatha'>
<p><a class='sc' id='1' data-uid='dhp1'></a>La ment precedeix tot el que es pot conèixer,<br>
la ment governa i crea.<br>
Quan un actua o parla<br>
amb la ment corrupta,<br>
la insatisfacció n'és la conseqüència<br>
com la roda segueix la petjada del bou.</p>
</blockquote>
<h3><span class='add'>Història de Mattakundali (La felicitat omple al benefactor)</span></h3>
<blockquote class='gatha'>
<p><a class='sc' id='2' data-uid='dhp2'></a>La ment precedeix tot el que es pot conèixer,<br>
la ment governa i crea.<br>
Quan un actua o parla<br>
amb la ment clara i confiada,<br>
la felicitat n'és la conseqüència i s'adhereix<br>
com la seva pròpia ombra que mai s'aparta.</p>
</blockquote>
<h3><span class='add'>Història del deixeble Tissa (L'odi sense control condueix al perjudici—Superant l'odi)</span></h3>
<blockquote class='gatha'>
<p><a class='sc' id='3' data-uid='dhp3'></a>“Ell va abusar de mi, em va maltractar,<br>
em va derrotar i em va saquejar”;<br>
algú que porta dins seu aquest pensament<br>
no pot dissipar l'odi.</p>
<p><a class='sc' id='4' data-uid='dhp4'></a>“Ell va abusar de mi, em va maltractar,<br>
em va derrotar i em va saquejar”,<br>
algú que no porta dins seu aquest pensament,<br>
pot dissipar l'odi.</p>
</blockquote>
<h3><span class='add'>Història de Kaliyakkhini (L'odi només se supera amb amor)</span></h3>
<blockquote class='gatha'>
<p><a class='sc' id='5' data-uid='dhp5'></a>L'enemistat mai pot ser dissipada<br>
amb més enemistat;<br>
només pot ser dissipada amb bondat.<br>
Aquesta és la llei eterna.</p>
</blockquote>
<h3><span class='add'>Història dels deixebles de Kosamba (Recordar la mort porta pau)</span></h3>
<blockquote class='gatha'>
<p><a class='sc' id='6' data-uid='dhp6'></a>Encara que els altres no entenguin<br>
que, tard o d'hora, hem de morir<br>
aquells que ho entenen,<br>
dissipen els seus conflictes i litigis.</p>
</blockquote>
<h3><span class='add'>Història del practicant Mahakala (La mandra dificulta l'espiritualitat—El poder espiritual és impertorbable)</span></h3>
<blockquote class='gatha'>
<p><a class='sc' id='7' data-uid='dhp7'></a>Algú que contempla la bellesa,<br>
i no sap contenir l'avidés i el desig,<br>
qui no coneix la moderació en el menjar,<br>
que és apàtic i indolent:<br>
és derrocat per Mara,<br>
com un arbre feble és derrocat pel vent.</p>
<p><a class='sc' id='8' data-uid='dhp8'></a>Algú que contempla la part bruta, fosca i en descomposició del cos i la vida,<br>
les facultats del qual romanen ben restringides,<br>
aquell que coneix la moderació en el menjar,<br>
que està ple de confiança i és diligent:<br>
A aquest, el Mara, no el pot derrocar,<br>
com el vent no pot derrocar a una roca ferma.</p>
</blockquote>
<h3><span class='add'>Història de Devadatta (Els que no mereixen l'hàbit groc—El virtuós mereix l'hàbit groc)</span></h3>
<blockquote class='gatha'>
<p><a class='sc' id='9' data-uid='dhp9'></a>Algú que llueix l'hàbit immaculat,<br>
però que encara no està lliure de les taques,<br>
algú sense restricció ni veracitat,<br>
és indigne d'un hàbit immaculat.</p>
<p><a class='sc' id='10' data-uid='dhp10'></a>Però qui s'ha purificat de les taques,<br>
s'arrela fermament en la conducta moral,<br>
havent-se establert en l'auto restricció i la veracitat,<br>
és digne d'un hàbit immaculat.</p>
</blockquote>
<h3><span class='add'>Història del deixeble Sariputta (Les falses estimacions impedeixen el progrés espiritual—La veritat il·lumina)</span></h3>
<blockquote class='gatha'>
<p><a class='sc' id='11' data-uid='dhp11'></a>Els que conceben com a real alguna cosa que no ho és,<br>
i al mateix temps miren l'irreal com si fos real,<br>
recorren camps del pensament mal format,<br>
i mai aconsegueixen res real.</p>
<p><a class='sc' id='12' data-uid='dhp12'></a>Els que coneixen el real com a tal,<br>
i pels qui l'irreal és irreal,<br>
recorren camps del pensament ben format,<br>
i aconsegueixen el real.</p>
</blockquote>
<h3><span class='add'>Història del deixeble Nanda (La cobdícia penetra la ment no entrenada—La ment disciplinada manté la cobdícia fora)</span></h3>
<blockquote class='gatha'>
<p><a class='sc' id='13' data-uid='dhp13'></a>Així com la pluja penetra<br>
la casa amb el sostre en mal estat,<br>
de la mateixa manera la cobdícia penetra<br>
la ment no conreada.</p>
<p><a class='sc' id='14' data-uid='dhp14'></a>Així com la pluja mai penetra<br>
una casa amb el sostre en mal estat,<br>
tampoc la cobdícia penetra<br>
la ment ben conreada.</p>
</blockquote>
<h3><span class='add'>Història del Cundasukarila (La pena brolla de les males accions)</span></h3>
<blockquote class='gatha'>
<p><a class='sc' id='15' data-uid='dhp15'></a>Aquí s'afligirà un i s'afligirà en l'altra vida,<br>
de les dues maneres s'afligirà el malfactor;<br>
s'afligirà i s'afligeix,<br>
veient la impuresa de les seves pròpies accions.</p>
</blockquote>
<h3><span class='add'>Història del Upasaka Dhammika (Les bones accions porten felicitat)</span></h3>
<blockquote class='gatha'>
<p><a class='sc' id='16' data-uid='dhp16'></a>Aquí gaudeix un i gaudeix en l'altra vida,<br>
de les dues maneres gaudeix qui actua correctament;<br>
gaudeix i sent el goig,<br>
veient la puresa de les seves pròpies accions.</p>
</blockquote>
<h3><span class='add'>Història de Devadatta (Les males accions turmenten)</span></h3>
<blockquote class='gatha'>
<p><a class='sc' id='17' data-uid='dhp17'></a>Aquí es turmenta un i es turmenta en l'altra vida,<br>
de les dues maneres es turmenta el malfactor;<br>
“He actuat amb maldat”, es turmenta amb remordiments,<br>
i més encara es turmenta en passar al regne de l'aflicció.</p>
</blockquote>
<h3><span class='add'>Història del Sumanadevi (Les accions virtuoses fan sentir goig)</span></h3>
<blockquote class='gatha'>
<p><a class='sc' id='18' data-uid='dhp18'></a>Aquí s'alegra un i s'alegra en l'altra vida,<br>
de les dues maneres s'alegra el benefactor benevolent;<br>
“He fet el bé”, s'alegra amb serenitat,<br>
i més encara s'alegra en passar als estats de beatitud.</p>
</blockquote>
<h3><span class='add'>Història de dos amics (Els fruits de la vida religiosa al llarg de la pràctica—La pràctica assegura el compliment)</span></h3>
<blockquote class='gatha'>
<p><a class='sc' id='19' data-uid='dhp19'></a>Encara que reciti els textos sagrats amb freqüència,<br>
si un home és distret i no practica,<br>
és com el vaquer que es concentra en les vaques alienes,<br>
en la vida santa no té participació.</p>
<p><a class='sc' id='20' data-uid='dhp20'></a>Encara que reciti poc els textos sagrats,<br>
qui s'aplica en la pràctica del Dharma,<br>
neteja la falsa il·lusió, la cobdícia i l'odi,<br>
es perfecciona en saviesa amb el cor alliberat.</p>
</blockquote>
<h2>Capítol 2: L'atenció (21–32)</h2>
<h3><span class='add'>Història de Samavati (La llibertat és difícil)</span></h3>
<blockquote class='gatha'>
<p><a class='sc' id='21' data-uid='dhp21'></a>L'atenció és el camí cap a la immortalitat;<br>
la distracció, el camí cap a la mort.<br>
Aquells que estan atents no moren,<br>
els no-atents viuen com si ja estiguessin morts.</p>
<p><a class='sc' id='22' data-uid='dhp22'></a>Per això el savi, reconeixent-ho clarament,<br>
es recolza en l'atenció,<br>
es delecta en l'esfera dels Nobles<br>
i es contenta en l'atenció.</p>
<p><a class='sc' id='23' data-uid='dhp23'></a>Aquells que mediten persistentment,<br>
constantment i fermament s'esforcen,<br>
aconseguiran tenaçment el Nirvana,<br>
l'insuperable alliberament de la captivitat.</p>
</blockquote>
<h3><span class='add'>Història del banquer Kumbhaghosaka (La glòria de l'atenció conscient s'incrementa)</span></h3>
<blockquote class='gatha'>
<p><a class='sc' id='24' data-uid='dhp24'></a>Algú que persevera en el cultiu de l'atenció conscient,<br>
que és considerada com alló que basteix el karma pur,<br>
que viu ajustat i d'acord al Dharma:<br>
per a algú així, augmenta la glòria.</p>
</blockquote>
<h3><span class='add'>Història de Kulapanthaka (L'illa en contra de les inundacions)</span></h3>
<blockquote class='gatha'>
<p><a class='sc' id='25' data-uid='dhp25'></a>Gràcies a l'esforç i l'atenció,<br>
disciplinat i autocontrolat,<br>
el savi ha de fer de si mateix una illa,<br>
de manera tal que cap inundació l'afecti.</p>
</blockquote>
<h3><span class='add'>Història del festival de Bala Nakkhatta (Valorar l'atenció conscient i la meditació condueixen a la joia)</span></h3>
<blockquote class='gatha'>
<p><a class='sc' id='26' data-uid='dhp26'></a>La gent ximple de poques llums,<br>
és indulgent amb l'atenció;<br>
el savi cuida i contempla l'atenció<br>
com del més gran tresor.</p>
<p><a class='sc' id='27' data-uid='dhp27'></a>No sigueu negligents,<br>
no us apropeu als plaers sensuals.<br>
L'home contemplatiu i atent<br>
experimenta una gran joia.</p>
</blockquote>
<h3><span class='add'>Història del deixebleMahakassapa (Lliure de penes contempla el món)</span></h3>
<blockquote class='gatha'>
<p><a class='sc' id='28' data-uid='dhp28'></a>El savi sempre segueix endavant,<br>
amb l'atenció supera la distracció,<br>
havent ascendit a la torre de la saviesa,<br>
ferm i resolt observa als ximples,<br>
lliure de pena, contempla als apesarats,<br>
com un muntanyès observa el que està a baix.</p>
</blockquote>
<h3><span class='add'>Pamattapamattadvesahayakabhikkhuvatthu</span></h3>
<blockquote class='gatha'>
<p><a class='sc' id='29' data-uid='dhp29'></a>Entre els distrets, l'atent,<br>
entre els adormits, el despert.<br>
Com un veloç cavall que sobrepassa la filera,<br>
així surt victoriós el savi.</p>
</blockquote>
<h3><span class='add'>Història de Magha (L'atenció conscient l'eleva a un entre els déus)</span></h3>
<blockquote class='gatha'>
<p><a class='sc' id='30' data-uid='dhp30'></a>L'atenció és sempre lloada,<br>
la distracció, sempre avergonyida.<br>
Per romandre atent, Magha<br>
va guanyar la preeminència entre els déus.</p>
</blockquote>
<h3><span class='add'>Història d'un aprenent (L'avanç de l'atenció)</span></h3>
<blockquote class='gatha'>
<p><a class='sc' id='31' data-uid='dhp31'></a>L'aprenent que abraça l'atenció,<br>
que veu perill en la no atenció,<br>
avança com un incendi,<br>
que crema els lligams grans i petits.</p>
</blockquote>
<h3><span class='add'>Història del deixeble Vasitissa (L'atenció condueix al Nirvana)</span></h3>
<blockquote class='gatha'>
<p><a class='sc' id='32' data-uid='dhp32'></a>El monjo que abraça l'atenció,<br>
que veu perill en la distracció,<br>
mai es tirarà enrere,<br>
està prop del Nirvana.</p>
</blockquote>
<h2>Capítol 3: La ment (33–43)</h2>
<h3><span class='add'>Història del venerable Meghiya (El savi redreça la ment—La ment fluctuant)</span></h3>
<blockquote class='gatha'>
<p><a class='sc' id='33' data-uid='dhp33'></a>La ment agitada i inestable,<br>
és difícil de protegir i controlar;<br>
el savi la redreça<br>
com l'arquer ho fa amb la fletxa.</p>
<p><a class='sc' id='34' data-uid='dhp34'></a>Com el peix tret de l'aigua,<br>
tremola, llançat a terra,<br>
així també cueja la ment<br>
mentre abandona el regne del Mara.</p>
</blockquote>
<h3><span class='add'>Història d'un aprenent (Restringir la ment condueix a la felicitat)</span></h3>
<blockquote class='gatha'>
<p><a class='sc' id='35' data-uid='dhp35'></a>És molt difícil controlar la ment,<br>
lleugera i veloç, cau on li plau.<br>
Domar la ment és bo,<br>
la ment controlada porta felicitat.</p>
</blockquote>
<h3><span class='add'>Història d'un practicant contrariat (Protegir la ment condueix a la felicitat)</span></h3>
<blockquote class='gatha'>
<p><a class='sc' id='36' data-uid='dhp36'></a>És molt difícil percebre la ment,<br>
és subtil i va on li plau.El savi protegeix la ment,<br>
la ment protegida porta felicitat.</p>
</blockquote>
<h3><span class='add'>Història del deixeble Sangharakkhita (El llaç de la mort pot ser trencat amb una ment domada)</span></h3>
<blockquote class='gatha'>
<p><a class='sc' id='37' data-uid='dhp37'></a>Anant a la deriva i extraviada,<br>
invisible, jeu en les coves.<br>
Aquells que restringeixen la ment,<br>
s'alliberen de les cadenes del Mara.</p>
</blockquote>
<h3><span class='add'>Història del deixeble Cittahattha (La saviesa no es desenvolupa si la ment vacil·la—El despert no s'acovardeix)</span></h3>
<blockquote class='gatha'>
<p><a class='sc' id='38' data-uid='dhp38'></a>Aquell, la ment del qual és inestable,<br>
qui no coneix el veritable Dharma,<br>
la fe del qual vacil·la,<br>
no aconsegueix la saviesa.</p>
<p><a class='sc' id='39' data-uid='dhp39'></a>Però aquell, la ment del qual no és sobrepasada,<br>
que no té la ment dormida,<br>
havent transcendit tant el dolent com el meritori,<br>
no té por de despertar.</p>
</blockquote>
<h3><span class='add'>Història dels cinc-cents deixebles (Armes per derrotar la mort)</span></h3>
<blockquote class='gatha'>
<p><a class='sc' id='40' data-uid='dhp40'></a>Havent comprès que aquest cos és com una olla de fang,<br>
mantenint la seva ment ferma com una ciutat fortificada,<br>
amb l'arma de la saviesa combat al Mara,<br>
mentre guarda el botí intacte.</p>
</blockquote>
<h3><span class='add'>Història del deixeble amb el cos pudent (Sense la ment el cos no val res)</span></h3>
<blockquote class='gatha'>
<p><a class='sc' id='41' data-uid='dhp41'></a>D'aquí a un cert temps, jaurà,<br>
aquest cos aquí estirat sobre el terra,<br>
llançat, buidat, sense consciència,<br>
inservible com un tronc sec.</p>
</blockquote>
<h3><span class='add'>Història del vaquer Nanda (Tots els assumptes equivocats de la ment dolenta)</span></h3>
<blockquote class='gatha'>
<p><a class='sc' id='42' data-uid='dhp42'></a>Per més gran que sigui el mal<br>
que un enemic pot fer a l'altre,<br>
més gran el dany pot fer<br>
la ment mal adreçada.</p>
</blockquote>
<h3><span class='add'>Història de Soreyya (La ment ben entrenada eleva a la gent)</span></h3>
<blockquote class='gatha'>
<p><a class='sc' id='43' data-uid='dhp43'></a>Per més gran que sigui el bé<br>
que pot fer la mare, el pare o algun parent proper d'un,<br>
més gran és el bé que pot fer<br>
la ment ben adreçada.</p>
</blockquote>
<h2>Capítol 4: Flors (44–59)</h2>
<h3><span class='add'>Història dels cinc-cents monjos (El que fa garlandes—Qui cerca entén)</span></h3>
<blockquote class='gatha'>
<p><a class='sc' id='44' data-uid='dhp44'></a>Qui comprendrà aquesta terra,<br>
el món del Yama i dels déus?<br>
Qui triarà l'ensenyança correcte,<br>
com un hàbil jardiner tria les flors?</p>
<p><a class='sc' id='45' data-uid='dhp45'></a>Algú ben entrenat comprendrà aquesta vida,<br>
el món del Yama i dels déus.<br>
Algú ben entrenat triarà el Dharma ben ensenyat,<br>
com l'hàbil jardiner tria les flors.</p>
</blockquote>
<h3><span class='add'>Història del monjo que contemplava el cos com si fos un miratge (Qui domina la mort?)</span></h3>
<blockquote class='gatha'>
<p><a class='sc' id='46' data-uid='dhp46'></a>Havent comprès que aquest cos és com la escuma,<br>
i despertant a la seva naturalesa il·lusòria,<br>
un elimina les espines de Mara,<br>
i va més enllà del Rei de la Mort.</p>
</blockquote>
<h3><span class='add'>Història de Vitatubha (El cercador de plaers és escombrat)</span></h3>
<blockquote class='gatha'>
<p><a class='sc' id='47' data-uid='dhp47'></a>Algú amb la ment aferrada,<br>
que només recull les flors del plaer,<br>
és enganxat i arrasat per la mort,<br>
com un poble adormit és arrasat per la gran inundació.</p>
</blockquote>
<h3><span class='add'>Història de Patipujika Kamari (La inclinació als sentits és una bogeria)</span></h3>
<blockquote class='gatha'>
<p><a class='sc' id='48' data-uid='dhp48'></a>La mort s'apodera d'aquell<br>
que té desitjos insaciables,<br>
que només recull les flors del plaer,<br>
als quals s'aferra la seva ment.</p>
</blockquote>
<h3><span class='add'>Història de Kosiya, el miserable ric (El deixeble al poble)</span></h3>
<blockquote class='gatha'>
<p><a class='sc' id='49' data-uid='dhp49'></a>Igual que una abella en la flor<br>
no danya el seu color ni perfum,<br>
ja que un cop recull el nèctar, s'allunya,<br>
així és el savi que es passeja entre diferents ciutats.</p>
</blockquote>
<h3><span class='add'>Història de l'asceta Paveyya (Mirar endins, no als altres)</span></h3>
<blockquote class='gatha'>
<p><a class='sc' id='50' data-uid='dhp50'></a>No buscar les falles en els altres,<br>
ni mirar el que fan o deixen de fer,<br>
més aviat els actes i omissions propis,<br>
hauria de mirar un.</p>
</blockquote>
<h3><span class='add'>Història del seguidor laic Chattapani (Les bones paraules només atreuen als que practiquen—De les bones paraules només en treuen aprofiten els que practiquen)</span></h3>
<blockquote class='gatha'>
<p><a class='sc' id='51' data-uid='dhp51'></a>Igual que una flor bella<br>
brillant, però sense perfum,<br>
així d'infructuoses són les paraules ben pronunciades,<br>
per a algú que no les practica.</p>
<p><a class='sc' id='52' data-uid='dhp52'></a>Igual que una flor bella<br>
brillant i dolçament perfumada,<br>
així de fructíferes són les paraules ben pronunciades,<br>
per a algú que les practica.</p>
</blockquote>
<h3><span class='add'>Història de Visakha (Els que neixen en aquest món han d'adquirir abundants mèrits)</span></h3>
<blockquote class='gatha'>
<p><a class='sc' id='53' data-uid='dhp53'></a>Així com d'una gran quantitat de flors,<br>
s'en poden fer moltes garlandes,<br>
també quan algú neix en aquest món,<br>
ha d'efectuar moltes obres virtuoses.</p>
</blockquote>
<h3><span class='add'>Història de les preguntes del Venerable Ananda (La fragància de la virtut s'escampa per onsevulla)</span></h3>
<blockquote class='gatha'>
<p><a class='sc' id='54' data-uid='dhp54'></a>Les fragàncies de les flors es propaguen contra el vent,<br>
de sàndal, el gessamí o d'espígol.<br>
Però la fragància de la virtut s'escampa contra el vent,<br>
la virtut del bé ho penetra tot.</p>
<p><a class='sc' id='55' data-uid='dhp55'></a>El sàndal o l'espígol,<br>
el lotus o el gran gessamí;<br>
de totes aquestes fragàncies<br>
la virtut és la suprema.</p>
</blockquote>
<h3><span class='add'>Història del deixeble Mahakassapa (La fragància de la virtut s'eleva al cel)</span></h3>
<blockquote class='gatha'>
<p><a class='sc' id='56' data-uid='dhp56'></a>Feble és la fragància,<br>
del sàndal o l'espígol,<br>
però la fragància de l'home virtuós,<br>
s'eleva a l'alt i és sublim entre els déus.</p>
</blockquote>
<h3><span class='add'>Història del Venerable Godhika (La mort no deixa rastre en el camí de l'Arahant)</span></h3>
<blockquote class='gatha'>
<p><a class='sc' id='57' data-uid='dhp57'></a>El Mara no pot conèixer el camí<br>
d'aquells que practiquen la virtut,<br>
que romanen atents,<br>
alliberats mitjançant el coneixement final.</p>
</blockquote>
<h3><span class='add'>Història de Garahadinna (El lotus és atractiu tot i flotar sobre un munt d'escombraries—Els Arahants brillen onsevulla que es trobin)</span></h3>
<blockquote class='gatha'>
<p><a class='sc' id='58' data-uid='dhp58'></a>Igual que darrere del camí principal,<br>
en la fossa plena d'enderrocs abandonatsfloreix la flor del lotus,<br>
que perfuma i delecta la ment,</p>
<p><a class='sc' id='59' data-uid='dhp59'></a>Així també entre els enderrocs humans,<br>
entre els éssers comuns i cecs,<br>
el deixeble d'un perfecte Il·luminat,<br>
il·lumina amb la seva saviesa.</p>
</blockquote>
<h2>Capítol 5: Els ximples (60–75)</h2>
<h3><span class='add'>Història de certa persona (és llarg el samsara pels ignorants)</span></h3>
<blockquote class='gatha'>
<p><a class='sc' id='60' data-uid='dhp60'></a>Llarga és la nit per qui està insomne,<br>
llarg és el camí pel fatigat,<br>
llarg el samsara pels ximples<br>
que no coneixen el veritable Dharma.</p>
</blockquote>
<h3><span class='add'>Història del deixeble resident del Venerable Mahakassapa (No associar-se amb els ignorants)</span></h3>
<blockquote class='gatha'>
<p><a class='sc' id='61' data-uid='dhp61'></a>Si el rodamón no troba<br>
a algú millor o igual a ell,<br>
llavors, amb fermesa hauria de prosseguir sol:<br>
Un ximple no és bona companyia.</p>
</blockquote>
<h3><span class='add'>Història de Ananda, un home que ho té tot (La ignorància porta sofriment)</span></h3>
<blockquote class='gatha'>
<p><a class='sc' id='62' data-uid='dhp62'></a>“Tinc fills i tinc riqueses”,<br>
amb això compta el ximple.<br>
Però, ni tan sols és el seu propi amo;<br>
Com tindrà, doncs, fills i riqueses?</p>
</blockquote>
<h3><span class='add'>Història de dos lladregots (Conèixer la realitat és ser savi)</span></h3>
<blockquote class='gatha'>
<p><a class='sc' id='63' data-uid='dhp63'></a>En conèixer les seves necessitats,<br>
el ximple es converteix en savi,<br>
però el neci que es creu savi,<br>
aquest és veritablement ximple.</p>
</blockquote>
<h3><span class='add'>Història del Venerable Udayi (L'ignorant no pot rebre benefici d'un savi)</span></h3>
<blockquote class='gatha'>
<p><a class='sc' id='64' data-uid='dhp64'></a>Encara que durant tota la seva vida<br>
el neci intimi amb un savi,<br>
no coneixerà el sentit del Dharma,<br>
igual que la cullera no coneix el sabor de la sopa.</p>
</blockquote>
<h3><span class='add'>Història dels trenta deixebles de Patheyyaka (El benefici del savi)</span></h3>
<blockquote class='gatha'>
<p><a class='sc' id='65' data-uid='dhp65'></a>Si l'home intel·ligent intima amb un savi<br>
encara que sigui per breu temps,<br>
ràpidament coneixerà el sentit del Dharma,<br>
igual que la llengua coneix el sabor de la sopa.</p>
</blockquote>
<h3><span class='add'>Història del leprós Suppaddha</span></h3>
<blockquote class='gatha'>
<p><a class='sc' id='66' data-uid='dhp66'></a>Els ximples amb poca saviesa,<br>
enemics de si mateixos,<br>
porten a terme accions errònies,<br>
i recullen els seus fruits amargs.</p>
</blockquote>
<h3><span class='add'>Història d'un agricultor (Fes el que porta la felicitat)</span></h3>
<blockquote class='gatha'>
<p><a class='sc' id='67' data-uid='dhp67'></a>No és pas una bona acció,<br>
la que causa remordiments,<br>
els efectes dels quals apareixen<br>
en el rostre banyat de llàgrimes.</p>
</blockquote>
<h3><span class='add'>Història del florista Sumana (La felicitat és el resultat de les bones accions)</span></h3>
<blockquote class='gatha'>
<p><a class='sc' id='68' data-uid='dhp68'></a>Una bona acció és aquella<br>
que no causa remordiments,<br>
el resultat de la qual se sent<br>
en la ment alegre i plena de goig.</p>
</blockquote>
<h3><span class='add'>Història de la seguidora Uppalavanna (El pecat produeix resultats amargs)</span></h3>
<blockquote class='gatha'>
<p><a class='sc' id='69' data-uid='dhp69'></a>Mentre les males accions estan en la seva fase inicial,<br>
el ximple les percep com apropiades,<br>
però tan aviat que el mal hagi madurat,<br>
el ximple comença a sofrir.</p>
</blockquote>
<h3><span class='add'>Història del deixeble Jambuja (El no condicionat és l'assoliment més gran)</span></h3>
<blockquote class='gatha'>
<p><a class='sc' id='70' data-uid='dhp70'></a>Encara que el ximple sempre s'alimentésamb la punta de la fulla d'herba,<br>
no seria digne, ni de bon tros,<br>
d'algú que coneix el Dharma.</p>
</blockquote>
<h3><span class='add'>Història de l'esperit famolenc de la serp (El pecat és com les espurnes del foc amagades entre les cendres)</span></h3>
<blockquote class='gatha'>
<p><a class='sc' id='71' data-uid='dhp71'></a>Una mala acció és com la llet,<br>
que no es torna agra immediatament.<br>
Crema lentament dins el ximple,<br>
com el foc amagat entre les cendres.</p>
</blockquote>
<h3><span class='add'>Història de l'esperit famolenc Satthikuta (El coneixement del feble el divideix en dos)</span></h3>
<blockquote class='gatha'>
<p><a class='sc' id='72' data-uid='dhp72'></a>Al ximple, l'aprenentatge<br>
només el condueix al deteriorament;<br>
la seva natura és arruïnada amargament<br>
i malbaratats els seus enginys.</p>
</blockquote>
<h3><span class='add'>Història del familiar Citta (El desig de la preeminència—Els ignorants estan centrats en el seu ego)</span></h3>
<blockquote class='gatha'>
<p><a class='sc' id='73' data-uid='dhp73'></a>El ximple desitja prestigi,<br>
preeminència entre els monjos,<br>
autoritat en el monestir,<br>
honra per part de les famílies.</p>
<p><a class='sc' id='74' data-uid='dhp74'></a>Deixa que els monjos i laics pensin<br>
que les coses han estat fetes gràcies a ell,<br>
que qualsevol treball, petit o gran,<br>
es ell qui l'ha executat.<br>
Així és el ximple ambiciós,<br>
inflamat per l'avidesa i la vanaglòria.</p>
</blockquote>
<h3><span class='add'>Història de Tissa, el nouvingut al centre de retirs del bosc (El camí de l'alliberament)</span></h3>
<blockquote class='gatha'>
<p><a class='sc' id='75' data-uid='dhp75'></a>Un és el camí cap als guanys mundans<br>
i l'altre, el que condueix al Nirvana.<br>
Comprenent-ho clarament,<br>
el deixeble seguidor del Buda,<br>
no hauria de repenjar-se en els regals que li ofereixen,<br>
sinó perseguir la tranquil·litat.</p>
</blockquote>
<h2>Capítol 6: El savi (76–89)</h2>
<h3><span class='add'>La història del Venerable Radha (El tresor del savi consell)</span></h3>
<blockquote class='gatha'>
<p><a class='sc' id='76' data-uid='dhp76'></a>Si algú troba a un home savi,<br>
que li assenyala les faltes,<br>
val la pena associar-se amb ell,<br>
i tractar-lo com algú que ajuda a descobrir tresors.<br>
Aquesta classe de relació enriqueix i mai declina.</p>
</blockquote>
<h3><span class='add'>La història dels Venerables Assaji i Punabbasuka (L'home virtuós aprecia el bon consell)</span></h3>
<blockquote class='gatha'>
<p><a class='sc' id='77' data-uid='dhp77'></a>Deixa que t'exhorti, deixa que t'instrueixi,<br>
que t'aturi abans que siguis humiliat.<br>
Un amic així és apreciat pels virtuosos,<br>
però sembla repulsiu als malvats.</p>
</blockquote>
<h3><span class='add'>La història del Venerable Channa (En companyia de l'home virtuós)</span></h3>
<blockquote class='gatha'>
<p><a class='sc' id='78' data-uid='dhp78'></a>No t'associïs amb mals amics,<br>
no hi ha companyia amb homes malvats.<br>
Passa el teu temps amb amics nobles,<br>
associa't amb els millors homes.</p>
</blockquote>
<h3><span class='add'>La història del Venerable Mahakappina (Vivint gojós en el Dharma)</span></h3>
<blockquote class='gatha'>
<p><a class='sc' id='79' data-uid='dhp79'></a>Feliç és aquell que beu de la font del Dharma,<br>
amb la ment neta i fresca.<br>
El savi es delecta sempre<br>
en el Dharma proclamat pels Nobles.</p>
</blockquote>
<h3><span class='add'>La història del deixeble Pandita (El savi es controla a si mateix)</span></h3>
<blockquote class='gatha'>
<p><a class='sc' id='80' data-uid='dhp80'></a>Els que reguen canalitzen l'aigua,<br>
els arquers perfeccionen les fletxes,<br>
els fusters tallen la fusta,<br>
i els homes savis refrenen la seva pròpia ment.</p>
</blockquote>
<h3><span class='add'>La història del Venerable Lakuntaka Bhaddiya (Els savis tenen la virtut de la resolució)</span></h3>
<blockquote class='gatha'>
<p><a class='sc' id='81' data-uid='dhp81'></a>Igual que una imponent roca<br>
no s'agita amb el vent,<br>
així també el savi roman inamovible,<br>
tant enfront de l'elogi, com davant la calúmnia.</p>
</blockquote>
<h3><span class='add'>La història de Kanamata (Els savis són feliços)</span></h3>
<blockquote class='gatha'>
<p><a class='sc' id='82' data-uid='dhp82'></a>Com un llac profund,<br>
tranquil i transparent,<br>
així de serens es tornen<br>
els savis quan escolten l'ensenyança.</p>
</blockquote>
<h3><span class='add'>La història dels cinc-cents seguidors (Els savis són tranquils)</span></h3>
<blockquote class='gatha'>
<p><a class='sc' id='83' data-uid='dhp83'></a>El Noble no s'aferra a res,<br>
no s'entreté amb xerrades sensuals,<br>
i quan experimenta plaer o pena,<br>
no s'excita ni s'abat.</p>
</blockquote>
<h3><span class='add'>La història del Venerable Dhammika (Els savis viuen correctament)</span></h3>
<blockquote class='gatha'>
<p><a class='sc' id='84' data-uid='dhp84'></a>Ni per un mateix ni pels altres<br>
un hauria de desitjar fills, riqueses i poder;<br>
tampoc hauria de cercar èxits il·lusoris;<br>
així serà virtuós i savi, seguint el camí recte.</p>
</blockquote>
<h3><span class='add'>La història dels que escolten el Dharma (Uns pocs aconsegueixen passar a l'altra riba—Aquells que segueixen el Dharma són alliberats)</span></h3>
<blockquote class='gatha'>
<p><a class='sc' id='85' data-uid='dhp85'></a>Entre tots els éssers humans,<br>
són pocs els que creuen a la llunyana riba,<br>
si més no, la gran massa d'ells,<br>
es manté atrafagat en aquesta més propera.</p>
<p><a class='sc' id='86' data-uid='dhp86'></a>Però aquells que practiquen el Dharma,<br>
-el Dharma veritable-,<br>
el regne de la mort (que és tan difícil de creuar),<br>
el sobrepassen i arriben.</p>
</blockquote>
<h3><span class='add'>La història dels cinc-cents deixebles visitants (L'alliberament a través de la disciplina—Purifica la teva ment—Els Arahants estan més enllà de les vores del món)</span></h3>
<blockquote class='gatha'>
<p><a class='sc' id='87' data-uid='dhp87'></a>Abandonant els estats mentals impurs,<br>
el savi ha de conrear la puresa,<br>
renunciant a la vida familiar,<br>
s'instal·la en l'alliberament.</p>
<p><a class='sc' id='88' data-uid='dhp88'></a>Prenent interès per aquest alliberament,<br>
renúncia als plaers i les possessions,<br>
el savi es purifica a si mateix,<br>
dels obstacles mentals.</p>
<p><a class='sc' id='89' data-uid='dhp89'></a>Aquells que desenvolupen<br>
els factors d'Il·luminació,<br>
delectant-se en no ser atrets pel món mundà,<br>
no aferrant-se a res,<br>
ells són els que -radiants i sense impureses-,<br>
abastan el Nirvana en vida.</p>
</blockquote>
<h2>Capítol 7: Els sants (90–99)</h2>
<h3><span class='add'>La història de la pregunta feta per Jivaka (La febre de les passions ha desaparegut)</span></h3>
<blockquote class='gatha'>
<p><a class='sc' id='90' data-uid='dhp90'></a>Amb el viatge conclòs i lliure de penes,<br>
plenament alliberat de tot,<br>
algú que ha deslligat tots els seus lligams,<br>
en ell no s'hi troba la febre de les passions.</p>
</blockquote>
<h3><span class='add'>La història del Venerable Mahakassapa (Els sants no estan apegats)</span></h3>
<blockquote class='gatha'>
<p><a class='sc' id='91' data-uid='dhp91'></a>Els atents s'esforcen,<br>
per no aferrar-se al seu delit,<br>
llar rere llar, ho deixen enrere i marxen,<br>
com els cignes que abandonen el seu llac.</p>
</blockquote>
<h3><span class='add'>La història del Venerable Belatthasisa (La naturalesa dels sants és impecable i sense falta)</span></h3>
<blockquote class='gatha'>
<p><a class='sc' id='92' data-uid='dhp92'></a>Aquells que no acumulen,<br>
que reflexionen sàviament sobre el seu menjar,<br>
posseeixen el rang fora de mida<br>
i la vacuïtat del perfecte alliberament.<br>
És tan difícil traçar les seves petjades,<br>
com les de les aus que volen per l'espai.</p>
</blockquote>
<h3><span class='add'>La història del Venerable Anuruddha (L'estat de Arahantat no es pot descriure)</span></h3>
<blockquote class='gatha'>
<p><a class='sc' id='93' data-uid='dhp93'></a>Aquell que ha destruït les impureses,<br>
que no s'aferra a cap classe de menjar,<br>
posseeix el rang més elevat,<br>
i la vacuïtat del perfecte alliberament.<br>
És tan difícil traçar els seus camins,<br>
com els de les aus que volen per l'espai.</p>
</blockquote>
<h3><span class='add'>La història del Venerable Mahakaccayana (Els déus adoren als Arahants)</span></h3>
<blockquote class='gatha'>
<p><a class='sc' id='94' data-uid='dhp94'></a>Aquell que ha calmat les seves passions,<br>
com si fossin cavalls salvatges domesticats per l'amo,<br>
que ha abandonat les seves corrupcions i impureses.<br>
Agrada, fins i tot, als déus.</p>
</blockquote>
<h3><span class='add'>La història del Venerable Sariputta (Els Arahants són nobles)</span></h3>
<blockquote class='gatha'>
<p><a class='sc' id='95' data-uid='dhp95'></a>El benèvol és com la terra,<br>
ofereix seguretat i no se'n ressent,<br>
és com una columna o un llac net d'impureses.<br>
És ferm i escapa del samsara.</p>
</blockquote>
<h3><span class='add'>La història del Venerable Revata (Ser impecable és meravellòs)</span></h3>
<blockquote class='gatha'>
<p><a class='sc' id='98' data-uid='dhp98'></a>A la ciutat o en el bosc,<br>
a la vall o en el pujol:<br>
onsevulla que habitin els Arahants,<br>
el lloc es torna deliciós.</p>
</blockquote>
<h3><span class='add'>Història d'una dona (Els desapassionats es delecten en els boscos)</span></h3>
<blockquote class='gatha'>
<p><a class='sc' id='99' data-uid='dhp99'></a>Deliciosos són els boscos,<br>
on el poble no hi cerca ni troba el plaer,<br>
aquí només gaudeixen els desapassionats,<br>
els que no cerquen plaers sensuals.</p>
</blockquote>
<h2>Capítol 8: Milers (100–115)</h2>
<h3><span class='add'>La història de Tambadathika (És noble aquell que pacifica el món)</span></h3>
<blockquote class='gatha'>
<p><a class='sc' id='100' data-uid='dhp100'></a>Millor que mil dissertacions,<br>
compostes per expressions sense sentit,<br>
és una sola paraula significativa i noble,<br>
que en ser escoltada, pacifica a l'home.</p>
</blockquote>
<h3><span class='add'>La història de Bahiyadaruciriya (Un vers útil és millor que milers versos inútils)</span></h3>
<blockquote class='gatha'>
<p><a class='sc' id='101' data-uid='dhp101'></a>Millor que milers de versos,<br>
composts per expressions sense sentit,<br>
és una sola línia de vers,<br>
que en ser escoltada, pacifica a l'home.</p>
</blockquote>
<h3><span class='add'>La història de la practicant Kundalakesi (El món del Dharma és noble)</span></h3>
<blockquote class='gatha'>
<p><a class='sc' id='102' data-uid='dhp102'></a>Millor que centenars de versos,<br>
composts per expressions sense sentit,<br>
és una sola línia del Dharma,<br>
que en ser escoltada, pacifica a l'home.</p>
<p><a class='sc' id='103' data-uid='dhp103'></a>Més gran que aquell que milers de vegades<br>
ha conquerit mitjançant batalles,<br>
és aquell que ja és amo de si mateix,<br>
aquest és el conqueridor més gran.</p>
</blockquote>
<h3><span class='add'>La història del brahman Anatthapucchaka (La victòria sobre un mateix és inigualable)</span></h3>
<blockquote class='gatha'>
<p><a class='sc' id='104' data-uid='dhp104'></a>Millor és conquerir-se a un mateix,<br>
que subjugar als altres.<br>
Algú que viu sempre amb equanimitat,<br>
que es calma a si mateix,</p>
<p><a class='sc' id='105' data-uid='dhp105'></a>ni els deves amb els seus ministres,<br>
ni Mara ni Brahma<br>
podran arrabassar la victòria,<br>
d'algú així.</p>
</blockquote>
<h3><span class='add'>La història de l'oncle brahman del Venerable Sariputta (La més gran ofrena)</span></h3>
<blockquote class='gatha'>
<p><a class='sc' id='106' data-uid='dhp106'></a>Malgrat que mes rere mes, durant cent anys,<br>
algú fes milers de sacrificis,<br>
però algú altre, un sol cop,<br>
honrés a un il·luminat,<br>
seria més gran mèrit, aquest,<br>
que un segle de sacrificis.</p>
</blockquote>
<h3><span class='add'>La història del nebot del Venerable Sariputta (Fins a una breu adoració de l'Arahant és fructífera)</span></h3>
<blockquote class='gatha'>
<p><a class='sc' id='107' data-uid='dhp107'></a>Malgrat que algú cuidés durant cent anys,<br>
el foc sagrat en el bosc,<br>
però algú altre, un sol cop<br>
honrés a un il·luminat,<br>
seria més gran mèrit, aquest,<br>
que un segle de sacrificis.</p>
</blockquote>
<h3><span class='add'>La història de l'amic brahman del Venerable Sariputta (La veneració d'un individu net i pur és noble)</span></h3>
<blockquote class='gatha'>
<p><a class='sc' id='108' data-uid='dhp108'></a>El que un cercador de mèrits,<br>
podria aconseguir fent sacrificis durant un any sencer,<br>
no constitueix ni la quarta part<br>
del fet d'honrar a un noble ésser.</p>
</blockquote>
<h3><span class='add'>La història de Ayuvaddhanakumara (Saludar als venerables produeix quatre beneficis)</span></h3>
<blockquote class='gatha'>
<p><a class='sc' id='109' data-uid='dhp109'></a>En algú de naturalesa respectuosa,<br>
que sempre honra als ancians,<br>
desemvolupa aquestes qualitats:<br>
llarga vida i bellesa, goig i força.</p>
</blockquote>
<h3><span class='add'>La història de l'aprenent Sankicca (La vida virtuosa és noble)</span></h3>
<blockquote class='gatha'>
<p><a class='sc' id='110' data-uid='dhp110'></a>És millor viure un sol dia<br>
de manera moral i meditativa,<br>
que viure cent anys,<br>
immoralment i sense control.</p>
</blockquote>
<h3><span class='add'>La història de KhanuKondanna (La vida del savi és grandiosa)</span></h3>
<blockquote class='gatha'>
<p><a class='sc' id='111' data-uid='dhp111'></a>És millor viure un sol dia<br>
de manera sàvia i meditativa,<br>
que viure cent anys,<br>
amb ximpleria i descontrol.</p>
</blockquote>
<h3><span class='add'>La història del Venerable Sabbada (La que s'esforça és digna)</span></h3>
<blockquote class='gatha'>
<p><a class='sc' id='112' data-uid='dhp112'></a>És millor viure un sol dia<br>
fent un gran esforç,<br>
que viure cent anys,<br>
mandrosament i inactivament.</p>
</blockquote>
<h3><span class='add'>La història de la practicant Patacara (Qui coneix la realitat és grandiós)</span></h3>
<blockquote class='gatha'>
<p><a class='sc' id='113' data-uid='dhp113'></a>És millor viure un sol dia<br>
observant com les coses sorgeixen i desapareixen,<br>
que viure cent anys,<br>
sense veure com les coses sorgeixen i desapareixen.</p>
</blockquote>
<h3><span class='add'>La història de la meditadora Kisagotami (El cercador de l'immortal és digne)</span></h3>
<blockquote class='gatha'>
<p><a class='sc' id='114' data-uid='dhp114'></a>És millor viure un sol dia<br>
havent vist allò que és immortal,<br>
que viure cent anys,<br>
sense percebre allò que és etern.</p>
</blockquote>
<h3><span class='add'>La història de la seguidora Bahuputtika (La vida d'algú que coneix l'Ensenyament és noble)</span></h3>
<blockquote class='gatha'>
<p><a class='sc' id='115' data-uid='dhp115'></a>És millor viure un sol dia<br>
veient el suprem Dharma,<br>
que viure cent anys,<br>
sense veure el veritable Dharma.</p>
</blockquote>
<h2>Capítol 9: El mal (116–128)</h2>
<h3><span class='add'>La història del brahman Culla Ekasataka (No vacil·lar mai quan es tracta de fer el bé)</span></h3>
<blockquote class='gatha'>
<p><a class='sc' id='116' data-uid='dhp116'></a>Afanyeu-vos a fer el bé,<br>
controlada la ment que danya.<br>
Algú que és lent en fer el bé<br>
delecta la seva ment en el mal.</p>
</blockquote>
<h3><span class='add'>La història del Venerable Seyyasaka (No facis el mal una vegada i una altra)</span></h3>
<blockquote class='gatha'>
<p><a class='sc' id='117' data-uid='dhp117'></a>Si algú obra de mala manera,<br>
que no ho repeteixi una vegada i una altra,<br>
que no ho desitgi novament<br>
perquè la maldat madura en el sofriment.</p>
</blockquote>
<h3><span class='add'>La història de la deessa Laja (El mèrit acumulat condueix a la felicitat)</span></h3>
<blockquote class='gatha'>
<p><a class='sc' id='118' data-uid='dhp118'></a>Si algú fes algun fet meritori,<br>
que ho repeteixi una vegada i una altra,<br>
que ho desitgi novament<br>
perquè el mèrit madura en la felicitat.</p>
</blockquote>
<h3><span class='add'>La història de Anathapindika (El mal sembla dolç fins que madura—El bé pot semblar dolent fins que no madura)</span></h3>
<blockquote class='gatha'>
<p><a class='sc' id='119' data-uid='dhp119'></a>Mentre la mala acció no produeix el seu fruit,<br>
el malfactor ho veu tot com si fos bo,<br>
però quan la maldat madura,<br>
llavors veu la veritable naturalesa de les seves males accions.</p>
<p><a class='sc' id='120' data-uid='dhp120'></a>Mentre la bona acció no produeix el seu fruit,<br>
fins i tot el benefactor pot experimentar algun mal,<br>
però quan la bondat madura,<br>
llavors veu la veritable naturalesa de les seves bones accions.</p>
</blockquote>
<h3><span class='add'>La història de l'aprenent negligent (No prenguis el mal a la lleugera)</span></h3>
<blockquote class='gatha'>
<p><a class='sc' id='121' data-uid='dhp121'></a>No penseu sobre el mal amb lleugeresa, tot dient:<br>
“el mal no m'enganxarà”,<br>
Igual que una olla que vessa,<br>
amb les gotes que cauen lentament,<br>
el ximple s'omple a si mateix de maldat,<br>
absorbint-la a poc a poc.</p>
</blockquote>
<h3><span class='add'>La història de Bilalapadaka (El mèrit creix de poc)</span></h3>
<blockquote class='gatha'>
<p><a class='sc' id='122' data-uid='dhp122'></a>No penseu sobre el bé amb lleugeresa dient:<br>
“el bé no m'enganxarà”,<br>
Igual que una olla que vessaamb les gotes que cauen lentament,<br>
el savi s'omple a si mateix de la bondat,<br>
absorbint-la a poc a poc.</p>
</blockquote>
<h3><span class='add'>La història de Mahadhana (Evitar el mal com un verí)</span></h3>
<blockquote class='gatha'>
<p><a class='sc' id='123' data-uid='dhp123'></a>Com el mercader amb moltes riqueses però poca custòdia,<br>
evitaria el camí perillós,<br>
o el que estima la vida evitaria el verí;<br>
de la mateixa manera, un hauria d'evitar el mal.</p>
</blockquote>
<h3><span class='add'>La història de Kukkutamitta (Els mals resultats de les males accions)</span></h3>
<blockquote class='gatha'>
<p><a class='sc' id='124' data-uid='dhp124'></a>Si la mà no té ferides,<br>
el verí no pot danyar-la.<br>
Igual que el verí no afecta qui no té ferides,<br>
així tampoc sofreix dany el que s'absté d'obrar malament.</p>
</blockquote>
<h3><span class='add'>La història del caçador Koka (Les males accions en contra dels altres retornen al malfactor)</span></h3>
<blockquote class='gatha'>
<p><a class='sc' id='125' data-uid='dhp125'></a>Qui ofèn a un innocent,<br>
a l'home pur i sense maldat,<br>
sobre aquest ximple caurà la seva pròpia maldat,<br>
com la fina pols llançada contra el vent.</p>
</blockquote>
<h3><span class='add'>La història del Venerable Tissa (Aquells que moren)</span></h3>
<blockquote class='gatha'>
<p><a class='sc' id='126' data-uid='dhp126'></a>Alguns troben el naixement dins de l'úter,<br>
els malfactors ressusciten en l'infern,<br>
els que fan el bé van al cel,<br>
però els que són lliures de contaminacions, abasten el Nirvana.</p>
</blockquote>
<h3><span class='add'>La història de tres grups de persones (Protecció de la mort)</span></h3>
<blockquote class='gatha'>
<p><a class='sc' id='127' data-uid='dhp127'></a>Ni en el cel ni enmig de l'oceà,<br>
ni vivint en les coves de les muntanyes,<br>
en cap lloc de la terra un pot estar lliure<br>
de les conseqüències del seu mal karma.</p>
</blockquote>
<h3><span class='add'>La història del rei Suppabuddha (Ningú escapa a la mort)</span></h3>
<blockquote class='gatha'>
<p><a class='sc' id='128' data-uid='dhp128'></a>Ni en el cel ni enmig de l'oceà,<br>
ni vivint en les coves de les muntanyes,<br>
en cap lloc de la terra,<br>
un pot deslliurar-se de la mort.</p>
</blockquote>
<h2>Capítol 10: Càstig (129–145)</h2>
<h3><span class='add'>La història del grup dels sis deixebles (Tracta als altres com a tu mateix)</span></h3>
<blockquote class='gatha'>
<p><a class='sc' id='129' data-uid='dhp129'></a>Tots tremolen davant l'ús de la força<br>
i tots temen la mort.<br>
Considerant als altres com a un mateix,<br>
no matarem ni provocarem la mort.</p>
</blockquote>
<h3><span class='add'>La història del grup dels sis deixebles (Tots estimen la vida)</span></h3>
<blockquote class='gatha'>
<p><a class='sc' id='130' data-uid='dhp130'></a>Tots tremolen davant l'ús de la força<br>
i tots estimen la vida.<br>
Considerant als altres com a un mateix,<br>
no matarem ni provocarem la mort.</p>
</blockquote>
<h3><span class='add'>La història de molts joves (Aquells que no aconsegueixen la felicitat)</span></h3>
<blockquote class='gatha'>
<p><a class='sc' id='131' data-uid='dhp131'></a>Si algú que cerca la felicitat<br>
danya amb l'ús de la força a aquells<br>
que igual que ell, la desitgen,<br>
no tindrà goig en la propera vida.</p>
<p><a class='sc' id='132' data-uid='dhp132'></a>Si algú que cerca la felicitat<br>
no danya amb força a aquells<br>
que igual que ell, la desitgen,<br>
trobarà goig en la propera vida.</p>
</blockquote>
<h3><span class='add'>La història del Venerable Kondadhana (La represàlia porta la infelicitat—Cal preservar la tranquil·litat)</span></h3>
<blockquote class='gatha'>
<p><a class='sc' id='133' data-uid='dhp133'></a>No parleu asprament amb els altres,<br>
si ho feu, poden retornar-vos les paraules agressives.<br>
El sofriment segueix a les renyines,<br>
i un rep un cop per cada cop que dóna.</p>
<p><a class='sc' id='134' data-uid='dhp134'></a>Si romaneu en silenci,<br>
com una campana trencada,<br>
les renyines no seran part de vosaltres<br>
i aconseguireu el Nirvana.</p>
</blockquote>
<h3><span class='add'>La història d'algunes dames que observaven els preceptes morals (El decaïment i la mort posen fi a la vida)</span></h3>
<blockquote class='gatha'>
<p><a class='sc' id='135' data-uid='dhp135'></a>Així com el vaquer amb l'agulló,<br>
condueix el bestiar pels camps,<br>
d'igual manera el decaïment i la mort,<br>
condueixen als éssers vius a la seva fi.</p>
</blockquote>
<h3><span class='add'>La història de la boa penedida, un esperit famolenc (Els resultats del mal turmenten a l'ignorant)</span></h3>
<blockquote class='gatha'>
<p><a class='sc' id='136' data-uid='dhp136'></a>Quan l'ignorant actua de mala manera,<br>
inconscient del resultat dels seus actes,<br>
el seu mal karma el crema per dins,<br>
com el foc crema a algú que es troba entre les flames.</p>
</blockquote>
<h3><span class='add'>La història del Venerable Maha Moggallana (Els mals resultats de danyar a l'home piadós—Els mals resultats de danyar al sant innocu—Danyar a un sant és desastrós—Estats de desgràcia esperen al malfactor)</span></h3>
<blockquote class='gatha'>
<p><a class='sc' id='137' data-uid='dhp137'></a>Aquell que danya a l'home innocu,<br>
o ofèn a l'inofensiu,<br>
amb certesa i ràpidament,<br>
aconseguirà a un d'aquests deu estats:</p>
<p><a class='sc' id='138' data-uid='dhp138'></a>Agudes penes o privacions,<br>
ferides en el cos<br>
o seriosos mals,<br>
trastorns mentals.</p>
<p><a class='sc' id='139' data-uid='dhp139'></a>Problemes amb el monarca,<br>
falses acusacions,<br>
pèrdua dels familiars<br>
o de les riqueses.</p>
<p><a class='sc' id='140' data-uid='dhp140'></a>L'incendi de la casa<br>
en un greu destret.<br>
I després de la dissolució del cos,<br>
el ximple naixerà en l'infern.</p>
</blockquote>
<h3><span class='add'>La història del Venerable Bahubhandika (Pràctiques que no condueixen a la puresa)</span></h3>
<blockquote class='gatha'>
<p><a class='sc' id='141' data-uid='dhp141'></a>No per caminar nu, tenir cabells embullats ni per estar brut;<br>
no per dejunar ni dormir en el terra;<br>
no per les penitències, la suor ni les cendres,<br>
es purifica un ser mortal si encara és aclaparat pels dubtes.</p>
</blockquote>
<h3><span class='add'>La història del ministre Santati (Els costums no espatllen la virtut)</span></h3>
<blockquote class='gatha'>
<p><a class='sc' id='142' data-uid='dhp142'></a>Malgrat que algú usi bells guarniments, si viu en pau,<br>
calmat, establert en la vida santa,<br>
apartat de la violència cap a tots els éssers,<br>
aquest és un veritable brahman, un ermità, un monjo.</p>
</blockquote>
<h3><span class='add'>La història de l'aprenent Sukha (Aquells que dominen la seva pròpia ment)</span></h3>
<blockquote class='gatha'>
<p><a class='sc' id='145' data-uid='dhp145'></a>Els que reguen, controlen les aigües,<br>
els fabricants de fletxes, modelen les astes,<br>
els fusters donen forma a la fusta<br>
i els virtuosos es dominen a si mateixos.</p>
</blockquote>
<h2>Capítol 11: Deteriorament (146–156)</h2>
<h3><span class='add'>La història dels companys de Visakha (Qui utilitza paraules pacificadores és un noble ésser)</span></h3>
<blockquote class='gatha'>
<p><a class='sc' id='146' data-uid='dhp146'></a>Per què aquest riure, per què tanta broma,<br>
quan tot està en flames?<br>
Com és que envoltat completament en la foscor,<br>
no cerques la llum?</p>
</blockquote>
<h3><span class='add'>La història de Sirima (Contemplant la veritable naturalesa del cos)</span></h3>
<blockquote class='gatha'>
<p><a class='sc' id='147' data-uid='dhp147'></a>Contempleu aquest bell cos,<br>
una adolorida massa de grumolls,<br>
apreciada, però afligida i miserable<br>
on res dura, res persisteix.</p>
</blockquote>
<h3><span class='add'>La història de la seguidora Uttara (La vida acaba amb la mort)</span></h3>
<blockquote class='gatha'>
<p><a class='sc' id='148' data-uid='dhp148'></a>Totalment decadent és aquest cos,<br>
niu de malalties i perible;<br>
aquesta massa que és podreix es trenca fàcilment.<br>
La mort posa fi a la vida.</p>
</blockquote>
<h3><span class='add'>La història dels deixebles de Adhimanika (La mirada que atura el desig)</span></h3>
<blockquote class='gatha'>
<p><a class='sc' id='149' data-uid='dhp149'></a>Aquests ossos grisos com coloms,<br>
escampats en la tardor,<br>
com grans carabasses blanques:<br>
quin plaer hi ha en mirar-los?</p>
</blockquote>
<h3><span class='add'>La història de la novícia Rupananda (El cos és una ciutat d'ossos)</span></h3>
<blockquote class='gatha'>
<p><a class='sc' id='150' data-uid='dhp150'></a>Aquesta ciutat feta d'ossos,<br>
coberts amb carn i sang,<br>
on s'emmagatzemen el deteriorament i la mort,<br>
l'orgull i la ingratitud.</p>
</blockquote>
<h3><span class='add'>La història de la princesa Mallika (L'ensenyament del Buda no es deteriora mai)</span></h3>
<blockquote class='gatha'>
<p><a class='sc' id='151' data-uid='dhp151'></a>Fins i tot els luxosos carruatges reals es descomponen,<br>
igual que aquest cos que decau.<br>
Només el Dharma dels Nobles éssers no envelleix,<br>
d'aquells que fan el bé.</p>
</blockquote>
<h3><span class='add'>La història del Venerable Kaludayi (El cos engreixa, la ment no)</span></h3>
<blockquote class='gatha'>
<p><a class='sc' id='152' data-uid='dhp152'></a>Com un vell bou que engreixa,<br>
així és l'home de pocs coneixements:la seva carn s'incrementa,<br>
però no creix en saviesa.</p>
</blockquote>
<h3><span class='add'>Els versos [del Venerable Ananda] (Mirant al constructor de la casa—El material de la construcció està destruït)</span></h3>
<blockquote class='gatha'>
<p><a class='sc' id='153' data-uid='dhp153'></a>A través de repetits naixements<br>
m'afanyava a cercar, sense trobar mai<br>
al constructor de la casa:<br>
penós és aquest naixement repetit una vegada i una altra.</p>
<p><a class='sc' id='154' data-uid='dhp154'></a>Oh!, constructor de la casa:<br>
has estat descobert,<br>
no construiràs la casa de nou,<br>
totes les teves bigues han estat destruïdes<br>
i el suport demolit.<br>
La ment ha deixat d'estar condicionada<br>
i la fi de l'aferrament ha estat aconseguit.</p>
</blockquote>
<h3><span class='add'>La història de Mahadhana, el fill del domador (Penediment en la vellesa—Nostàlgia per la glòria passada)</span></h3>
<blockquote class='gatha'>
<p><a class='sc' id='155' data-uid='dhp155'></a>Qui no es comporta d'acord amb la vida santa,<br>
o no aconsegueix les riqueses en la seva joventut,<br>
amb prou feines sobreviu, com una vella garsa<br>
al voltant d'un estany sense peixos.</p>
<p><a class='sc' id='156' data-uid='dhp156'></a>Qui no s'orienta cap a la vida santa,<br>
o no aconsegueix les riqueses en la seva joventut,<br>
degenera com un arc corbat i inútil,<br>
anhelant el passat.</p>
</blockquote>
<h2>Capítol 12: El jo (157–166)</h2>
<h3><span class='add'>La història de Bodhirajakumara (Tenint cura de si mateix)</span></h3>
<blockquote class='gatha'>
<p><a class='sc' id='157' data-uid='dhp157'></a>Si un s'aprecia a si mateix,<br>
encara que sembli cobert, hauria de posar-se a recer.<br>
El savi hauria d'estar atent<br>
en cadascuna de les tres vigílies de la nit.</p>
</blockquote>
<h3><span class='add'>La història del Venerable Upananda Sakyaputta (Ofereix consells només si ets virtuós tu mateix)</span></h3>
<blockquote class='gatha'>
<p><a class='sc' id='158' data-uid='dhp158'></a>Primer un hauria d'arrelar-se<br>
a si mateix en el que és correcte;<br>
llavors, podrà ensenyar als altres;<br>
així el savi mai serà avergonyit.</p>
</blockquote>
<h3><span class='add'>La història del Venerable Padhanikatissa (És millor disciplinar-se a un mateix que als altres)</span></h3>
<blockquote class='gatha'>
<p><a class='sc' id='159' data-uid='dhp159'></a>Un hauria de comportar-se,<br>
d'igual manera a com ensenya als altres.<br>
Si un és calmat i tranquil, pot tranquil·litzar als altres.<br>
Controlar-se a si mateix és realment difícil.</p>
</blockquote>
<h3><span class='add'>La història de la mare de Kumarakassapa (Un mateix és qui millor pot ajudar-se a si mateix)</span></h3>
<blockquote class='gatha'>
<p><a class='sc' id='160' data-uid='dhp160'></a>Un mateix és el seu propi refugi,<br>
qui més podria ser-ho?<br>
Practicant correctament,<br>
un es posa a recer en l'adversitat.</p>
</blockquote>
<h3><span class='add'>La història de Mahakala Upasaka (El ximple es lamenta de si mateix)</span></h3>
<blockquote class='gatha'>
<p><a class='sc' id='161' data-uid='dhp161'></a>El mal bé d'un mateix,<br>
sorgeix en un i un mateix el produeix.<br>
Erosiona al ximple,<br>
com el diamant a la gemma més dura.</p>
</blockquote>
<h3><span class='add'>La història de Devadatta (La mala acció aclapara al malfactor)</span></h3>
<blockquote class='gatha'>
<p><a class='sc' id='162' data-uid='dhp162'></a>Algú que actua malament,<br>
és com l'arbre sala cobert d'heura,<br>
es converteix en allò<br>
que desitja als seus enemics.</p>
</blockquote>
<h3><span class='add'>La història del cisma del Sangha (Ajudar-se a un mateix és difícil)</span></h3>
<blockquote class='gatha'>
<p><a class='sc' id='163' data-uid='dhp163'></a>Actuar malament és fàcil,<br>
i el fereix a un.Però el que és bo i beneficiós,<br>
és molt difícil de fer.</p>
</blockquote>
<h3><span class='add'>La història del Venerable Kala (El maliciós s'autodestrueix)</span></h3>
<blockquote class='gatha'>
<p><a class='sc' id='164' data-uid='dhp164'></a>El ximple que té un punt de vista equivocat,<br>
censura l'ensenyança dels Arahants,<br>
dels éssers nobles que practiquen el Dharma,<br>
aquest -com el bambú que floreix-<br>
produeix els fruits de la seva pròpia destrucció.</p>
</blockquote>
<h3><span class='add'>La història de Culakala Upasaka (Puresa, impuresa: creades per un mateix)</span></h3>
<blockquote class='gatha'>
<p><a class='sc' id='165' data-uid='dhp165'></a>Un mateix fa el mal,<br>
un mateix es contamina,<br>
un mateix deixa de fer el mal,<br>
un mateix es purifica.<br>
Puresa i impuresa depenen d'un mateix,<br>
ningú pot purificar a l'altre.</p>
</blockquote>
<h3><span class='add'>La història del Venerable Attadattha (Ajuda als altres, però tingues cura de tu mateix)</span></h3>
<blockquote class='gatha'>
<p><a class='sc' id='166' data-uid='dhp166'></a>Que ningú oblidi el seu propi bé<br>
quan ajuda als altres.<br>
Conèixer i no oblidar la meta pròpiaper tal d'assolir-la.</p>
</blockquote>
<h2>Capítol 13: El món (167–178)</h2>
<h3><span class='add'>La història del jove deixeble (No conrear el modus vivendi mundà)</span></h3>
<blockquote class='gatha'>
<p><a class='sc' id='167' data-uid='dhp167'></a>No aneu rere allò que és depravat,<br>
no visqueu negligentment,<br>
no adopteu falsos punts de vista,<br>
no conreeu l'estil de vida mundà.</p>
</blockquote>
<h3><span class='add'>La història del rei Suddhodana (Els homes rectes són feliços aquí i al món esdevenidor—Actua d'acord als ensenyaments)</span></h3>
<blockquote class='gatha'>
<p><a class='sc' id='168' data-uid='dhp168'></a>Desperta, sigues diligent,<br>
practica el Dharma correctament,<br>
els que practiquen el Dharma són feliços,<br>
en aquest món i en l'esdevenidor.</p>
<p><a class='sc' id='169' data-uid='dhp169'></a>Viu el Dharma correctament,<br>
no visquis de mala manera,<br>
els que practiquen el Dharma són feliços,<br>
en aquesta vida i en l'esdevenidor.</p>
</blockquote>
<h3><span class='add'>La història de diversos deixebles (Observa el canvi constant de la vida)</span></h3>
<blockquote class='gatha'>
<p><a class='sc' id='170' data-uid='dhp170'></a>Com una simple bombolla d'escuma,<br>
com un miratge,<br>
ha de ser vist el món,<br>
el que mira d'aquesta manera escapa al rei de la mort.</p>
</blockquote>
<h3><span class='add'>La història del príncep Abhaya (Els disciplinats no s'aferren al cos)</span></h3>
<blockquote class='gatha'>
<p><a class='sc' id='171' data-uid='dhp171'></a>Veniu, contempleu aquest món,<br>
que és com un ostentós carruatge reial,<br>
en el que molt a gust s'hi passegen els ximples,<br>
però al que els que estan atents no s'hi aferren.</p>
</blockquote>
<h3><span class='add'>La història del Venerable Sammunjani (El diligent il·lumina el món)</span></h3>
<blockquote class='gatha'>
<p><a class='sc' id='172' data-uid='dhp172'></a>El que vivia distret<br>
però després viu amb atenció,<br>
il·lumina el món sencer,<br>
com la lluna quan s'allibera dels núvols.</p>
</blockquote>
<h3><span class='add'>La història del Venerable Angulimala (El mal és superat amb el bé)</span></h3>
<blockquote class='gatha'>
<p><a class='sc' id='173' data-uid='dhp173'></a>El que cobreix les seves males accions<br>
amb el karma saludable,<br>
il·lumina aquest món sencer<br>
com la lluna quan s'allibera dels núvols.</p>
</blockquote>
<h3><span class='add'>La història d'una teixidora (Sense l'ull de la saviesa el món queda cec)</span></h3>
<blockquote class='gatha'>
<p><a class='sc' id='174' data-uid='dhp174'></a>Aquest món està cec.<br>
Pocs són els que poden veure,<br>
igual que pocs s'eleven al cel,<br>
com a ocells alliberats de les xarxes.</p>
</blockquote>
<h3><span class='add'>La història de trenta deixebles (El savi s'eleva més enllà del mundà)</span></h3>
<blockquote class='gatha'>
<p><a class='sc' id='175' data-uid='dhp175'></a>Els cignes volen per la ruta del sol,<br>
els poderosos travessen els aires,<br>
els savis s'aparten del món,<br>
conquerint al Mara amb les seves hosts.</p>
</blockquote>
<h3><span class='add'>La història de Cincamanavika (El mentider és capaç de cometre qualsevol crim)</span></h3>
<blockquote class='gatha'>
<p><a class='sc' id='176' data-uid='dhp176'></a>No hi ha malament que no pugui cometre<br>
el que parla falsament,<br>
fa cas omís del Dharma<br>
i nega les altres vides.</p>
</blockquote>
<h3><span class='add'>La història de l'almoina sense rivalitat (La felicitat a través de bones obres)</span></h3>
<blockquote class='gatha'>
<p><a class='sc' id='177' data-uid='dhp177'></a>Certament, els miserables no abasten el món dels déus,<br>
ni els ximples mai seran magnànims;<br>
però el savi que és contenta en donar,<br>
serà feliç també en el món esdevenidor.</p>
</blockquote>
<h3><span class='add'>La història de Kala, el fill de Anathapindika (Ser el guanyador del corrent és el suprem)</span></h3>
<blockquote class='gatha'>
<p><a class='sc' id='178' data-uid='dhp178'></a>Per sobre la sobirania de tota la terra,<br>
per sobre l'elevació als cels,<br>
per sobre el domini dels vasts mons,<br>
està el fet de guanyar el fruit de l'entrada-en-el-corrent.</p>
</blockquote>
<h2>Capítol 14: El Buda (179–196)</h2>
<h3><span class='add'>Història de les tres filles del Mara (El Buda no pot ser temptat—El Buda no pot ser influenciat)</span></h3>
<blockquote class='gatha'>
<p><a class='sc' id='179' data-uid='dhp179'></a>Aquest Buda que ha conquerit l'impossible,<br>
la victòria del qual no pot desfer-se,<br>
que és insondable i no deixa petjades,<br>
quina pista voleu que segueixi?</p>
<p><a class='sc' id='180' data-uid='dhp180'></a>L'avidesa que a altres enreda i atrapa,<br>
no condueix a enlloc<br>
a aquest Buda que ha conquistat l'impossible,<br>
quina pista voleu que segueixi?</p>
</blockquote>
<h3><span class='add'>Història de la tornada del món dels deves (Els déus i els éssers humans adoren al Buda)</span></h3>
<blockquote class='gatha'>
<p><a class='sc' id='181' data-uid='dhp181'></a>Aquells nobles lliurats a la meditació,<br>
gojosos i afables en deixar anar,<br>
conscientment atents, savis i desperts,<br>
fins a de els déus reben lloances.</p>
</blockquote>
<h3><span class='add'>Història de Erakapatta, el rei dels nagas (Quatre oportunitats poc freqüents)</span></h3>
<blockquote class='gatha'>
<p><a class='sc' id='182' data-uid='dhp182'></a>És difícil néixer com a ésser humà,<br>
difícil és la vida dels mortals;és poc comú escoltar el veritable Dharma,<br>
i excepcional, el sorgiment d'un Buda.</p>
</blockquote>
<h3><span class='add'>Història de la pregunta plantejada pel Venerable Ananda (Les instruccions dels Budes—La paciència i la gran virtut del renunciant—Les nobles directrius)</span></h3>
<blockquote class='gatha'>
<p><a class='sc' id='183' data-uid='dhp183'></a>Cap mal fer a ningú,<br>
generar el bé i conrear-lo,<br>
i mantenir la ment disciplinada i pura:<br>
aquesta és l'ensenyament dels Budes.</p>
<p><a class='sc' id='184' data-uid='dhp184'></a>La paciència i la resistència constitueixen la virtut més elevada,<br>
els Budes proclamen que el Nirvana és el bé suprem.<br>
Algú que irrita o agredeix a uns altres,<br>
no és ni monjo ni renunciant.</p>
<p><a class='sc' id='185' data-uid='dhp185'></a>No maleir ni fer mal,<br>
moderar-se concorde als preceptes,<br>
menjar poc, viure reclòs<br>
i entrenar la ment en el sublim:<br>
aquesta és l'ensenyament dels Budes.</p>
</blockquote>
<h3><span class='add'>Història d'un aprenent jove insatisfet (El plaer sensual mai sadolla—Esquiveu els plaers sensuals)</span></h3>
<blockquote class='gatha'>
<p><a class='sc' id='186' data-uid='dhp186'></a>Ni la pluja de monedes d'or,<br>
pot sadollar el desig de la sensualitat,<br>
els plaers són petites alegries i molt sofriment,<br>
així ho considera el savi.</p>
<p><a class='sc' id='187' data-uid='dhp187'></a>El perfecte deixeble del Buda,<br>
fins i tot en delits celestials<br>
no troba cap plaer:<br>
el delit acaba en la cobdícia.</p>
</blockquote>
<h3><span class='add'>Història de Aggidatta (La por afligeix a les masses—Aquells refugis no ofereixen ajuda—Veient les quatre nobles veritats—La noble sendera—Un refugi que acaba amb el sofriment)</span></h3>
<blockquote class='gatha'>
<p><a class='sc' id='188' data-uid='dhp188'></a>La gent turmentada per la por,<br>
busca refugi en els pujols,<br>
en els boscos, sota els arbres sagrats,<br>
va a monestirs i santuaris.</p>
<p><a class='sc' id='189' data-uid='dhp189'></a>Aquest tipus de refugi no és segur,<br>
no és el refugi suprem.<br>
Un no s'allibera de tot el sofriment,<br>
anant a refugis així.</p>
<p><a class='sc' id='190' data-uid='dhp190'></a>Però prenent de refugi al Buda,<br>
al Dharma i al Sangha,<br>
un veu amb la perfecta visió<br>
les Quatre Nobles Veritats:</p>
<p><a class='sc' id='191' data-uid='dhp191'></a>El sofriment amb el seu sorgiment causal,<br>
la superació del mateix,<br>
i el Noble Òctuple camí<br>
que condueix a la fi del sofriment...</p>
<p><a class='sc' id='192' data-uid='dhp192'></a>... Un refugi així, sí, és segur,<br>
és un refugi suprem.<br>
Un s'allibera de tot el sofriment,<br>
anant per semblant refugi.</p>
</blockquote>
<h3><span class='add'>Història de la pregunta sorgida en el Venerable Ananda (És poc freqüent el sorgiment del Buda)</span></h3>
<blockquote class='gatha'>
<p><a class='sc' id='193' data-uid='dhp193'></a>És difícil trobar a un home pur i noble,<br>
un home així no neix en qualsevol lloc.<br>
Quan neix un savi així,<br>
que la família se senti joiosa.</p>
</blockquote>
<h3><span class='add'>Història de diversos deixebles (Quatre factors de felicitat)</span></h3>
<blockquote class='gatha'>
<p><a class='sc' id='194' data-uid='dhp194'></a>Joiós és el despertar dels Budes,<br>
joiosa la proclamació del veritable Dharma,<br>
joiosa és l'harmonia dins del Sangha,<br>
i joioses les seves pràctiques de renúncia.</p>
</blockquote>
<h3><span class='add'>Història de diversos deixebles (Quatre factors de felicitat)</span></h3>
<blockquote class='gatha'>
<p><a class='sc' id='195' data-uid='dhp195'></a>Qui ha superat les percepcions ordinàries,<br>
que ha creuat la pena i el lament,<br>
qui reverència als que són dignes de lloança,<br>
als Budes i els seus seguidors,</p>
<p><a class='sc' id='196' data-uid='dhp196'></a>... El mèrit de qui reverència a homes així,<br>
calmat i lliure dels temors,<br>
és tan gran,<br>
que ningú és capaç de fer-s'en carreg.</p>
</blockquote>
<h2>Capítol 15: Felicitat (197–208)</h2>
<h3><span class='add'>Història de la pacificació dels parents del Buda (Sukha Vagga: felicitat—Sense malaltia entre els malalts—Sense ansietat entre els ansiosos)</span></h3>
<blockquote class='gatha'>
<p><a class='sc' id='197' data-uid='dhp197'></a>Nosaltres, els de la vida sense odi,<br>
feliços, entre els que odien,<br>
enmig de l'odi humà,<br>
vivim lliures d'odi.</p>
<p><a class='sc' id='198' data-uid='dhp198'></a>Nosaltres, de la vida saludable,<br>
feliços, entre els malalts,<br>
enmig de la malaltia humana,<br>
vivim lliures de malaltia.</p>
<p><a class='sc' id='199' data-uid='dhp199'></a>Nosaltres, els de la vida moderada,<br>
felices, entre els desenfrenats,<br>
enmig de la voràgine humana,<br>
vivim lliures de la hiperactivitat.</p>
</blockquote>
<h3><span class='add'>Història del Mara (Els purs viuen feliços)</span></h3>
<blockquote class='gatha'>
<p><a class='sc' id='200' data-uid='dhp200'></a>Per a nosaltres que res posseïm,<br>
la vida és realment molt feliç,<br>
la plenitud i el goig és el nostre aliment,<br>
com el dels deves lluminosos.</p>
</blockquote>
<h3><span class='add'>Història de la derrota del rei Kosala (Són feliços tant en la victòria com en la derrota)</span></h3>
<blockquote class='gatha'>
<p><a class='sc' id='201' data-uid='dhp201'></a>La victòria genera l'odi<br>
i els vençuts jeuen en la pena,<br>
però els pacífics viuen feliços,<br>
transcendint tant la victòria com la derrota.</p>
</blockquote>
<h3><span class='add'>Història d'una núvia jove (La felicitat tranquil·litza)</span></h3>
<blockquote class='gatha'>
<p><a class='sc' id='202' data-uid='dhp202'></a>No hi ha més gran foc que la cobdícia,<br>
ni crim més gran que l'odi;<br>
no hi ha més gran sofriment que l'existència corporal,<br>
ni alegria més sublim que la pau mental.</p>
</blockquote>
<h3><span class='add'>Història d'un deixeble laic (Les pitjors malalties i la felicitat més gran)</span></h3>
<blockquote class='gatha'>
<p><a class='sc' id='203' data-uid='dhp203'></a>La gana és el major de tots els mals,<br>
la pena més gran radica en el soroll mental;<br>
comprenent això tal com realment és,<br>
el Nirvana esdevé com la suprema fita.</p>
</blockquote>
<h3><span class='add'>Història del rei Pasenadi de Kosala (Quatre adquisicions superiors)</span></h3>
<blockquote class='gatha'>
<p><a class='sc' id='204' data-uid='dhp204'></a>La salut és el més alt guany,<br>
conformar-se, la més gran riquesa;<br>
ser més digne de confiança que els parents,<br>
i el Nirvana, la joia suprema.</p>
</blockquote>
<h3><span class='add'>Història del Venerable Tissa (Els lliures són els més purs)</span></h3>
<blockquote class='gatha'>
<p><a class='sc' id='205' data-uid='dhp205'></a>Havent tastat la solitud,<br>
i assaborit la pau sublim,<br>
lliure de pena i desafectat,<br>
degusta la joia del Dharma.</p>
</blockquote>
<h3><span class='add'>Història de Sakka (Trobades plaents—La companyia feliç—El bé i el savi)</span></h3>
<blockquote class='gatha'>
<p><a class='sc' id='206' data-uid='dhp206'></a>Bo és veure als nobles éssers,<br>
joiosa és la seva companyia.<br>
No associant-se amb els ximples,<br>
un pot romandre sempre feliç.</p>
<p><a class='sc' id='207' data-uid='dhp207'></a>Qui intima amb els ximples,<br>
certament, estarà afligit per molt temps,<br>
la companyia dels ximples és tan penosa com la dels enemics,<br>
però la càlida companyia d'un savi,<br>
és com trobar-se amb la seva pròpia gent.</p>
<p><a class='sc' id='208' data-uid='dhp208'></a>Per tant cal anar amb determinació,<br>
amb el savi ben versat, virtuós i noble,<br>
cal associar-se amb aquesta classe de virtuós,<br>
com s'associa la lluna amb els estels.</p>
</blockquote>
<h2>Capítol 16: Afecció (209–220)</h2>
<h3><span class='add'>Història dels tres anacoretes (Admiració cap al que es busca a si mateix—No buscar el que és agradable ni el que és desagradable: ambdós són dolorosos—No lligar-se amb les cordes dels impediments)</span></h3>
<blockquote class='gatha'>
<p><a class='sc' id='209' data-uid='dhp209'></a>Aquell que s'esforça cap a objectius erronis<br>
i no fa res pel que realment val la pena,<br>
lligat al volgut, abandonant la recerca,<br>
envejarà a aquells que s'exerciten a si mateixos.</p>
<p><a class='sc' id='210' data-uid='dhp210'></a>No et deixis afectar pel que vols<br>
tot el temps, ni tampoc pel que odies,<br>
no miris ni una cosa ni l'altra<br>
perquè en tots dos hi ha sofriment.</p>
<p><a class='sc' id='211' data-uid='dhp211'></a>No prenguis allò que t'agrada,<br>
perquè dura és la separació.<br>
Per a aquells que no fan cap diferencia entre el volgut i el no volgut,<br>
no existeixen més lligams.</p>
</blockquote>
<h3><span class='add'>Història d'un ric aferrat a la llar (El resultat de l'afecte)</span></h3>
<blockquote class='gatha'>
<p><a class='sc' id='212' data-uid='dhp212'></a>De l'afecte neix el dolor,<br>
de l'afecte neix la por.<br>
Per a algú que no s'encapritxa,<br>
no hi ha dolor i molt menys por.</p>
</blockquote>
<h3><span class='add'>Història de Visākhā (Dolor i por neixen d'allò que s'estima)</span></h3>
<blockquote class='gatha'>
<p><a class='sc' id='213' data-uid='dhp213'></a>De l'afecte neix el dolor,<br>
de l'afecte neix la por.<br>
Per a algú que està lliure d'afecte,<br>
no hi ha dolor i molt menys por.</p>
</blockquote>
<h3><span class='add'>Història del príncep Licchavī (El resultat de la cobdícia)</span></h3>
<blockquote class='gatha'>
<p><a class='sc' id='214' data-uid='dhp214'></a>De la cobdícia neix el dolor,<br>
de la cobdícia neix la por.<br>
Per a algú que és lliure de cobdícia,<br>
no hi ha dolor i molt menys por.</p>
</blockquote>
<h3><span class='add'>Història de Anitthigandha Kumāra (El resultat de la passió)</span></h3>
<blockquote class='gatha'>
<p><a class='sc' id='215' data-uid='dhp215'></a>De la passió neix el dolor,<br>
de la passió neix la por.<br>
Per a algú que és lliure de passions,<br>
no hi ha dolor i molt menys por.</p>
</blockquote>
<h3><span class='add'>Història d'un brahman (El dolor i la por sorgeixen a causa de l'avarícia)</span></h3>
<blockquote class='gatha'>
<p><a class='sc' id='216' data-uid='dhp216'></a>De l'avidesa neix el dolor,<br>
de l'avidesa neix la por.Per algú que és lliure d'avidesa,<br>
no hi ha dolor i molt menys por.</p>
</blockquote>
<h3><span class='add'>Història de cinc-cents nois (Estimat per les masses)</span></h3>
<blockquote class='gatha'>
<p><a class='sc' id='217' data-uid='dhp217'></a>Perfecte en la virtut, de coneixement ple,<br>
ferm en el Dharma, coneixedor de la Veritat:<br>
Una persona així és estimada per la gent,<br>
algú que només fa el que és correcte.</p>
</blockquote>
<h3><span class='add'>Història d'un Venerable Anāgāla meva (La persona amb elevats valors)</span></h3>
<blockquote class='gatha'>
<p><a class='sc' id='218' data-uid='dhp218'></a>Algú que anhela allò que no es pot definir,<br>
la ment del qual és embeguda amb això,<br>
no lligada als plaers sensuals,<br>
és anomenat “el que va per els corrents ascendents”.</p>
</blockquote>
<h3><span class='add'>Història de Nandiya (Els fruits de les bones accions—Les bones accions condueixen a bons resultats)</span></h3>
<blockquote class='gatha'>
<p><a class='sc' id='219' data-uid='dhp219'></a>Algú que per molt de temps s'ha absentat de casa<br>
i retorna des de lluny, fora de perill,<br>
s'omple d'alegria,<br>
per la benvinguda dels seus amics, parents i els que li desitgen el bé.</p>
<p><a class='sc' id='220' data-uid='dhp220'></a>De la mateixa manera, el que acumula mèrits,<br>
quan passa d'una vida a l'altre,<br>
els seus mèrits el rebran allí,<br>
com quan algú estimat retorna a casa.</p>
</blockquote>
<h2>Capítol 17: Ira (221–234)</h2>
<h3><span class='add'>Història de la princesa Rohini (Aquell que no està corprès per la pena)</span></h3>
<blockquote class='gatha'>
<p><a class='sc' id='221' data-uid='dhp221'></a>La ira i l'orgull han de ser abandonats,<br>
i les cadenes rebutjades;<br>
la insatisfacció està absent on no hi ha desitjos,<br>
on no existeixen lligams del cos ni de la ment.</p>
</blockquote>
<h3><span class='add'>Història del deixeble (Auriga eficient)</span></h3>
<blockquote class='gatha'>
<p><a class='sc' id='222' data-uid='dhp222'></a>Qui controla la ira quan sorgeix,<br>
com a un carruatge amb els seus cavalls i les brides,<br>
l'anomeno auriga,<br>
els altres, tenen agafades les regnes però no controlen res.</p>
</blockquote>
<h3><span class='add'>Història de la deixebla laica Uttarā (Auriga eficient)</span></h3>
<blockquote class='gatha'>
<p><a class='sc' id='223' data-uid='dhp223'></a>Conquesta la ira amb amistat,<br>
el mal es conquesta amb el bé,<br>
amb la generositat es conquesta la misèria<br>
i amb la veracitat, el fet de dir mentides.</p>
</blockquote>
<h3><span class='add'>Història de la pregunta sorgida en el Venerable Mahā Moggallāna (Tres qualitats que condueixen al cel)</span></h3>
<blockquote class='gatha'>
<p><a class='sc' id='224' data-uid='dhp224'></a>Digues la veritat, no siguis airós<br>
i al que demana caritat, dóna-li encara que tinguis poc.<br>
Mitjançant aquestes tres qualitats<br>
arribaràs al regne dels déus.</p>
</blockquote>
<h3><span class='add'>Història del brahman que ha estat “pare del Buda” (Els que no fan mal aconsegueixen l'immortal)</span></h3>
<blockquote class='gatha'>
<p><a class='sc' id='225' data-uid='dhp225'></a>Els savis inofensius,<br>
amb el cos voluntàriament controlat,<br>
es dirigeixen a l'Estat més elevat,<br>
on ja no hi ha més aflicció.</p>
</blockquote>
<h3><span class='add'>Història de la noia esclava Pua (Ànsia pel Nirvana)</span></h3>
<blockquote class='gatha'>
<p><a class='sc' id='226' data-uid='dhp226'></a>Aquells que estan permanentment vigilants,<br>
que s'entrenen de dia i de nit,<br>
obstinats a aconseguir el Nirvana,<br>
eliminen totes les impureses.</p>
</blockquote>
<h3><span class='add'>Història del deixeble laic Atula (No hi ha ni un a qui no culpin—No hi ha ningú exclusivament culpable o lloat—La persona que tot el temps és digna de lloances—La persona que és com l'or sòlid)</span></h3>
<blockquote class='gatha'>
<p><a class='sc' id='227' data-uid='dhp227'></a>Aquesta és una antiga dita, Atula,<br>
no només una dita d'ara:<br>
'Culpen al que se senti en silenci,<br>
culpen al que parla massa<br>
i culpen al que parla moderadament',<br>
no hi ha ningú en el món a qui no culpin.</p>
<p><a class='sc' id='228' data-uid='dhp228'></a>No va haver-hi mai ningú, no hi haurà mai ningú<br>
ni ara hi ha ningú,<br>
que sigui perpètuament culpat<br>
o perpètuament lloat.</p>
<p><a class='sc' id='229' data-uid='dhp229'></a>Però aquells que són intel·ligents,<br>
savis, de conducta impecable,<br>
ben afirmats en virtut i saviesa,<br>
aquests s'examinen a si mateixos dia rere dia.</p>
<p><a class='sc' id='230' data-uid='dhp230'></a>Qui podrà culpar a algú tan fi<br>
com el fil d'or del riu Jambu?<br>
Fins i tot els deves lloen a algú així<br>
i fins i tot Brahma l'elogia.</p>
</blockquote>
<h3><span class='add'>Història del grup dels sis deixebles (La persona disciplinada corporalment—La conducta verbal virtuosa—Disciplineu la vostra ment—Protegiu les tres portes)</span></h3>
<blockquote class='gatha'>
<p><a class='sc' id='231' data-uid='dhp231'></a>Un hauria de guardar-se d'actuar enfadat,<br>
refrenar el cos,<br>
i havent abandonat la mala conducta corporal,<br>
entrenar-se a si mateix en el bé.</p>
<p><a class='sc' id='232' data-uid='dhp232'></a>Un hauria de guardar-se de parlar enfadat,<br>
refrenar la parla,<br>
i havent abandonat la mala conducta verbal,<br>
entrenar-se a si mateix en el bé.</p>
<p><a class='sc' id='233' data-uid='dhp233'></a>Un hauria de guardar-se de pensar amb ira,<br>
refrenar el pensament,<br>
i havent abandonat els pensaments negatius,<br>
entrenar-se a si mateix en el bé.</p>
<p><a class='sc' id='234' data-uid='dhp234'></a>Els savis refrenen el cos,<br>
igual que refrenen la parla,<br>
i també restringeixen la seva ment:<br>
viuen perfectament autoregulats.</p>
</blockquote>
<h2>Capítol 18: Impureses (235–255)</h2>
<h3><span class='add'>Història del fill del carnisser (L'home a la vora de la mort—Trobar ajuda immediata—En presència del rei de la mort—Evitar el cicle de l'existència)</span></h3>
<blockquote class='gatha'>
<p><a class='sc' id='235' data-uid='dhp235'></a>Ets ara com una fulla marcida,<br>
i els missatgers de la Mort estan a prop;<br>
estàs enfront de la porta del comiat,<br>
però manques de provisions pel camí.</p>
<p><a class='sc' id='236' data-uid='dhp236'></a>Fes una illa de tu mateix, aïllat,<br>
practica i fes-te savi,<br>
lliure de taques i penes,<br>
vés cap als llocs celestials.</p>
<p><a class='sc' id='237' data-uid='dhp237'></a>La teva vida pot acabar-se ara mateix,<br>
estàs en presència de la mort,<br>
en el camí no hi ha espai pel descans,<br>
i no tens provisions pel camí.</p>
<p><a class='sc' id='238' data-uid='dhp238'></a>Fes una illa de tu mateix, aïllat,<br>
practica amb diligència i fes-te savi,<br>
allibera't de taques i penes,<br>
no retornaràs al cicle de naixements i morts.</p>
</blockquote>
<h3><span class='add'>Història d'un brahman (Purificant-se gradualment a si mateix)</span></h3>
<blockquote class='gatha'>
<p><a class='sc' id='239' data-uid='dhp239'></a>A poc a poc, gradualment<br>
i successivament, el savi<br>
elimina totes les contaminacions<br>
com el fonedor que purifica la plata.</p>
</blockquote>
<h3><span class='add'>Història del Venerable Tissa (El mal dins d'un l'arruïna a un mateix)</span></h3>
<blockquote class='gatha'>
<p><a class='sc' id='240' data-uid='dhp240'></a>Igual que l'òxid devora el ferro<br>
del qual ha sorgit,<br>
així, les transgressions<br>
condueixen, a qui les comet, a estats lamentables.</p>
</blockquote>
<h3><span class='add'>Història de Kaludayi (Causes de la taca)</span></h3>
<blockquote class='gatha'>
<p><a class='sc' id='241' data-uid='dhp241'></a>La manca de recitació, és l'òxid dels encanteris,<br>
la manca de reparació, l'òxid de la casa,<br>
l'oblit, és l'òxid de la bellesa<br>
i la mandra, l'òxid del vigilant.</p>
</blockquote>
<h3><span class='add'>Història de l'home, la dona del qual va cometre adulteri (Les maldats són taques, i la ignorància, és la pitjor entre elles—La ignorància és la pitjor taca)</span></h3>
<blockquote class='gatha'>
<p><a class='sc' id='242' data-uid='dhp242'></a>La mala conducta és la taca de la dona,<br>
pel donant, l'avarícia és la taca, les males accions taquen,<br>
tant en aquesta vida com en vides futures.</p>
<p><a class='sc' id='243' data-uid='dhp243'></a>Però la pitjor de totes les taques<br>
és la ignorància, la taca més gran,<br>
per això, monjos, abandoneu les taques,<br>
i viviu lliures d'impureses.</p>
</blockquote>
<h3><span class='add'>Història de Cula Sari (La vida desvergonyida és fàcil—La vida d'una persona modesta, és difícil)</span></h3>
<blockquote class='gatha'>
<p><a class='sc' id='244' data-uid='dhp244'></a>Fàcil és la vida de l'home desvergonyit,<br>
que avança descaradament com un corb,<br>
que calumnia i fanfarroneja,<br>
amb una vida completament corrompuda.</p>
<p><a class='sc' id='245' data-uid='dhp245'></a>Però difícil és la vida d'un home modest,<br>
que sempre cerca la puresa,<br>
que és jovial i humil,<br>
amb una vida pura i reflexiva.</p>
</blockquote>
<h3><span class='add'>Història dels cinc-cents deixebles laics (Eviteu les males accions—El laic ha de seguir els preceptes—Els preceptes prevenen el sofriment)</span></h3>
<blockquote class='gatha'>
<p><a class='sc' id='246' data-uid='dhp246'></a>Si algú destrueix la vida,<br>
si de les seves paraules emana la mentida,<br>
si pren el que no li és lliurement donat<br>
o visita les dones d'altres;</p>
<p><a class='sc' id='247' data-uid='dhp247'></a>O si és addicte a les begudes intoxicants,<br>
indulgent amb tot això,<br>
talla les seves pròpies arrels de la felicitat,<br>
en aquesta vida.</p>
<p><a class='sc' id='248' data-uid='dhp248'></a>Per això, recorda, amic,<br>
és difícil controlar les males accions,<br>
no deixis que la cobdícia i la maldat<br>
t'arrosseguin pel camí de la insatisfacció.<br></p>
</blockquote>
<h3><span class='add'>Història de Tissa (Els envejosos no tenen pau—Els que no envegen, són pacífics)</span></h3>
<blockquote class='gatha'>
<p><a class='sc' id='249' data-uid='dhp249'></a>La gent dóna d'acord a la seva fe,<br>
d'acord a la seva pròpia voluntat.<br>
Per això, si algú es torba pel rebut,<br>
o pel menjar i beguda que els altres reben,<br>
no calmarà la seva ment,<br>
ni de dia ni de nit.</p>
<p><a class='sc' id='250' data-uid='dhp250'></a>Però el que ha parat la ment envejosa,<br>
l'ha desarrelat i destruït per complet,<br>
realment, tant de dia com de nit,<br>
gaudirà d'una ment afable.</p>
</blockquote>
<h3><span class='add'>Història de cinc deixebles laics (L'avidesa és la pitjor inundació)</span></h3>
<blockquote class='gatha'>
<p><a class='sc' id='251' data-uid='dhp251'></a>No hi ha foc major que la cobdícia,<br>
no hi ha lligam més gran que l'odi,<br>
la xarxa de la falsa il·lusió no té igual<br>
i no hi ha pitjor inundació que l'avidesa.</p>
</blockquote>
<h3><span class='add'>Història de l'home ric Mendaka (És fàcil veure les falles dels altres)</span></h3>
<blockquote class='gatha'>
<p><a class='sc' id='252' data-uid='dhp252'></a>Les falles dels altres, són fàcilment detectables,<br>
però és difícil veure les d'un mateix,<br>
a causa d'això, com qui separa la palla del gra,<br>
un fa públiques les falles alienes,<br>
mentre amaga les pròpies,<br>
tal com l'hàbil caçador d'aus, s'amaga a si mateix.</p>
</blockquote>
<h3><span class='add'>Història del Venerable Ujjhanasaññi (Veient les faltes dels altres)</span></h3>
<blockquote class='gatha'>
<p><a class='sc' id='253' data-uid='dhp253'></a>Qui sempre mira les faltes d'els altres,<br>
constantment censura i s'ofèn,<br>
i no obstant això, camufla les seves pròpies falles,<br>
està molt lluny de destruir les seves imperfeccions.</p>
</blockquote>
<h3><span class='add'>Història de l'anacoreta que demana caritat, Subhadda (Res és etern, excepte el Nirvana—El Buda és lliure d'ansietat)</span></h3>
<blockquote class='gatha'>
<p><a class='sc' id='254' data-uid='dhp254'></a>Així com no hi ha camí darrere el cel,<br>
no hi ha ningú darrere un sant,<br>
malgrat que molts es delecten en atraccions mundanes,<br>
els Tathagates sempre romanen lliures de preocupacions.</p>
<p><a class='sc' id='255' data-uid='dhp255'></a>Així com no hi ha camí darrere el cel,<br>
no hi ha ningú darrere un sant,<br>
el que és condicionat mai dura,<br>
i mai, el Buda, trontolla.</p>
</blockquote>
<h2>Capítol 19: El just (256–272)</h2>
<h3><span class='add'>Història d'un jutge (El just i l'imparcial tenen el millor judici—La família arrelada en la Llei)</span></h3>
<blockquote class='gatha'>
<p><a class='sc' id='256' data-uid='dhp256'></a>Molts jutgen a la lleugera<br>
no recolzant-se en el Dharma,<br>
però el savi hauria d'investigar<br>
tant el just com l'injust.</p>
<p><a class='sc' id='257' data-uid='dhp257'></a>Qui guia als altres amb imparcialitat,<br>
acuradament, d'acord al Dharma,<br>
és el protector del Dharma,<br>
el coneix i és designat com autoritat.</p>
</blockquote>
<h3><span class='add'>Història del grup dels sis deixebles (Qui parla molt no necessàriament és un savi)</span></h3>
<blockquote class='gatha'>
<p><a class='sc' id='258' data-uid='dhp258'></a>Tan sols per articular sons amb la veu<br>
un no es converteix en savi.<br>
Tot gaudint de seguretat, qui és lliure d'odi i por,<br>
a aquest se'l considera “savi”.</p>
</blockquote>
<h3><span class='add'>Història del grup del Arahant Ekudana (Qui sap, parla poc)</span></h3>
<blockquote class='gatha'>
<p><a class='sc' id='259' data-uid='dhp259'></a>Tan sols per articular sons amb la veuun no es torna versat en el Dharma,<br>
però aquell que, havent-lo escoltat, encara que sigui poc,<br>
el practica diligentment,<br>
aquest realment és “versat en el Dharma”.</p>
</blockquote>
<h3><span class='add'>Història del Venerable Lakuntaka Bhaddiya (El cabell gris no el converteix a un en ancià—La persona que practica preseverantment i diligentment es converteix en un venerable ancià)</span></h3>
<blockquote class='gatha'>
<p><a class='sc' id='260' data-uid='dhp260'></a>L'home no és un venerable ancià,<br>
únicament per tenir el cabell canós;<br>
podria ser algú que ha envellit i prou,<br>
algú que ha envellit en va.</p>
<p><a class='sc' id='261' data-uid='dhp261'></a>Qui és just i veraç,<br>
no violent, prudent i disciplinat,<br>
qui ha eliminat les contaminacions,<br>
aquest és un venerable ancià.</p>
</blockquote>
<h3><span class='add'>Història d'alguns deixebles (Qui abandona la gelosia és de bona naturalesa—Qui desarrela el mal obté la victòria)</span></h3>
<blockquote class='gatha'>
<p><a class='sc' id='262' data-uid='dhp262'></a>No és per l'eloqüència,<br>
o per la seva bella aparença,<br>
que un es converteix en una bella persona,<br>
si, a més, és gelós, jactanciós i mesquí.</p>
<p><a class='sc' id='263' data-uid='dhp263'></a>Qui realment és “bell”,<br>
és qui ha desarrelat les contaminacions,<br>
les ha destruït per complet,<br>
un home savi que ha eliminat l'odi.</p>
</blockquote>
<h3><span class='add'>Història del Venerable Hatthaka (El cap rapat no fa al practicant—Qui abandona la maldat és un veritable practicant)</span></h3>
<blockquote class='gatha'>
<p><a class='sc' id='264' data-uid='dhp264'></a>Tan sols per afaitar-se el cap, un no es converteix en un bon<br>
practicant,<br>
si segueix sent mentider i indisciplinat.<br>
Qui cobeja i és ple de desitjos,<br>
com podria ser un bon aprenent?</p>
<p><a class='sc' id='265' data-uid='dhp265'></a>Qui ha subjugat tota la maldat,<br>
ha eradicat totes les males accions,<br>
petites i grans,<br>
aquest és un veritable practicant del Dharma.</p>
</blockquote>
<h3><span class='add'>Història d'un brahman (Un no es fa aprenent merament per demanar almoines—La vida santa fa al monjo)</span></h3>
<blockquote class='gatha'>
<p><a class='sc' id='266' data-uid='dhp266'></a>Encara que un hagi de pidolar almoines,<br>
no per això es converteix en monjo,<br>
només qui practica el Dharma,<br>
mereix aquest nom.</p>
<p><a class='sc' id='267' data-uid='dhp267'></a>Qui ha transcendit el bé i el mal,<br>
ha viscut la vida santai ha superat el món mundà,<br>
aquest és realment un monjo.</p>
</blockquote>
<h3><span class='add'>Història dels seguidors d'una doctrina no budista (El mer silenci no el fa a un savi—La veritable saviesa el fa a un savi)</span></h3>
<blockquote class='gatha'>
<p><a class='sc' id='268' data-uid='dhp268'></a>El mer silenci no el fa a un savi,<br>
quan s'és ignorant i extraviat;<br>
però sospesar tot i optar només pel que és noble,<br>
porta com a benedicció, la saviesa.</p>
<p><a class='sc' id='269' data-uid='dhp269'></a>Qui, fa conscient el món intern i el món extern<br>
-havent adquirit aquesta saviesa-,<br>
es desfà del mal per complet,<br>
és un veritable savi.</p>
</blockquote>
<h3><span class='add'>Història d'un pescador de nom Ariya (Els veritables Ariyas no són violents)</span></h3>
<blockquote class='gatha'>
<p><a class='sc' id='270' data-uid='dhp270'></a>El que danya als éssers vius<br>
no pot ser un home noble,<br>
només el respecte per la vida<br>
el fa a un digne d'aquest nom.</p>
</blockquote>
<h3><span class='add'>Història d'uns deixebles (El practicant hauria de destruir totes les passions—Les contaminacions haurien de ser abandonades per aconseguir l'alliberament)</span></h3>
<blockquote class='gatha'>
<p><a class='sc' id='271' data-uid='dhp271'></a>No és a través els vots i els rituals,<br>
no per llegir molt<br>
ni per aconseguir la calma meditativa,<br>
tampoc per viure reclòs;</p>
<p><a class='sc' id='272' data-uid='dhp272'></a>Res d'això és suficient per què el practicant pugui dir:<br>
“He experimentat la joia del “deixar anar”,<br>
que és negada a la gent comuna”,<br>
si encara no s'ha alliberat de totes les contaminacions.</p>
</blockquote>
<h2>Capítol 20: El camí (273–289)</h2>
<h3><span class='add'>Història dels cinc-cents deixebles (L'Óctuple camí és el millor—L'únic camí de purificació—Camí per posar fi la insatisfacció—El Buda és qui el mostra)</span></h3>
<blockquote class='gatha'>
<p><a class='sc' id='273' data-uid='dhp273'></a>Dels camins a seguir, l'óctuple és el millor,<br>
i dels principis, les quatre nobles veritats.<br>
El desaferrament és el millor ensenyament,<br>
i el millor dels homes és el Despert.</p>
<p><a class='sc' id='274' data-uid='dhp274'></a>Aquest és el camí, no n'hi ha cap altre per aquí,<br>
per tal de purificar la visió;<br>
si un entra en aquest Camí,<br>
descol·loca al Mara per complet.</p>
<p><a class='sc' id='275' data-uid='dhp275'></a>Entreu, doncs, en el Camí,<br>
poseu fi a la insatisfacció.<br>
Lliure de nusos i punxes per mitjà del coneixement,<br>
jo mateix proclamo el Camí.</p>
<p><a class='sc' id='276' data-uid='dhp276'></a>Els Budes tan sols indiquen el camí,<br>
però sou vosaltres els que heu de practicar i seguir-lo;<br>
els meditadors que segueixen aquest Camí,<br>
s'alliberen plenament de les urpes del Mara.</p>
</blockquote>
<h3><span class='add'>Història dels cinc-cents deixebles (Les coses condicionals són transitòries)</span></h3>
<blockquote class='gatha'>
<p><a class='sc' id='277' data-uid='dhp277'></a>Quan un descobreix amb saviesa<br>
que totes les coses condicionades són transitòries,<br>
es desprèn del cansament de la insatisfacció<br>
i fa un pas en el camí de la puresa.</p>
</blockquote>
<h3><span class='add'>Història dels cinc-cents deixebles (Totes les coses compostes porten a la insatisfacció)</span></h3>
<blockquote class='gatha'>
<p><a class='sc' id='278' data-uid='dhp278'></a>Quan un descobreix amb saviesa<br>
que totes les coses condicionades són doloroses,<br>
es desprèn del cansament de la insatisfacció<br>
i fa un pas en el camí de la puresa.</p>
</blockquote>
<h3><span class='add'>Història dels cinc-cents monjos (Tot és freturós del ser)</span></h3>
<blockquote class='gatha'>
<p><a class='sc' id='279' data-uid='dhp279'></a>Quan un descobreix amb saviesa<br>
que totes les coses condicionades no són essencials,<br>
un es desprèn del cansament de la insatisfacció<br>
i fa un pas en el camí de la puresa.</p>
</blockquote>
<h3><span class='add'>Història del Venerable Tissa, l'ociós (El mandrós perd el camí)</span></h3>
<blockquote class='gatha'>
<p><a class='sc' id='280' data-uid='dhp280'></a>El que no s'esforça quan arriba el moment de fer-ho,<br>
que és indolent sent encara jove i fort,<br>
amb la ment feble i sense objectiu clar,<br>
no trobarà el camí de la saviesa.</p>
</blockquote>
<h3><span class='add'>Història de l'esperit del porc (Purifiqueu els vostres pensaments, paraules i accions)</span></h3>
<blockquote class='gatha'>
<p><a class='sc' id='281' data-uid='dhp281'></a>Sempre vigilant del que un diu ii amb la ment calmada,<br>
evitant accions corporals perjudicials:<br>
Així un hauria de preservar les tres portes del karma,<br>
per avançar en el camí, conegut tan sols pels savis.</p>
</blockquote>
<h3><span class='add'>Història del Venerable Pothila (Camí per incrementar la saviesa)</span></h3>
<blockquote class='gatha'>
<p><a class='sc' id='282' data-uid='dhp282'></a>Certament, de la meditació brolla la saviesa,<br>
mentre que la mateixa s'esvaeix, quan no es medita;<br>
havent conegut aquesta doble via,<br>
la del progrés i el declivi,<br>
un hauria d'esforçar-se<br>
per incrementar la saviesa.</p>
</blockquote>
<h3><span class='add'>Història dels cinc deixebles ancians (Rebutjar la passió—Aferrament a les dones)</span></h3>
<blockquote class='gatha'>
<p><a class='sc' id='283' data-uid='dhp283'></a>Talleu el bosc censer i no solament un arbre,<br>
perquè és el bosc on s'origina la por.<br>
Havent tallat el bosc amb les males herbes de les passions,<br>
sereu veritables monjos que aconsegueixen el Nirvana.</p>
<p><a class='sc' id='284' data-uid='dhp284'></a>I mentre el bosc no sigui tallat<br>
el més mínim desig de l'home cap a la dona,<br>
encadenarà la seva ment<br>
com la lletera que rau lligada a la seva mare vaca.</p>
</blockquote>
<h3><span class='add'>Història d'un venerable home que fou orfebre (camí de pau)</span></h3>
<blockquote class='gatha'>
<p><a class='sc' id='285' data-uid='dhp285'></a>Arrenca l'afecte cap a tu mateix,<br>
com s'arrenca la lila de la tardor.<br>
Conrea el camí de la pau<br>
i el Nirvana ensenyat pel despert.</p>
</blockquote>
<h3><span class='add'>Història del comerciant Mahadhana (La por a la mort)</span></h3>
<blockquote class='gatha'>
<p><a class='sc' id='286' data-uid='dhp286'></a>“Aquí passaré l'estació de les Pluges,<br>
allí l'hivern i allà estiu”.<br>
Així planifica el ximple,<br>
inconscient de tot perill.</p>
</blockquote>
<h3><span class='add'>Història de Kisagotami (La mort feta fos la inclinació)</span></h3>
<blockquote class='gatha'>
<p><a class='sc' id='287' data-uid='dhp287'></a>Qui viu amb la ment aferrada,<br>
cercant delit en els fills i els ramats,<br>
serà enganxat per la mort i escombrat,<br>
com quan un poble dormit, és arrossegat per una gran inundació.</p>
</blockquote>
<h3><span class='add'>Història de Patacara (No hi ha protecció quan fa falta—El camí vers l'immortal)</span></h3>
<blockquote class='gatha'>
<p><a class='sc' id='288' data-uid='dhp288'></a>Els fills no ofereixen cap refugi,<br>
els pares i la familia, tampoc,<br>
per a algú enxampat per la mort,<br>
no hi ha refugi en el parentiu.</p>
<p><a class='sc' id='289' data-uid='dhp289'></a>Havent entès això,<br>
el savi es concentra en la virtut,<br>
i amb diligència esclareix el camí<br>
que condueix al Nirvana.</p>
</blockquote>
<h2>Capítol 21: Miscel·lània (290–305)</h2>
<h3><span class='add'>Història de les accions prèvies del Buda (Renunciant a poc, s'adquireix molt)</span></h3>
<blockquote class='gatha'>
<p><a class='sc' id='290' data-uid='dhp290'></a>Si s'albira una gran felicitat,<br>
desistint a una de no tan gran,<br>
l'home savi renúncia a la darrera,<br>
per aconseguir la primera.</p>
</blockquote>
<h3><span class='add'>Història d'una dona que va menjar els ous de gallina (Quan no se sap aturar l'odi)</span></h3>
<blockquote class='gatha'>
<p><a class='sc' id='291' data-uid='dhp291'></a>Qui desitja felicitat per a si mateix,<br>
causant penes als altres,<br>
ple d'ira,<br>
mai serà alliberat de l'odi.</p>
</blockquote>
<h3><span class='add'>Història del Venerable Bhaddiya (Com s'incrementen els defectes—Atenció conscient en la realitat física)</span></h3>
<blockquote class='gatha'>
<p><a class='sc' id='292' data-uid='dhp292'></a>El que hauria de fer-se, no es fa,<br>
i mentre es fa allò que no hauria de fer-se,<br>
s'incrementen les impureses<br>
dels arrogants i els negligents.</p>
<p><a class='sc' id='293' data-uid='dhp293'></a>Però els que practiquen persistentment,<br>
conscientment atents del cos,<br>
aquells que mai fan l'indegut<br>
sinó que sempre s'obstinen en l'acció justa,<br>
aquells que estan atents atents i són conscients,<br>
fonen totes les impureses.</p>
</blockquote>
<h3><span class='add'>Història del Venerable Bhaddiya (El destructor que aconsegueix el Nirvana - «L'assassí» que arriba a ser lliure)</span></h3>
<blockquote class='gatha'>
<p><a class='sc' id='294' data-uid='dhp294'></a>Havent donat mort a la seva mare [avidesa] i al seu pare<br>
[egocentrisme],<br>
havent assassinat als dos reis guerrers [eternalismo i nihilisme],<br>
havent destruït els seus regnes amb els súbdits,<br>
un camina immune, com un sant.</p>
<p><a class='sc' id='295' data-uid='dhp295'></a>Havent donat mort a la seva mare [avidesa] i pare<br>
[egocentrisme],<br>
havent assassinat als dos reis guerrers [eternalismo i nihilisme],<br>
havent destruït en el camí feres salvatges,<br>
un camina immune, com un sant.</p>
</blockquote>
<h3><span class='add'>Història del fill de llenyataire (Meditació sobre les virtuts del Buda—Meditació sobre les virtuts del Dharma—Meditació sobre les virtuts del Sangha—Meditació sobre la naturalesa real del cos—Meditació sobre l'innocu—La ment que pren delit en la meditació)</span></h3>
<blockquote class='gatha'>
<p><a class='sc' id='296' data-uid='dhp296'></a>Els deixebles del Buda són aquells,<br>
que constantment, dia i nit,<br>
romanen meditantsobre les virtuts del Buda.</p>
<p><a class='sc' id='297' data-uid='dhp297'></a>Els deixebles del Buda són aquells,<br>
que constantment, dia i nit,<br>
romanen meditant<br>
sobre les virtuts del Dharma.</p>
<p><a class='sc' id='298' data-uid='dhp298'></a>Els deixebles del Buda són aquells,<br>
que constantment, dia i nit,<br>
romanen meditant<br>
sobre les virtuts del Sangha.</p>
<p><a class='sc' id='299' data-uid='dhp299'></a>Els deixebles de Buda són aquells,<br>
que constantment, dia i nit,<br>
romanen meditant<br>
sobre la naturalesa del cos.</p>
<p><a class='sc' id='300' data-uid='dhp300'></a>Els deixebles de Buda són aquells,<br>
que constantment, de dia i de nit,<br>
romanen meditant<br>
en el delit de l'innocu.</p>
<p><a class='sc' id='301' data-uid='dhp301'></a>Els deixebles del Buda són aquells,<br>
que constantment, dia i nit,<br>
troben delit<br>
en la meditació.</p>
</blockquote>
<h3><span class='add'>Història d'un deixeble del país dels vajjis (El viatge del samsara)</span></h3>
<blockquote class='gatha'>
<p><a class='sc' id='302' data-uid='dhp302'></a>Difícil és la renúncia i difícil és delectar-se en ella,<br>
difícil és la vida en la llar, ja que també produeix penes,<br>
penós és associar-se amb persones incompatibles,<br>
penós és recórrer el samsara.<br>
Per això no us quedeu atrapats viatjant pel samsara,<br>
deixeu de perseguir l'insatisfactori.<br></p>
</blockquote>
<h3><span class='add'>Història de Citta, un home casolà (Ell és el més honrat de tots)</span></h3>
<blockquote class='gatha'>
<p><a class='sc' id='303' data-uid='dhp303'></a>Aquell que està ple de confiança i virtut,<br>
dotat de glòria i riqueses,<br>
és honrat per tothom,<br>
onsevulla que vagi.</p>
</blockquote>
<h3><span class='add'>Història de Culasubhadda (Els virtuosos són vists)</span></h3>
<blockquote class='gatha'>
<p><a class='sc' id='304' data-uid='dhp304'></a>Els homes pacificadors brillen des de lluny,<br>
com la nevada cúspide d'Himàlaia,<br>
mentre que els homes falsos desapareixen,<br>
són com fletxes disparades en la nit.</p>
</blockquote>
<h3><span class='add'>Història del deixeble que es va quedar sol (Disciplinant-se a un mateix en solitud)</span></h3>
<blockquote class='gatha'>
<p><a class='sc' id='305' data-uid='dhp305'></a>En solitud un seu, en solitud es fica al llit,<br>
en solitud camina i camina;<br>
en solitud un s'entrega a si mateixi trobarà delit en el bosc.<br></p>
</blockquote>
<h2>Capítol 22: L'infern (306–319)</h2>
<h3><span class='add'>Història de Sundari, l'asceta rodamón (Els mentiders sofreixen tortures en l'infern)</span></h3>
<blockquote class='gatha'>
<p><a class='sc' id='306' data-uid='dhp306'></a>Qui nega la veritat, va a l'infern,<br>
igual que aquell que ha fet alguna cosa i nega haver-la fet.<br>
Tots dos, per igual, pagaran per les seves accions<br>
en l'altra vida.</p>
</blockquote>
<h3><span class='add'>Història d'aquells que van sofrir a causa de les seves males accions (El malvat reneix en els mals estats futurs)</span></h3>
<blockquote class='gatha'>
<p><a class='sc' id='307' data-uid='dhp307'></a>Molts que porten l'hàbit groc,<br>
i no restringeixen les seves males accions,<br>
són malvats i gràcies el seu mal karma,<br>
renaixeran en furutes vides infernals.</p>
</blockquote>
<h3><span class='add'>Història dels deixebles que van viure a la riba del riu Vaggumuda (Aliments pels pecadors)</span></h3>
<blockquote class='gatha'>
<p><a class='sc' id='308' data-uid='dhp308'></a>Seria millor empassar una bola d'acer,<br>
ardent com una flama ardent,<br>
que menjar el menjar de les almoines,<br>
si algú que és immoral i no se sap contenir.</p>
</blockquote>
<h3><span class='add'>Història de Khema, el líder de la confraria (L'home que desitja la dona de l'altre—Defugint l'adulteri)</span></h3>
<blockquote class='gatha'>
<p><a class='sc' id='309' data-uid='dhp309'></a>Quatre coses li succeïxen a l'home negligent,<br>
que es fica al llit amb les esposes d'els altres:<br>
demèrit, insomni,<br>
sentiment de culpa, infern.</p>
<p><a class='sc' id='310' data-uid='dhp310'></a>El no-mèrit i una mala destinació,<br>
per un fugaç plaer de l'espantat amb l'espantada.<br>
A més, està el rei qui els imposa un dur càstig:<br>
per això ningú hauria de ficar-se al llit amb les esposes dels altres.</p>
</blockquote>
<h3><span class='add'>Història d'un practicant obstinat (La vida monàstica incorrecta condueix a mals estats interiors—Tres coses que no rendeixen bé—Feu mèrits amb afany)</span></h3>
<blockquote class='gatha'>
<p><a class='sc' id='311' data-uid='dhp311'></a>Igual que un bri d'herba,<br>
talla la mà quan està mal adreçada,<br>
així també la vida monàstica mal enfocada,<br>
condueix al patiment.</p>
<p><a class='sc' id='312' data-uid='dhp312'></a>Un mèrit fet casualment,<br>
una pràctica corrompuda,<br>
la vida santa dubtosa:<br>
res d'això produeix fruits duradors.</p>
<p><a class='sc' id='313' data-uid='dhp313'></a>Si hi ha alguna cosa meritoria que ha de ser feta,<br>
cal realitzar-la diligentment,<br>
però una vida monàstica dubtosa,<br>
certament afegeix més pols de la que hi havia abans.</p>
</blockquote>
<h3><span class='add'>Història d'una dona amb la predisposició a la gelosia (Mai us penedireu de les bones accions)</span></h3>
<blockquote class='gatha'>
<p><a class='sc' id='314' data-uid='dhp314'></a>És millor evitar una mala acció,<br>
perquè el que ha estat mal fet no es converteixi en turment.<br>
És millor fer el correcte:<br>
no hi ha turments quan es fa el bé.</p>
</blockquote>
<h3><span class='add'>Història de molts deixebles (Guardant la ment)</span></h3>
<blockquote class='gatha'>
<p><a class='sc' id='315' data-uid='dhp315'></a>Igual que les fronteres de la ciutat<br>
que estan custodiades per dins i per fora,<br>
així hauria de protegir-se un mateix.<br>
No deixis passar aquest moment,<br>
perquè si et distreus hi haurà aflicció<br>
i naixement a vides infernals.</p>
</blockquote>
<h3><span class='add'>Història d'un grup de mals ascetas (Les falses creences condueixen a l'infern—La por i la despreocupació a llocs incorrectes)</span></h3>
<blockquote class='gatha'>
<p><a class='sc' id='316' data-uid='dhp316'></a>Hi ha qui s'avergonyeix quan no hi ha de què,<br>
però no ho fa, quan es tracta de fets vergonyosos,<br>
aquest, per haver abraçat un punt de vista incorrecte,<br>
anirà directe a un mal renaixement.</p>
<p><a class='sc' id='317' data-uid='dhp317'></a>Hi ha qui s'atemoreixen quan no hi ha de què,<br>
però no ho fa, quan es tracta de fets temibles,<br>
aquest, per haver abraçat un punt de vista incorrecte,<br>
anirà directe a un mal renaixement.</p>
</blockquote>
<h3><span class='add'>Història dels deixebles de mestres no budistes (El recte i l'incorrecte)</span></h3>
<blockquote class='gatha'>
<p><a class='sc' id='318' data-uid='dhp318'></a>Hi ha qui veu mancança on no n'hi ha,<br>
però quan realment quelcom falla, no ho veu així,<br>
aquest, per haver abraçat un punt de vista incorrecte,<br>
va directe a un mal renaixement.</p>
<p><a class='sc' id='319' data-uid='dhp319'></a>Hi ha qui coneix la falta com a tal,<br>
igual que reconeix quan no n'hi ha,<br>
aquest, per haver abraçat un punt de vista correcte,<br>
va directe a un renaixement feliç.</p>
</blockquote>
<h2>Capítol 23: L'elefant (320–333)</h2>
<h3><span class='add'>Sobre dominar-se a si mateix (La fortalesa del Buda—L'animal disciplinat—L'animal més disciplinat)</span></h3>
<blockquote class='gatha'>
<p><a class='sc' id='320' data-uid='dhp320'></a>La majoria de la gent no és virtuosa,<br>
però jo, vaig a suportar l'abús,<br>
com ho fa un elefant enmig de la batalla<br>
quan li disparen les fletxes.</p>
<p><a class='sc' id='321' data-uid='dhp321'></a>L'elefant ensinistrat condueix la rajada,<br>
sobre ell cavalca el rei;<br>
els més nobles entre els homes són aquells que són receptius,<br>
entregats i atents,<br>
i saben resistir els abusos.</p>
<p><a class='sc' id='322' data-uid='dhp322'></a>Excel·lents són les mules domades,<br>
i els cavalls de pura raça de Sind<br>
i els nobles elefants de l'Estat;<br>
però el millor de tots els homes és qui s'ha ensinistrat a si mateix.</p>
</blockquote>
<h3><span class='add'>Història del deixeble que era entrenador d'elefants (El recte vehicle que condueix al Nirvana)</span></h3>
<blockquote class='gatha'>
<p><a class='sc' id='323' data-uid='dhp323'></a>Muntant aquesta classe de vehicles<br>
un no pot abastar el Nirvana;<br>
només entrenant-se a si mateix,<br>
un adquireix el vehicle correcte.</p>
</blockquote>
<h3><span class='add'>Història d'unancià braman (l’elefant encadenat)</span></h3>
<blockquote class='gatha'>
<p><a class='sc' id='324' data-uid='dhp324'></a>Quan l'elefant Dhanapalaka està encadenat,<br>
no menja ni un mos i és incontrolable:<br>
es comporta com si estigués en zel,<br>
recordant amb nostàlgia la seva vida lliure en el bosc.</p>
</blockquote>
<h3><span class='add'>Història del rei Pasenadi de Kosala (El mandrós, llaminer i dormilega retorna al samsara una vegada i una altra)</span></h3>
<blockquote class='gatha'>
<p><a class='sc' id='325' data-uid='dhp325'></a>Un ximple ple de golafreria<br>
- adormit i empastifat com un porc farcit<br>
que s’alimenta amb porqueria-,<br>
renaixerà una vegada i una altra.</p>
</blockquote>
<h3><span class='add'>Història del novici Sanu (Restringir la ment com el Mahout, l'elefant en zel)</span></h3>
<blockquote class='gatha'>
<p><a class='sc' id='326' data-uid='dhp326'></a>Anteriorment, aquesta erràtica ment vagava<br>
per on li plaïa;<br>
però ara l'he controlat sàviament,<br>
com un entrenador controla a l'elefant en zel.</p>
</blockquote>
<h3><span class='add'>Història de l'elefant anomenat Paveyyaka (Un elefant empantanegat)</span></h3>
<blockquote class='gatha'>
<p><a class='sc' id='327' data-uid='dhp327'></a>Delecteu-vos en l'atenció<br>
i calmeu les vostres ments.Sortiu del camí pantanós,<br>
com ho faria un elefant enfonsat en el fang.</p>
</blockquote>
<h3><span class='add'>Admonició dels cinc-cents monjos (Aprecia la bona companyia—La reclusió—El solitari no necessita massa)</span></h3>
<blockquote class='gatha'>
<p><a class='sc' id='328' data-uid='dhp328'></a>Si en la pràctica del Dharma un troba a un amic<br>
prudent, savi i de bona conducta,<br>
atent i feliç, superarà tots els problemes,<br>
vivint amb ell.</p>
<p><a class='sc' id='329' data-uid='dhp329'></a>Si a l’hora de la pràctica, un no troba a un amic prudent,<br>
savi i de bona conducta,<br>
desaferrat com el rei que abandona el país conquerit,<br>
o com un elefant que es passeja solitari en el bosc,</p>
<p><a class='sc' id='330' data-uid='dhp330'></a>millor és viure sol.<br>
No hi ha amistat possible amb un ximple.<br>
Evitar el mal i estar lliure de preocupacions és el millor,<br>
com l’elefant que es passeja solitari pel bosc.</p>
</blockquote>
<h3><span class='add'>Història del Mara (La benedicció de ser un Arahant—Quatre formes de benedicció)</span></h3>
<blockquote class='gatha'>
<p><a class='sc' id='331' data-uid='dhp331'></a>Benaurat és qui té amics quan els necessita,<br>
benaurat és qui sap acontentar-se amb qualsevol cosa,<br>
benaurat és el mèrit a l'hora de la mort,<br>
benaurat el que ha abandonat la insatisfacció.</p>
<p><a class='sc' id='332' data-uid='dhp332'></a>Respectar la mare, porta felicitat,<br>
i el respecte al pare.<br>
Porta felicitat el respecte als anacoretes i eremites,<br>
igual que el respecte als sants virtuosos.</p>
<p><a class='sc' id='333' data-uid='dhp333'></a>Benaurat sigui el virtuós fins a la fi dels seus dies,<br>
benaurat sigui el que té una fe fermament assentada,<br>
benaurat sigui el que ha guanyat saviesa,<br>
benaurat sigui el que s'absté de fer el mal.</p>
</blockquote>
<h2>Capítol 24: Avidesa (334–359)</h2>
<h3><span class='add'>Història del passat: el deixeble insolent. Els bandits—Historia del present: el pescador i el peix amb l'alè pudent (Increment de l'avidesa—Com incrementa l'avidesa—Escapant de l'avidesa—Desarrelant l'avidesa)</span></h3>
<blockquote class='gatha'>
<p><a class='sc' id='334' data-uid='dhp334'></a>Com l'heura trepadora, creix l'avidesa<br>
en algú que viu distret.<br>
Aquesta persona transmigra d'una vida a l’altra,<br>
com el mico, en el bosc, cercant fruita.</p>
<p><a class='sc' id='335' data-uid='dhp335'></a>Tot ésser infeliç del món<br>
que es troba aferrat a l'avidesa,<br>
veu créixer les seves penes,<br>
com l'herba xopa creix després de la pluja.</p>
<p><a class='sc' id='336' data-uid='dhp336'></a>Però aquell que, en aquest món,<br>
domina l'avidesa, que és tan difícil de ser desarrelada,<br>
veu caure les seves penes,<br>
com les gotes d’aigua que llisquen sobre les fulles del lotus.</p>
<p><a class='sc' id='337' data-uid='dhp337'></a>Hi haurà prosperitat entre vosaltres,<br>
dins les assemblees.<br>
Extirpeu l'avidesa,<br>
com es fa amb les perfumades arrels d’herba.<br>
No feu fallida de nou, una vegada i una altra<br>
com si fóssiu joncs arrossegats pel Mara.</p>
</blockquote>
<h3><span class='add'>La jove truja (L'avidesa no desarrelada porta sofriment una vegada i una altra—Atrapat en el corrent de l'avidesa—La planta trepadora de l'avidesa—Les cadenes que atrapen als homes—Nirvana a través de l'evitació de l'avidesa)</span></h3>
<blockquote class='gatha'>
<p><a class='sc' id='338' data-uid='dhp338'></a>Igual que un arbre tallat creix de nou<br>
quan les seves arrels són fermes i estan sanes,<br>
de la mateixa manera, la insatisfacció retorna,<br>
mentre l'avidesa latent, encara no ha estat extirpada.</p>
<p><a class='sc' id='339' data-uid='dhp339'></a>Algú que és arrossegat poderosament<br>
pels trenta-sis corrents que porten cap al que aparenta ser dolç,<br>
els pensaments que brollen de la cobdícia,<br>
l’arrosseguen i mantenen les actituds perjudicials.</p>
<p><a class='sc' id='340' data-uid='dhp340'></a>Per tot arreu s'arremolinen aquests corrents,<br>
I l’heura desborda, fermament arrelada.<br>
Quan veieu plantes trepadores de l'avidesa aquí,<br>
talleu-les de soca-rel amb saviesa.</p>
<p><a class='sc' id='341' data-uid='dhp341'></a>Els éssers s’ofeguen,<br>
en les pantanoses corrents del desig;<br>
xopats en el confort, cerquen la felicitat:<br>
Aquestes persones naixeran i envelliran.</p>
<p><a class='sc' id='342' data-uid='dhp342'></a>Els que estan lligats a l'avidesa,<br>
tremolen aterrits com la llebre en el parany,<br>
atrapats per les lligadures i les cadenes,<br>
viuen insatisfets durant molt temps.</p>
<p><a class='sc' id='343' data-uid='dhp343'></a>Els que estan atrapats per l'avidesa,<br>
tremolen aterrits com la llebre en el parany,<br>
per això, qui controla l'avidesa,<br>
remunta lleuger envers el desaferrament.</p>
</blockquote>
<h3><span class='add'>Història del deixeble que va deixar els hàbits (Un que era lliure de l'avidesa ha tornat a ella)</span></h3>
<blockquote class='gatha'>
<p><a class='sc' id='344' data-uid='dhp344'></a>Va abandonar el bosc [dels desitjos],<br>
era feliç en el bosc, però ha retornat al principi,<br>
mireu-lo ara:<br>
era lliure i ha tornat a ser esclau.</p>
</blockquote>
<h3><span class='add'>La presó (Les cadenes de l’aferrament—Les cadenes són fortes, però el savi s'allibera d'elles)</span></h3>
<blockquote class='gatha'>
<p><a class='sc' id='345' data-uid='dhp345'></a>No són més fortes les cadenes<br>
de ferro, de fusta o de corda, proclama el savi,<br>
sinó l’apassionada ànsia pels fills, les dones,<br>
les pedres precioses i els ornaments.</p>
<p><a class='sc' id='346' data-uid='dhp346'></a>Aquests lligams són tan forts, proclama el savi,<br>
que t’arrosseguen cap al fons i són difícils d'esquivar.<br>
No obstant això, els renunciants dominen aquestes passions<br>
i abandonen els plaers sensuals.</p>
</blockquote>
<h3><span class='add'>Història de la Venerable àvia Khema (L'embull de les passions)</span></h3>
<blockquote class='gatha'>
<p><a class='sc' id='347' data-uid='dhp347'></a>Els que romanen atrapats en les passions,<br>
cauen un cop i un altre,<br>
i giren com l'aranya dins de la seva pròpia xarxa.<br>
Però els que renuncien, controlen aquesta passió<br>
i s’alliberen de la insatisfacció.</p>
</blockquote>
<h3><span class='add'>Història de Uggasena (Aconseguint pasar a l'altra riba)</span></h3>
<blockquote class='gatha'>
<p><a class='sc' id='348' data-uid='dhp348'></a>Deixeu anar el passat, deixeu anar el futur,<br>
deixeu anar el present: aneu més enllà de l'esdevenir.<br>
Amb la ment alliberada per complet,<br>
no hi haurà més naixements ni vellesa per a vosaltres.</p>
</blockquote>
<h3><span class='add'>El jove i savi arquer (L'avidesa estreny les cadenes—Ell s’allibera de les cadenes del Mara)</span></h3>
<blockquote class='gatha'>
<p><a class='sc' id='349' data-uid='dhp349'></a>aquell que agita la seva ment amb dubtes i suspicàcies,<br>
i s'apassiona pels plaers sensuals,<br>
augmenta l'avidesa<br>
i les seves cadenes es tornen més fortes que mai.</p>
<p><a class='sc' id='350' data-uid='dhp350'></a>Però qui calma els seus pensaments,<br>
i conrea l'atenció conscient en el que és caducer,<br>
eradica l'avidesai s'allibera de les cadenes del Mara.</p>
</blockquote>
<h3><span class='add'>El Mara mira d’espantar a en Rahula (La persona que ha aconseguit la meta—L'home de gran visió)</span></h3>
<blockquote class='gatha'>
<p><a class='sc' id='351' data-uid='dhp351'></a>Qui ha aconseguit la meta sense pors,<br>
roman lliure d'avidesa i culpa,<br>
va eliminar les espines de la vida<br>
i aquesta serà la seva última existència.</p>
<p><a class='sc' id='352' data-uid='dhp352'></a>Qui roman lliure d’avidesa i aferrament,<br>
versat en l'etimologia i el significat,<br>
hàbil en les seqüències de paraules i les seves combinacions,<br>
aquest savi és anomenat 'Gran Persona'<br>
i aquesta és la seva última existència.</p>
</blockquote>
<h3><span class='add'>Història de Upaka (El Buda no té mestre)</span></h3>
<blockquote class='gatha'>
<p><a class='sc' id='353' data-uid='dhp353'></a>Més enllà de tots els éssers,<br>
coneixedor de tots els dharmes dels tres temps,<br>
sense aferrament i lliure de tota avidesa,<br>
havent entès tot per mi mateix:<br>
a qui hauria d’anomenar jo 'mestre'?</p>
</blockquote>
<h3><span class='add'>Història de la pregunta plantejada per en Sakka (La conquesta de tota la insatisfacció)</span></h3>
<blockquote class='gatha'>
<p><a class='sc' id='354' data-uid='dhp354'></a>El regal del Dharma supera a tots els presents,<br>
el sabor del Dharma és millor que qualsevol altre gust,<br>
el delit en el Dharma és més excels que qualsevol altre plaer,<br>
i la destrucció de l'avidesa, conquereix tot allò que és negatiu.</p>
</blockquote>
<h3><span class='add'>Història d'un home ric sense descendents (Les riqueses destrueixen a l'ignorant)</span></h3>
<blockquote class='gatha'>
<p><a class='sc' id='355' data-uid='dhp355'></a>Les riqueses destrueixen al ximple,<br>
a aquell que no cerca l'altra riba,<br>
àvid per les riqueses, aquest ignorant<br>
està arruïnat i arruïna als altres.</p>
</blockquote>
<h3><span class='add'>La generositat gran i petita (Aquells que estan lliures de passió—Aquells que estan lliures d'animadversió—Aquells que estan lliures de falses il·lusións—Aquells que estan lliures d'avidesa)</span></h3>
<blockquote class='gatha'>
<p><a class='sc' id='356' data-uid='dhp356'></a>La zitzània és la ruïna dels camps,<br>
i la passió és la ruïna dels homes,<br>
només allò que es dóna desaferradament,<br>
produeix abundants fruits.</p>
<p><a class='sc' id='357' data-uid='dhp357'></a>La zitzània és la ruïna dels camps,<br>
i la passió és la ruïna dels homes,<br>
només el que es dóna sense odi,<br>
produeix abundants fruits.</p>
<p><a class='sc' id='358' data-uid='dhp358'></a>La zitzània és la ruïna dels camps,<br>
i la passió és la ruïna dels homes,<br>
només el que es dóna sense engany,<br>
produeix abundants fruits.</p>
<p><a class='sc' id='359' data-uid='dhp359'></a>La zitzània és la ruïna dels camps,<br>
i la passió és la ruïna dels homes,<br>
només el que es dona sense cobdícia,<br>
produeix abundants fruits.</p>
</blockquote>
<h2>Capítol 25: El deixeble (360–382)</h2>
<h3><span class='add'>Història dels cinc deixebles de Savatthi (autocontrolant els sentits — Amb disciplina i autocontrol dels sentits s’acaba la insatisfacció)</span></h3>
<blockquote class='gatha'>
<p><a class='sc' id='360' data-uid='dhp360'></a>Autocontrolar la vista és bo,<br>
bo és autocontrolar l'oïda,<br>
autocontrolar l'olfacte és bo<br>
i bo és autocontrolar el gust.</p>
<p><a class='sc' id='361' data-uid='dhp361'></a>Autocontrolar el tacte és bo,<br>
bo és autocontrolar la parla,<br>
autocontrolar la ment és bo<br>
i bo és autocontrolar-ho tot.<br>
El practicant que domina completament els sentits,<br>
s'allibera de tota insatisfacció.</p>
</blockquote>
<h3><span class='add'>Història del deixeble que va matar a un cigne (El practicant ideal)</span></h3>
<blockquote class='gatha'>
<p><a class='sc' id='362' data-uid='dhp362'></a>Controlant les mans, els peus i<br>
la parla, dotat de la més alta autocontenció,<br>
delectant-se interiorment en el recolliment,<br>
content en la solitud: a aquest l’anomeno “monjo”.</p>
</blockquote>
<h3><span class='add'>Història del deixeble Kokalika (El practicant ideal)</span></h3>
<blockquote class='gatha'>
<p><a class='sc' id='363' data-uid='dhp363'></a>Quan la parla del meditador està sota control,<br>
quan s’expressa sàviament i sense petulància,<br>
quan explica bé tant la teoria com la pràctica,<br>
les seves paraules són dolces com la mel.</p>
</blockquote>
<h3><span class='add'>Història del Venerable Dhammarama (El practicant s’arrela en el Dharma)</span></h3>
<blockquote class='gatha'>
<p><a class='sc' id='364' data-uid='dhp364'></a>El practicant que adopta el Dharma com a forma de vida,<br>
en el Dharma es delecta i medita en ell,<br>
i que sempre el te present,<br>
no s’extravia mai del Noble Ensenyament.</p>
</blockquote>
<h3><span class='add'>Història d'un deixeble traïdor (Acceptar el que un rep—Els déus adoren al practicant virtuós)</span></h3>
<blockquote class='gatha'>
<p><a class='sc' id='365' data-uid='dhp365'></a>Un no ha de menysprear el que ha rebut<br>
ni envejar el que reben els altres;<br>
el meditador que és envejós,<br>
no aconseguirà la calma mental.</p>
<p><a class='sc' id='366' data-uid='dhp366'></a>Encara que rebi poc,<br>
el practicant no ho menysprea,<br>
pur i diligent,<br>
rep lloances fins i tot dels déus.</p>
</blockquote>
<h3><span class='add'>Història del brahman que va oferir el menjar de les almoines al Buda (és el practicant que no té aferrament)</span></h3>
<blockquote class='gatha'>
<p><a class='sc' id='367' data-uid='dhp367'></a>Per qui no existeix cap “meu”<br>
entre els noms i les formes,<br>
qui no s'aferra a res que no és,<br>
realment, pot ser anomenat “monjo”.</p>
</blockquote>
<h3><span class='add'>Història dels lladres i d'una dona piadosa (El meditaor que irradia l'amor benvolent irradia pau—Abandona la cobdícia i l'odi—Creua les inundacions i abandona les cadenes—Practica amb serietat en la meditació—No hi ha saviesa en algú que no reflexiona—Qui està calmat experimenta l'amor benevolent—Feliç és aquell que reflexiona sobre sorgir i desaparèixer dels fenòmens—El deixeble virtuós necessita posseir les virtuts cardinals—El monjo hauria de ser sempre cordial i compassiu)</span></h3>
<blockquote class='gatha'>
<p><a class='sc' id='368' data-uid='dhp368'></a>El monjo que roman en l'amor benvolent,<br>
que es delecta en l'Ensenyament del Buda,<br>
aconsegueix la Pau:<br>
la fi de tot el condicionat.</p>
<p><a class='sc' id='369' data-uid='dhp369'></a>Buida, oh monjo, aquest pot:<br>
descarregat, seràs més veloç.<br>
Havent tallat la cobdícia i l'odi,<br>
viatjaràs cap al Nirvana.</p>
<p><a class='sc' id='370' data-uid='dhp370'></a>Acaba amb les cinc coses i abandona les altres cinc,<br>
I unes cinc coses més conrea;<br>
el practicant que és alliberat de les cinc cadenesés anomenat “El que creua el corrent”.</p>
<p><a class='sc' id='371' data-uid='dhp371'></a>Medita amic, no et distreguis;<br>
no deixis que els plaers dominin en la teva ment.<br>
No permetis que per viure distret siguis empassat com una bola<br>
d'acer,<br>
i exclamis: “quin sofriment!”</p>
<p><a class='sc' id='372' data-uid='dhp372'></a>No hi ha jhanas sense saviesa<br>
ni hi ha saviesa sense jhanas:<br>
però algú que desenvolupa a ambdues qualitats,<br>
s'apropa al Nirvana.</p>
<p><a class='sc' id='373' data-uid='dhp373'></a>El practicant que cerca un indret solitari,<br>
el cor del qual roman en pau<br>
i veu el Dharma rectament,<br>
coneix la incomparable joia.</p>
<p><a class='sc' id='374' data-uid='dhp374'></a>Quan un reflexiona<br>
sobre sorgir i desaparèixer dels khandhas,<br>
aconsegueix interiorització i goig:<br>
l'Immortal és per a aquell que coneix.</p>
<p><a class='sc' id='375' data-uid='dhp375'></a>Això és el principal<br>
per a un monjo savi:<br>
el control dels sentits, el conformar-se,<br>
la restricció d'acord als regles de conducta monàsticai la companyia dels nobles amics,<br>
aquells de vida pura i diligent.</p>
<p><a class='sc' id='376' data-uid='dhp376'></a>Sent cordial<br>
i de conducta amable,<br>
un aconsegueix un goig grandiós<br>
i posa fi a la insatisfacció.</p>
</blockquote>
<h3><span class='add'>Història de la meditació sobre la flor del gessamí (Deixar anar la cobdícia i l'odi)</span></h3>
<blockquote class='gatha'>
<p><a class='sc' id='377' data-uid='dhp377'></a>Igual que les flors del gessamí,<br>
es marceixen i cauen,<br>
així també, oh company,<br>
deixa caure la cobdícia i l'aversió.</p>
</blockquote>
<h3><span class='add'>Història del Venerable Santakaya (Pacífic és aquell que és lliure de totes les coses mundanes)</span></h3>
<blockquote class='gatha'>
<p><a class='sc' id='378' data-uid='dhp378'></a>El practicant de cos i parla calmada,<br>
serè de ment,<br>
que ha renunciat als plaers mundans,<br>
és “perfectament tranquil”.</p>
</blockquote>
<h3><span class='add'>Història del Venerable Nangala Kula o aferrament a les velles vestimentes (Qui es restringeix a si mateix viu feliç—Ets el teu propi salvador)</span></h3>
<blockquote class='gatha'>
<p><a class='sc' id='379' data-uid='dhp379'></a>Exhorta't a tu mateix,<br>
restringeix-te a tu mateix;<br>
cuida't a tu mateix i sigues atent:<br>
així, oh germà, viuràs feliç.</p>
<p><a class='sc' id='380' data-uid='dhp380'></a>Un mateix és el seu propi refugi<br>
i un mateix és el seu pròpi guia,<br>
per això un hauria de controlar-se a si mateix<br>
com els mercaders ho fan amb els seus més esplèndids cavalls.</p>
</blockquote>
<h3><span class='add'>Història del deixeble Vakkali (Amb goig i fe tracta d'aconseguir la teva meta)</span></h3>
<blockquote class='gatha'>
<p><a class='sc' id='381' data-uid='dhp381'></a>Ple de goig i de fe,<br>
delectant-se en l'Ensenyament del Buda,<br>
el monjo arribarà al Lloc de la Pau,<br>
al cessament de tot el condicionat.</p>
</blockquote>
<h3><span class='add'>Història del novici Sumana, que va fer un miracle (Fins i tot un aprenent jove, quan és piadós, pot il·luminar el món sencer)</span></h3>
<blockquote class='gatha'>
<p><a class='sc' id='382' data-uid='dhp382'></a>Certament, aquell jove aprenent,<br>
quan practica l'Ensenyament del Buda,<br>
il·lumina el món sencer<br>
com la lluna en una nit sense núvols.</p>
</blockquote>
<h2>Capítol 26: El brahman (383–423)</h2>
<h3><span class='add'>Història del brahman que va tenir gran fe (sigues coneixedor de l'Immortal)</span></h3>
<blockquote class='gatha'>
<p><a class='sc' id='383' data-uid='dhp383'></a>Esforça't i creua el corrent<br>
dels desitjos sensorials, oh brahman,<br>
comprenent el cessament del condicionat,<br>
sigues el coneixedor del no creat.</p>
</blockquote>
<h3><span class='add'>Història dels trenta deixebles (conreant la concentració)</span></h3>
<blockquote class='gatha'>
<p><a class='sc' id='384' data-uid='dhp384'></a>Mitjançant dues qualitats,<br>
la tranquil·litat i la visió (samatha i vipassana),<br>
el brahman aconsegueix el més enllà.<br>
Tots els lligams del que coneix<br>
desapareixen per complet.</p>
</blockquote>
<h3><span class='add'>Història del Mara (El brahman és una persona alliberada)</span></h3>
<blockquote class='gatha'>
<p><a class='sc' id='385' data-uid='dhp385'></a>Per qui no existeix riba llunyana ni propera,<br>
que no es troba ni lluny ni a prop,<br>
lliure de por i taques:<br>
a aquest l’anomeno veritable brahman.</p>
</blockquote>
<h3><span class='add'>Història de cert brahman (Aquell que és contemplatiu i pur, és un brahman)</span></h3>
<blockquote class='gatha'>
<p><a class='sc' id='386' data-uid='dhp386'></a>Assegut en contemplació, concentrat,<br>
qui ha realitzat la tasca i es s’ha alliberat de les contaminacions,<br>
havent aconseguit la fita més alta:<br>
a aquest l’anomeno: veritable brahman.</p>
</blockquote>
<h3><span class='add'>Història del Venerable Ananda (El Buda brilla de dia i de nit)</span></h3>
<blockquote class='gatha'>
<p><a class='sc' id='387' data-uid='dhp387'></a>El sol brilla de dia,<br>
la lluna il·lumina de nit;<br>
brilla l'armadura del guerrer<br>
i el brahman brilla en la contemplació.<br>
No obstant això, per sobre de tot, de dia i de nit,<br>
brilla la radiant llum del Buda.</p>
</blockquote>
<h3><span class='add'>Història d'un brahman reclús (Aquell que ha descartat tots els mals és un sant)</span></h3>
<blockquote class='gatha'>
<p><a class='sc' id='388' data-uid='dhp388'></a>Perquè ha eliminat la maldat, es anomenat “brahman”,<br>
perquè viu serè, és anomenat “monjo”,<br>
havent bandejat les impureses,<br>
se’l coneix com “aquell que renuncia”.</p>
</blockquote>
<h3><span class='add'>Història del Venerable Sariputta (No danyar a un Arahant—Un Arahant no pren represàlies)</span></h3>
<blockquote class='gatha'>
<p><a class='sc' id='389' data-uid='dhp389'></a>Un no hauria d'atacar a un brahman<br>
ni aquest hauria de ser venjatiu;<br>
és una bajanada atacar a un brahman,<br>
però pitjor és, que el brahman vulgui venjar-se.</p>
<p><a class='sc' id='390' data-uid='dhp390'></a>No és petita la recompensa del brahman<br>
que aparta la seva ment del que més desitja.<br>
Mentre més s'allunya de causar dany,<br>
més amaina la seva insatisfacció.</p>
</blockquote>
<h3><span class='add'>Història del Venerable Mahapajapati Gotami (Qui sap autocontrolar-se és un veritable brahman)</span></h3>
<blockquote class='gatha'>
<p><a class='sc' id='391' data-uid='dhp391'></a>En aquell en qui no es troba mal comportament<br>
de cos, de paraula o de ment,<br>
qui es restringeix en aquests tres aspectes:<br>
a aquest l’anomeno un veritable brahman.</p>
</blockquote>
<h3><span class='add'>Història del Venerable Sariputta (Honra a aquell que honra mereix)</span></h3>
<blockquote class='gatha'>
<p><a class='sc' id='392' data-uid='dhp392'></a>A aquell que comprèn el Dharmaensenyat per un perfecte Buda,<br>
a aquest cal honrar amb devoció<br>
com el brahman ho fa amb el foc sagrat.</p>
</blockquote>
<h3><span class='add'>Història del brahman Jatila (Un no arriba a ser brahman pel fet d’haver nascut en la casta dels brahmans)</span></h3>
<blockquote class='gatha'>
<p><a class='sc' id='393' data-uid='dhp393'></a>Un no arriba a ser un brahman per haver nascut brahman,<br>
ni pel llinatge o fent austeritats;<br>
més aviat, qui està despert a la veritat i al Dharma,<br>
qui és pur: aquest és un brahman.</p>
</blockquote>
<h3><span class='add'>Història d'un brahman trampós (sigues pur dins teu)</span></h3>
<blockquote class='gatha'>
<p><a class='sc' id='394' data-uid='dhp394'></a>Ximple! Per què tens el pèl embullat?<br>
Per què la pell de lleopard?<br>
Dins teu ets ben ple de defectes,<br>
però et guarneixes per fora.</p>
</blockquote>
<h3><span class='add'>Història de Kisa Gotami vestit amb parracs (Qui medita sol en el bosc és un brahman)</span></h3>
<blockquote class='gatha'>
<p><a class='sc' id='395' data-uid='dhp395'></a>Qui vesteix pobrement, està prim,<br>
amb venes visibles per tot el seu cos,<br>
meditant en solitud en el bosc:a aquest l’anomeno “veritable brahman”.</p>
</blockquote>
<h3><span class='add'>Qui és un brahman? (La persona no possessiva i no aferrada és un brahman)</span></h3>
<blockquote class='gatha'>
<p><a class='sc' id='396' data-uid='dhp396'></a>No anomeno “brahman”<br>
a aquell que ha nascut en el ventre de tal llinatge,<br>
si és un simple arrogant,<br>
i menys si hi ha alguna cosa que considera seva.<br>
Però aquell que res té i a res està aferrat,<br>
a aquest l’anomeno “veritable brahman”.</p>
</blockquote>
<h3><span class='add'>Història de l'acròbata Uggasena (El brahman és algú que ha destruït les cadenes)</span></h3>
<blockquote class='gatha'>
<p><a class='sc' id='397' data-uid='dhp397'></a>El que ha trencat totes les cadenes,<br>
i mai s'atemoreix,<br>
que ha anat més enllà dels lligams:<br>
a aquest l’anomeno “veritable brahman”.</p>
</blockquote>
<h3><span class='add'>Història del remolcador de guerra (El brahman és aquell que no odia)</span></h3>
<blockquote class='gatha'>
<p><a class='sc' id='398' data-uid='dhp398'></a>Qui ha tallat la corretja i les regnes,<br>
i també la corda i el fre,<br>
ha destruit els impediments i està despert:<br>
a aquest l’anomeno “veritable brahman”.</p>
</blockquote>
<h3><span class='add'>Història del pacient que va sotmetre a l'insolent (Un brahman és algú que és pacient)</span></h3>
<blockquote class='gatha'>
<p><a class='sc' id='399' data-uid='dhp399'></a>Qui, lliure d'odi, es fa immune als abusos,<br>
cops i càstigs,<br>
armat amb el poder de la paciència:<br>
a aquest l’anomeno “veritable brahman”.</p>
</blockquote>
<h3><span class='add'>Història de Sariputta quan va ser maltractat per la seva mare (Un brahman és aquell que no reacciona amb ira)</span></h3>
<blockquote class='gatha'>
<p><a class='sc' id='400' data-uid='dhp400'></a>Qui és lliure d'odi i és responsable,<br>
ple de virtut i lliure de la cobdícia,<br>
que, és tranquil, abasta el seu darrer naixement:<br>
a aquest l’anomeno “veritable brahman”.</p>
</blockquote>
<h3><span class='add'>Història de la practicant Uppalavanna (és brahman el que no s'aferra als plaers sensuals)</span></h3>
<blockquote class='gatha'>
<p><a class='sc' id='401' data-uid='dhp401'></a>Com l'aigua que llisca de les fulles del lotus<br>
o el gra de mostassa en la punta d'una agulla,<br>
així és el que no s'aferra als plaers sensuals:<br>
a aquest l’anomeno “veritable brahman”.</p>
</blockquote>
<h3><span class='add'>Història d'un esclau que va deixar les seves càrregues (El brahman és aquell que ha deixat les seves càrregues)</span></h3>
<blockquote class='gatha'>
<p><a class='sc' id='402' data-uid='dhp402'></a>Qui, en aquest món, arriba a entendre<br>
el cessament de tota insatisfacció,<br>
qui ha abandonat les càrregues i s’ha alliberat dels lligams:<br>
a aquest l’anomeno “veritable brahman”.</p>
</blockquote>
<h3><span class='add'>Khema, la sàvia (El brahman és aquell que ha aconseguit la darrera i més elevada fita)</span></h3>
<blockquote class='gatha'>
<p><a class='sc' id='403' data-uid='dhp403'></a>Qui té un coneixement profund, qui és savi,<br>
qui distingeix clarament el camí recte de l'equivocat,<br>
qui ha abastat la meta suprema:<br>
a aquest l’anomeno “veritable brahman”.</p>
</blockquote>
<h3><span class='add'>Història d'un monjo i una divinitat (El brahman és aquell que no intima amb ningú)</span></h3>
<blockquote class='gatha'>
<p><a class='sc' id='404' data-uid='dhp404'></a>Lluny dels homes “de família”,<br>
lluny dels renunciants,<br>
camina sense llar i sense desitjos:<br>
a aquest l’anomeno “veritable brahman”.</p>
</blockquote>
<h3><span class='add'>Història d'un deixeble i una dona (El brahman és algú absolutament inofensiu)</span></h3>
<blockquote class='gatha'>
<p><a class='sc' id='405' data-uid='dhp405'></a>Qui ha renunciat a danyar els éssers,<br>
tant els que tremolen com els que no,<br>
qui no causa la mort ni mata:<br>
a aquest l’anomeno “veritable brahman”.</p>
</blockquote>
<h3><span class='add'>Història de quatre novicis (El brahman és aquell que és amable entre els hostils)</span></h3>
<blockquote class='gatha'>
<p><a class='sc' id='406' data-uid='dhp406'></a>Entre els hostils, amigable,<br>
entre els violents, moderat,<br>
desaferrat i generós entre els que s’aferren:<br>
a aquest l’anomeno “veritable brahman”.</p>
</blockquote>
<h3><span class='add'>Història del Venerable Maha Panthaka (El brahman és aquell que ha renunciat a totes les passions)</span></h3>
<blockquote class='gatha'>
<p><a class='sc' id='407' data-uid='dhp407'></a>Qui no té<br>
cobdícia ni odi, presumpció ni menyspreu,<br>
com cau el gra de mostassa de la punta d'una agulla:<br>
a aquest l’anomeno veritable brahman.</p>
</blockquote>
<h3><span class='add'>Història del Venerable Pilindavaccha (El brahman és algú que no ofèn a ningú)</span></h3>
<blockquote class='gatha'>
<p><a class='sc' id='408' data-uid='dhp408'></a>Qui diu paraules enriquidores,<br>
veritables i amables,<br>
que no ofèn a ningú:<br>
a aquest l’anomeno “veritable brahman”.</p>
</blockquote>
<h3><span class='add'>Història del monjo que ha estat acusat de robar (El brahman és algú que no roba)</span></h3>
<blockquote class='gatha'>
<p><a class='sc' id='409' data-uid='dhp409'></a>Qui, en aquest món, mai pren el que no li ha estat donat,<br>
ja sigui valuós o insignificant,<br>
gran o petit, agradable o no:<br>
a aquest l’anomeno “veritable brahman”.</p>
</blockquote>
<h3><span class='add'>Història de Sariputta quan ha estat mal comprès (El brahman és algú que és lliure de desitjos)</span></h3>
<blockquote class='gatha'>
<p><a class='sc' id='410' data-uid='dhp410'></a>Qui res no desitja,<br>
en aquest món ni en l'esdevenidor,<br>
lliure d'anhels i els lligams:<br>
a aquest l’anomeno “veritable brahman”.</p>
</blockquote>
<h3><span class='add'>Història del Venerable MahaMoggallana (Aquell en qui no hi ha aferrament)</span></h3>
<blockquote class='gatha'>
<p><a class='sc' id='411' data-uid='dhp411'></a>En qui no es troben ni anhels ni aferraments,<br>
qui s’ha alliberat dels dubtes gràcies al coneixement final,<br>
qui ha penetrat l'Immortal profundament:<br>
a aquest l’anomeno “veritable brahman”.</p>
</blockquote>
<h3><span class='add'>Renunciar al bé i al mal (Renunciar a tots dos: al bé i al mal)</span></h3>
<blockquote class='gatha'>
<p><a class='sc' id='412' data-uid='dhp412'></a>Qui ha transcendit a ambdos lligams:<br>
tant el bé igual com el mal,<br>
viu satisfet, immaculat i pur<br>
i a aquest l’anomeno “veritable brahman”.</p>
</blockquote>
<h3><span class='add'>Història del Venerable “Llum de Lluna” (Aprenent els encanteris)</span></h3>
<blockquote class='gatha'>
<p><a class='sc' id='413' data-uid='dhp413'></a>Qui, com la lluna: immaculada i pura,<br>
és net i serè,<br>
i qui ha deixat anar el delit per l'existència:<br>
a aquest l’anomeno “veritable brahman”.</p>
</blockquote>
<h3><span class='add'>Set anys dins l'úter (La persona tranquil·la)</span></h3>
<blockquote class='gatha'>
<p><a class='sc' id='414' data-uid='dhp414'></a>Qui ha superat el camí difícil<br>
i les cadenes de la falsa il·lusió,<br>
qui en el seu viatge ha creuat el més enllà, és contemplatiu,<br>
sense cobdícia, sense dubtes,<br>
sense massa activitat, calmat i de ment oberta:a aquest l’anomeno “veritable brahman”.</p>
</blockquote>
<h3><span class='add'>La cortesana que tempta al practicant o Sundara Samudda (Lliure de temptacions)</span></h3>
<blockquote class='gatha'>
<p><a class='sc' id='415' data-uid='dhp415'></a>Qui ha abandonat els desitjos sensuals,<br>
com aquell que no té llar i que ha renunciat a tot,<br>
amb el desig i l'existència exhaurits:<br>
a aquest l’anomeno “veritable brahman”.</p>
</blockquote>
<h3><span class='add'>Ajatasattu ataca al palau de Jotika (Els anells miraculosos)</span></h3>
<blockquote class='gatha'>
<p><a class='sc' id='416' data-uid='dhp416'></a>Qui ha abandonat la cobdícia,<br>
com aquell que no té llar i que ha renunciat a tot,<br>
amb el desig i l'existència exhaurits:<br>
a aquest l’anomeno “veritable brahman”.</p>
</blockquote>
<h3><span class='add'>Història del deixeble que havia estat actor (Més enllà dels lligams)</span></h3>
<blockquote class='gatha'>
<p><a class='sc' id='417' data-uid='dhp417'></a>Abandonant tots els lligams humans<br>
i anant més enllà dels lligams de les divinitats,<br>
completament lliure de tots les cadenes:<br>
a aquest l’anomeno “veritable brahman”.</p>
</blockquote>
<h3><span class='add'>Història del deixeble que havia estat mim (Persona amb la ment renovada)</span></h3>
<blockquote class='gatha'>
<p><a class='sc' id='418' data-uid='dhp418'></a>Abandonant tant el que dona plaer com el que no,<br>
net i lliure de taques,<br>
l'heroic conqueridor del l'univers:<br>
a aquest l’anomeno “veritable brahman”.</p>
</blockquote>
<h3><span class='add'>Història del crani colpejador (Endeví del renaixement—Destruint el desconegut)</span></h3>
<blockquote class='gatha'>
<p><a class='sc' id='419' data-uid='dhp419'></a>Qui coneix la destinació dels que moren,<br>
i el seu renaixement en les diverses formes,<br>
desaferrat, sublim, despert:<br>
a aquest l’anomeno “veritable brahman”.</p>
<p><a class='sc' id='420' data-uid='dhp420'></a>El seu destí és una incògnita,<br>
tant pels éssers humans, com pels esperits i els déus,<br>
ha eliminat les impureses, és l’Arahant:<br>
a aquest l’anomeno “veritable brahman”.</p>
</blockquote>
<h3><span class='add'>Història d'un marit i la seva dona (No anhela res)</span></h3>
<blockquote class='gatha'>
<p><a class='sc' id='421' data-uid='dhp421'></a>El que s'ha alliberat de tot,<br>
del passat, el present i el futur,<br>
que res posseeix i viu desaferrat:<br>
a aquest l’anomeno “veritable brahman”.</p>
</blockquote>
<h3><span class='add'>Història d’Angulimala, el Temible (El que s'allibera de les contaminacions)</span></h3>
<blockquote class='gatha'>
<p><a class='sc' id='422' data-uid='dhp422'></a>El noble, l'excels, el conqueridor,<br>
gran savi, el que ha conquerit tot,<br>
l'impecable, net i despert:<br>
a aquest l’anomeno “veritable brahman”.</p>
</blockquote>
<h3><span class='add'>És el generós qui dona (El que ofereix i rep les almoines)</span></h3>
<blockquote class='gatha'>
<p><a class='sc' id='423' data-uid='dhp423'></a>Qui coneix les seves existències prèvies,<br>
i pot veure els estats i l'aflicció d'aquesta,<br>
aconsegueix la fi dels renaixements,<br>
és el suprem savi amb la visió penetrant,<br>
complet en totes les realitzacions:<br>
a aquest l’anomeno “veritable brahman”.</p>
</blockquote>
<footer>
<p><span class='author'>Nil Durall</span>, <cite class='book' translate='no'>DHAMMAPADA—Els ensenyaments en vers</cite>, <span class='publication-date'>2016</span>.</p>
<p>This text was sourced from <a href='https://archive.org/details/DhammapadaenCatal'>archive.org</a>. The original contained the following copyright notice: Public Domain Mark 1.0.</p>
<p>This work has been identified as being free of known restrictions under copyright law, including all related and neighboring rights.</p>
<p>You can copy, modify, distribute and perform the work, even for commercial purposes, all without asking permission. See Other Information below.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
