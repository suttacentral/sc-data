<!DOCTYPE html>
<html>
<head>
<meta charset='UTF-8'>
<meta name='author' content='Jambudipa'>
<title></title>
</head>
<body>
<article id='dhp146-156' lang='ca'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>Dhammapada</li>
</ul>
<h1>11. Capítol de la vellesa</h1>
</header>
<blockquote class='gatha'>
<p><a class='sc' id='146' data-uid='dhp146'></a>¿Què és aquest riure, aquesta joia,<br>
quan tot crema constantment?<br>
esteu encegats per la foscor<br>
i no busqueu la llum?</p>
<p><a class='sc' id='147' data-uid='dhp147'></a>Guaita la forma acolorida:<br>
un cos ple d’úlceres, altiu,<br>
malalt i ple d’angoixes,<br>
sense estabilitat perdurable.</p>
<p><a class='sc' id='148' data-uid='dhp148'></a>S’ha fet vell aquest cos,<br>
fràgil niu de malalties,<br>
descompost<br>
en una massa corrupta:<br>
la vida s’acaba amb la mort.</p>
<p><a class='sc' id='149' data-uid='dhp149'></a>Com les carbasses a la tardor,<br>
estan escampats<br>
aquests ossos<br>
esblanqueïts.<br>
¿Qui troba goig a veure’ls?</p>
<p><a class='sc' id='150' data-uid='dhp150'></a>Una ciutat feta d’ossos,<br>
un aglomerat de carn i sang:<br>
on hi ha la vellesa i la mort,<br>
no queden pretensions ni orgull.</p>
<p><a class='sc' id='151' data-uid='dhp151'></a>Els carros reials, acolorits,<br>
envelleixen,<br>
el cos també es fa vell,<br>
però la veritat dels savis no envelleix,<br>
els savis ho demostren a tots.</p>
<p><a class='sc' id='152' data-uid='dhp152'></a>L’home que no ha escoltat prou<br>
envelleix com un bou<br>
li creixen les carns,<br>
però no li augmenta el seny.</p>
<p><a class='sc' id='153' data-uid='dhp153'></a>¿Per quantes vides he passat<br>
revoltant un cop i un altre,<br>
cercant en va el constructor de la casa?<br>
Que dolorós és néixer sense parar!</p>
<p><a class='sc' id='154' data-uid='dhp154'></a>Ara t’he vist, oh constructor!<br>
No tornaràs a aixecar la casa!<br>
Totes les bigues s’han trencat<br>
i ha caigut la pedra mestra.<br>
La ment, deconstruïda,<br>
ha assolit la fi dels desitjos.</p>
<p><a class='sc' id='155' data-uid='dhp155'></a>Els que no han seguit l’aprenentatge<br>
i no han assolit el bé de joves<br>
es consumeixen com aurons vells<br>
en un estany sense peixos.</p>
<p><a class='sc' id='156' data-uid='dhp156'></a>Els que no han seguit l’aprenentatge<br>
i no han assolit el bé de joves<br>
jeuen com arcs inútils,<br>
lamentant-se del passat.</p>
</blockquote>
<footer>
<p>Retrieved from <a href='http://www.jambudipa.cat/'><span class='author'>Jambudipa</span>—Biblioteca pali en català</a>.</p>
<p>Aquesta obra està subjecta a una llicència de Reconeixement-NoComercial-SenseObraDerivada 4.0 Internacional de Creative Commons.</p>
<p>Podeu distribuir-ne lliurement el contingut sempre que en citeu l’origen. No podeu utilitzar-la per a finalitats comercials o lucratives. No podeu modificar-la de cap manera ni fer-ne cap obra derivada.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
