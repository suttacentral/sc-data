<!DOCTYPE html>
<html>
<head>
<meta charset='UTF-8'>
<meta name='author' content='Jambudipa'>
<title></title>
</head>
<body>
<article id='dhp221-234' lang='ca'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>Dhammapada</li>
</ul>
<h1>17. Capítol de la ira</h1>
</header>
<blockquote class='gatha'>
<p><a class='sc' id='221' data-uid='dhp221'></a>Si hom elimina la ira,<br>
abandona l’orgull,<br>
transcendeix tota seguretat,<br>
no s’adhereix als conceptes<br>
i no considera res seu,<br>
els sofriments no l’atrapen.</p>
<p><a class='sc' id='222' data-uid='dhp222'></a>Qui pot aturar la ira que ha sorgit<br>
com si fos un carro desbocat,<br>
aquest, l’anomeno auriga;<br>
els altres s’agafen a les regnes.</p>
<p><a class='sc' id='223' data-uid='dhp223'></a>La ira es venç amb l’absència d’ira,<br>
amb el bé es venç el que no està bé,<br>
donant es venç la gasiveria<br>
i amb la veritat, la falsedat.</p>
<p><a class='sc' id='224' data-uid='dhp224'></a>Qui diu la veritat,<br>
no s’enfada,<br>
i dóna a qui demana<br>
—encara que sigui poc—<br>
amb aquestes tres condicions<br>
es pot presentar davant dels déus.</p>
<p><a class='sc' id='225' data-uid='dhp225'></a>Els ascetes en qui no hi ha violència,<br>
amb el cos sempre controlat,<br>
van a un lloc immutable<br>
on qui hi ha anat ja no es lamenta.</p>
<p><a class='sc' id='226' data-uid='dhp226'></a>Per als que es mantenen desperts<br>
i dia i nit aprenen,<br>
determinats a arribar a l’estat de pau,<br>
les dificultats desapareixen.</p>
<p><a class='sc' id='227' data-uid='dhp227'></a>Això és cosa antiga, Atula,<br>
tant com és dels d’avui:<br>
critiquen qui seu en silenci,<br>
critiquen qui parla molt,<br>
critiquen qui parla poc,<br>
no hi ha ningú a qui no critiquin<br>
en aquest món.</p>
<p><a class='sc' id='228' data-uid='dhp228'></a>No hi ha hagut ni hi haurà,<br>
i tampoc ara no hi ha,<br>
cap home del tot blasmable<br>
ni del tot lloable.</p>
<p><a class='sc' id='229' data-uid='dhp229'></a>Aquell a qui els assenyats lloen,<br>
quan l’han vist quotidianament,<br>
d’hàbits ferms, assenyat,<br>
acomplert en conducta i comprensió,</p>
<p><a class='sc' id='230' data-uid='dhp230'></a>com una moneda d’or,<br>
qui gosaria criticar-lo?<br>
Fins i tot els déus el lloen,<br>
fins i tot el lloa Brahmà!</p>
<p><a class='sc' id='231' data-uid='dhp231'></a>Cal guardar-se de l’agitació corporal<br>
i mantenir el cos dominat,<br>
cal deixar el mal comportament corporal<br>
i utilizar bé el cos.</p>
<p><a class='sc' id='232' data-uid='dhp232'></a>Cal guardar-se de l’agitació verbal<br>
i mantenir la veu dominada,<br>
cal deixar el mal comportament verbal<br>
i utilitzar bé la paraula.</p>
<p><a class='sc' id='233' data-uid='dhp233'></a>Cal guardar-se de l’agitació mental<br>
i mantenir la ment dominada,<br>
cal deixar el mal comportament mental<br>
i utilitzar bé la ment.</p>
<p><a class='sc' id='234' data-uid='dhp234'></a>Els savis dominen el cos<br>
i després dominen la paraula,<br>
però quan dominen la ment,<br>
certament ho dominen tot.</p>
</blockquote>
<footer>
<p>Retrieved from <a href='http://www.jambudipa.cat/'><span class='author'>Jambudipa</span>—Biblioteca pali en català</a>.</p>
<p>Aquesta obra està subjecta a una llicència de Reconeixement-NoComercial-SenseObraDerivada 4.0 Internacional de Creative Commons.</p>
<p>Podeu distribuir-ne lliurement el contingut sempre que en citeu l’origen. No podeu utilitzar-la per a finalitats comercials o lucratives. No podeu modificar-la de cap manera ni fer-ne cap obra derivada.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
