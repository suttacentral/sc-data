<!DOCTYPE html>
<html>
<head>
<meta charset="UTF-8">
<meta name="author" content="Nil Durall">
<title></title>
</head>
<body>
<div id="text" lang="ca">
<section class="sutta" id="dhp221-234">
<article>
<div class="hgroup">
<p class="division">Khuddakanikāya</p>
<p class="division">DHAMMAPADA—Els ensenyaments en vers</p>
<h1>Capítol 17: Ira (221–234)</h1>
</div>
<h3><span class="add">Història de la princesa Rohini (Aquell que no està corprès per la pena)</span></h3>
<blockquote class="gatha">
<p><a class="sc" data-uid="dhp221" id="221"></a>La ira i l'orgull han de ser abandonats,<br>
i les cadenes rebutjades;<br>
la insatisfacció està absent on no hi ha desitjos,<br>
on no existeixen lligams del cos ni de la ment.</p></blockquote>
<h3><span class="add">Història del deixeble (Auriga eficient)</span></h3>
<blockquote class="gatha">
<p><a class="sc" data-uid="dhp222" id="222"></a>Qui controla la ira quan sorgeix,<br>
com a un carruatge amb els seus cavalls i les brides,<br>
l'anomeno auriga,<br>
els altres, tenen agafades les regnes però no controlen res.</p></blockquote>
<h3><span class="add">Història de la deixebla laica Uttarā (Auriga eficient)</span></h3>
<blockquote class="gatha">
<p><a class="sc" data-uid="dhp223" id="223"></a>Conquesta la ira amb amistat,<br>
el mal es conquesta amb el bé,<br>
amb la generositat es conquesta la misèria<br>
i amb la veracitat, el fet de dir mentides.</p></blockquote>
<h3><span class="add">Història de la pregunta sorgida en el Venerable Mahā Moggallāna (Tres qualitats que condueixen al cel)</span></h3>
<blockquote class="gatha">
<p><a class="sc" data-uid="dhp224" id="224"></a>Digues la veritat, no siguis airós<br>
i al que demana caritat, dóna-li encara que tinguis poc.<br>
Mitjançant aquestes tres qualitats<br>
arribaràs al regne dels déus.</p></blockquote>
<h3><span class="add">Història del brahman que ha estat “pare del Buda” (Els que no fan mal aconsegueixen l'immortal)</span></h3>
<blockquote class="gatha">
<p><a class="sc" data-uid="dhp225" id="225"></a>Els savis inofensius,<br>
amb el cos voluntàriament controlat,<br>
es dirigeixen a l'Estat més elevat,<br>
on ja no hi ha més aflicció.</p></blockquote>
<h3><span class="add">Història de la noia esclava Pua (Ànsia pel Nirvana)</span></h3>
<blockquote class="gatha">
<p><a class="sc" data-uid="dhp226" id="226"></a>Aquells que estan permanentment vigilants,<br>
que s'entrenen de dia i de nit,<br>
obstinats a aconseguir el Nirvana,<br>
eliminen totes les impureses.</p></blockquote>
<h3><span class="add">Història del deixeble laic Atula (No hi ha ni un a qui no culpin—No hi ha ningú exclusivament culpable o lloat—La persona que tot el temps és digna de lloances—La persona que és com l'or sòlid)</span></h3>
<blockquote class="gatha">
<p><a class="sc" data-uid="dhp227" id="227"></a>Aquesta és una antiga dita, Atula,<br>
no només una dita d'ara:<br>
'Culpen al que se senti en silenci,<br>
culpen al que parla massa<br>
i culpen al que parla moderadament',<br>
no hi ha ningú en el món a qui no culpin.</p>
<p><a class="sc" data-uid="dhp228" id="228"></a>No va haver-hi mai ningú, no hi haurà mai ningú<br>
ni ara hi ha ningú,<br>
que sigui perpètuament culpat<br>
o perpètuament lloat.</p>
<p><a class="sc" data-uid="dhp229" id="229"></a>Però aquells que són intel·ligents,<br>
savis, de conducta impecable,<br>
ben afirmats en virtut i saviesa,<br>
aquests s'examinen a si mateixos dia rere dia.</p>
<p><a class="sc" data-uid="dhp230" id="230"></a>Qui podrà culpar a algú tan fi<br>
com el fil d'or del riu Jambu?<br>
Fins i tot els deves lloen a algú així<br>
i fins i tot Brahma l'elogia.</p></blockquote>
<h3><span class="add">Història del grup dels sis deixebles (La persona disciplinada corporalment—La conducta verbal virtuosa—Disciplineu la vostra ment—Protegiu les tres portes)</span></h3>
<blockquote class="gatha">
<p><a class="sc" data-uid="dhp231" id="231"></a>Un hauria de guardar-se d'actuar enfadat,<br>
refrenar el cos,<br>
i havent abandonat la mala conducta corporal,<br>
entrenar-se a si mateix en el bé.</p>
<p><a class="sc" data-uid="dhp232" id="232"></a>Un hauria de guardar-se de parlar enfadat,<br>
refrenar la parla,<br>
i havent abandonat la mala conducta verbal,<br>
entrenar-se a si mateix en el bé.</p>
<p><a class="sc" data-uid="dhp233" id="233"></a>Un hauria de guardar-se de pensar amb ira,<br>
refrenar el pensament,<br>
i havent abandonat els pensaments negatius,<br>
entrenar-se a si mateix en el bé.</p>
<p><a class="sc" data-uid="dhp234" id="234"></a>Els savis refrenen el cos,<br>
igual que refrenen la parla,<br>
i també restringeixen la seva ment:<br>
viuen perfectament autoregulats.</p></blockquote>
</article><aside id="metaarea">
<p><span class="author">Nil Durall</span>, <cite class="book">DHAMMAPADA—Els ensenyaments en vers</cite>, 2016.</p>
<p>This text was sourced from <a href="https://archive.org/details/DhammapadaenCatal" target="_blank">archive.org</a>. The original contained the following copyright notice:  Public Domain Mark 1.0.</p>
<p>This work has been identified as being free of known restrictions under copyright law, including all related and neighboring rights.</p>
<p>You can copy, modify, distribute and perform the work, even for commercial purposes, all without asking permission. See Other Information below.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p></aside>
</section></div></body></html>
