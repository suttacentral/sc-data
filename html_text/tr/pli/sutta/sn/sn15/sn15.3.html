<!DOCTYPE html>
<html>
<head>
<meta charset='UTF-8'>
<meta name='author' content='Ufuk Çakmakçı'>
<title></title>
</head>
<body>
<article id='sn15.3' lang='tr'>
<header>
<h1>15.3. Gözyaşları</h1>
</header>
<p>Sāvatthī'de…</p>
<p>"İzdeşler! Varoluş boyutları arasında doğum, ölüm ve yeniden
doğum ile geçiş yaratan döngünün <span class='add'>(saṁsara)</span>
bilinebilen bir başlangıcı yoktur. Cehaletle körleşmiş ve arzularla
zincirlenmiş bilinçli varlıkların farklı boyutlar arasında
süregiden göçünün belli bir başlangıç noktası yoktur.</p>
<p>Ne düşünüyorsunuz izdeşler?</p>
<p>Bir boyuttan diğerine bunca zamandır devam eden göç süresince
-sevmediklerinizle bir arada olmanız ve sevdiklerinizden ayrılmanız
sebebiyle- döktüğünüz gözyaşları mı yoksa dört okyanustaki suların
tamamı mı daha fazladır?"</p>
<p>"Budha'nın öğretisinden anladığımız kadarıyla bir boyuttan
diğerine bunca zamandır devam eden göç süresince döktüğümüz
gözyaşları daha fazladır."</p>
<p>"İyi, çok iyi izdeşler! Benim öğretimi bu şekilde kavramanız çok
iyi. Bir boyuttan diğerine bunca zamandır devam eden göç süresince
döktüğünüz gözyaşları gerçekten dört okyanusun sularından daha
fazladır. Çok uzun zamandır anne, baba, kız kardeş, erkek kardeş,
oğul, kız, akraba, servet ve hastalıkla gelen sağlık kaybına
uğradınız. Sevmediklerinizle bir arada olmanız ve sevdiklerinizden
ayrılmanız sebebiyle bu göç boyunca döktüğünüz gözyaşları gerçekten
de dört okyanustaki suların tamamından daha fazladır.</p>
<p>Bu ne sebeple böyle? Saṁsara döngüsü içerisinde farklı boyutlar
arasında yaşanan göçün bilinebilen bir başlangıç noktası yoktur. …
İzdeşler! İşte bu bile büyüyü bozmanız, ilgisizleşmeniz,
tutkusuzlaşmanız ve koşullu tüm oluşumlardan özgürleşmeniz için
yeterlidir."</p>
<footer>
<p lang='en'>Translated by: <span class='author'>Ufuk
Çakmakçı</span></p>
<p lang='en'>Publication year: <span class=
'publication-date'>2025</span></p>
<p lang='en'>This sutta was primarily translated to help Kalp Yolu
(Path of the Heart) Trainings students in Turkey with the
understanding and practices of Dharma. We, as Buddha’s lay
followers, would like to make this and other suttas available to
Turkish speaking readers to assist them in their noble quest for
the undefiled freedom of heart. May the translated publication and
understanding of this sutta contribute to the attainment of the
liberation for all beings.</p>
<p lang='en'>Used by kind permission of Cem Şen.</p>
<p lang='en'>Free Distribution. This translation is released
dedicated to the Public Domain by way of Creative Commons Zero. No
rights reserved.</p>
<p lang='en'>Prepared for SuttaCentral by <span class='editor'>Kalp
Yolu Sangha</span> dedicated to Sutta Translation and
Publishing.</p>
<p>Çeviri: <span class='author'>Ufuk Çakmakçı</span></p>
<p>Yayınlama yılı: <span class='publication-date'>2025</span></p>
<p>Bu sutta, öncelikle Türkiye’deki Dhamma pratiği yapan Kalp Yolu
Eğitimleri öğrencilerinin anlayışını desteklemek ve Dhamma’yı
uygulamalarına yardımcı olmak için Türkçe'ye çevrilmiştir.
Budha'nın sıradan hayat süren izdeşleri olarak bizler, bu ve diğer
vaazları Türkçe konuşan okuyuculara sunarak, onların kalplerinin
kusursuz özgürlüğüne doğru olan soylu yolculuklarına destek
olabilmeyi amaçlıyoruz.</p>
<p>Bu suttanın tercüme edilerek yayınlanması ve anlaşılması, tüm
varlıkların özgürlüğe erişmesine katkıda bulunsun.</p>
<p>Cem Şen'in izniyle kullanılmıştır.</p>
<p>Ücretsiz Dağıtım. Bu çeviri, Creative Commons Zero ile serbest
olarak dağıtılabilir. Herhangi bir hakkı saklı değildir.</p>
<p>SuttaCentral için Sutta Çeviri ve Yayın işlerine odaklı
<span class='editor'>Kalp Yolu Sangha</span> tarafından
hazırlanmıştır.</p>
</footer>
</article>
</body>
</html>
