<!DOCTYPE html>
<html>
<head>
<meta charset='UTF-8'>
<meta name='author' content='Cem Şen'>
<title></title>
</head>
<body>
<article id='sn22.59' lang='tr'>
<header>
<h1>22.59. "Ben-değil"in Nitelikleri</h1>
</header>
<p>Duydum ki Kutlu Kişi bir seferinde Benares'te, İsipatana'daki
Geyik Parkı'nda konaklamıştı. Burada beş izdeşe hitap etti:</p>
<p>"İzdeşler!"</p>
<p>"Saygıdeğer Efendimiz!" diye yanıtladı izdeşler.</p>
<p>Bunun üzerine Kutlu Kişi şunları söyledi:</p>
<p>"İzdeşler, beden 'ben' değildir. Çünkü beden ben olsaydı
ızdıraba yol açmazdı ve kişi bedenden şunları bekleyebilirdi:
'Bedenim böyle olsun, bedenim şöyle olmasın.' Fakat beden ben
olmadığı için ızdıraba sebep olur ve kimse bedeni şuna zorlayamaz:
'Bedenim böyle olsun, bedenim şöyle olmasın.'</p>
<p>İzdeşler, hisler 'ben' değildir. Çünkü hisler ben olsaydı
ızdıraba yol açmazdı ve kişi hislerden şunları bekleyebilirdi:
'Hislerim böyle olsun, hislerim şöyle olmasın.' Fakat hisler ben
olmadığı için ızdıraba sebep olur ve kimse hisleri şuna zorlayamaz:
'Hislerim böyle olsun, hislerim şöyle olmasın.'</p>
<p>İzdeşler, algılar 'ben' değildir. Çünkü algılar ben olsaydı
ızdıraba yol açmazdı ve kişi algılardan şunları bekleyebilirdi:
'Algılarım böyle olsun, algılarım şöyle olmasın.' Fakat algılar ben
olmadığı için ızdıraba sebep olur ve kimse algıları şuna
zorlayamaz: 'Algılarım böyle olsun, algılarım şöyle olmasın.'</p>
<p>İzdeşler, zihinsel kurgular 'ben' değildir. Çünkü zihinsel
kurgular ben olsaydı ızdıraba yol açmazdı ve kişi zihinsel
kurgulardan şunları bekleyebilirdi: 'Zihinsel kurgularım böyle
olsun, zihinsel kurgularım şöyle olmasın.' Fakat zihinsel kurgular
ben olmadığı için ızdıraba sebep olur ve kimse zihinsel kurguları
şuna zorlayamaz: 'Zihinsel kurgularım böyle olsun, zihinsel
kurgularım şöyle olmasın.'</p>
<p>İzdeşler, bilinç 'ben' değildir. Çünkü bilinç ben olsaydı
ızdıraba yol açmazdı ve kişi bilinçten şunları bekleyebilirdi:
'Bilincim böyle olsun, bilincim şöyle olmasın.' Fakat bilinç ben
olmadığı için ızdıraba sebep olur ve kimse bilinci şuna zorlayamaz:
'Bilincim böyle olsun, bilincim şöyle olmasın.'</p>
<p>Ne düşünüyorsunuz izdeşler? Beden kalıcı mı yoksa geçici
mi?"</p>
<p>"Geçici, Saygıdeğer Efendimiz."</p>
<p>"Peki geçici olan şey mutluluk mu verir ızdırap mı?"</p>
<p>"Izdırap verir Saygıdeğer Efendimiz."</p>
<p>"Peki geçici olan, ızdırap veren ve değişime tabi olan şeyin şu
şekilde kabul edilmesi uygun mudur? 'Bu benim, bu ben, bu benim
benliğim.'"</p>
<p>"Kesinlikle hayır Saygıdeğer Efendimiz."</p>
<p>"Ne düşünüyorsunuz izdeşler? Hisler kalıcı mı yoksa geçici
mi?"</p>
<p>"Geçici, Saygıdeğer Efendimiz."</p>
<p>"Peki geçici olan şey mutluluk mu verir ızdırap mı?"</p>
<p>"Izdırap verir Saygıdeğer Efendimiz."</p>
<p>"Peki geçici olan, ızdırap veren ve değişime tabi olan şeyin şu
şekilde kabul edilmesi uygun mudur? 'Bu benim, bu ben, bu benim
benliğim.'"</p>
<p>"Kesinlikle hayır Saygıdeğer Efendimiz."</p>
<p>"Ne düşünüyorsunuz izdeşler? Algılar kalıcı mı yoksa geçici
mi?"</p>
<p>"Geçici, Saygıdeğer Efendimiz."</p>
<p>"Peki geçici olan şey mutluluk mu verir ızdırap mı?"</p>
<p>"Izdırap verir Saygıdeğer Efendimiz."</p>
<p>"Peki geçici olan, ızdırap veren ve değişime tabi olan şeyin şu
şekilde kabul edilmesi uygun mudur? 'Bu benim, bu ben, bu benim
benliğim.'"</p>
<p>"Kesinlikle hayır Saygıdeğer Efendimiz."</p>
<p>"Ne düşünüyorsunuz izdeşler? Zihinsel kurgular kalıcı mı yoksa
geçici mi?"</p>
<p>"Geçici, Saygıdeğer Efendimiz."</p>
<p>"Peki geçici olan şey mutluluk mu verir ızdırap mı?"</p>
<p>"Izdırap verir Saygıdeğer Efendimiz."</p>
<p>"Peki geçici olan, ızdırap veren ve değişime tabi olan şeyin şu
şekilde kabul edilmesi uygun mudur? 'Bu benim, bu ben, bu benim
benliğim.'""Kesinlikle hayır Saygıdeğer Efendimiz."</p>
<p>"Ne düşünüyorsunuz izdeşler? Bilinç kalıcı mı yoksa geçici
mi?"</p>
<p>"Geçici, Saygıdeğer Efendimiz."</p>
<p>"Peki geçici olan şey mutluluk mu verir ızdırap mı?"</p>
<p>"Izdırap verir Saygıdeğer Efendimiz."</p>
<p>"Peki geçici olan, ızdırap veren ve değişime tabi olan şeyin şu
şekilde kabul edilmesi uygun mudur? 'Bu benim, bu ben, bu benim
benliğim.'"</p>
<p>"Kesinlikle hayır Saygıdeğer Efendimiz."</p>
<p>"İzdeşler! İşte bu sebeple geçmişte, gelecekte ve şimdiki
zamanda ortaya çıkmış kaba ya da ince, içsel ya da dışsal, talihli
ya da talihsiz, uzak ya da yakın herhangi bir beden doğru
bilgelikle ve hakikate uygun olarak şu şekilde kabul edilmeli: 'Bu
benim değil, bu ben değil, bu benim benliğim değil.'</p>
<p>İzdeşler! İşte bu sebeple geçmişte, gelecekte ve şimdiki zamanda
ortaya çıkmış kaba ya da ince, içsel ya da dışsal, talihli ya da
talihsiz, uzak ya da yakın herhangi bir his doğru bilgelikle ve
hakikate uygun olarak şu şekilde kabul edilmeli: 'Bu benim değil,
bu ben değil, bu benim benliğim değil.'</p>
<p>İzdeşler! İşte bu sebeple geçmişte, gelecekte ve şimdiki zamanda
ortaya çıkmış kaba ya da ince, içsel ya da dışsal, talihli ya da
talihsiz, uzak ya da yakın herhangi bir algı doğru bilgelikle ve
hakikate uygun olarak şu şekilde kabul edilmeli: 'Bu benim değil,
bu ben değil, bu benim benliğim değil.'</p>
<p>İzdeşler! İşte bu sebeple geçmişte, gelecekte ve şimdiki zamanda
ortaya çıkmış kaba ya da ince, içsel ya da dışsal, talihli ya da
talihsiz, uzak ya da yakın herhangi bir zihinsel kurgu doğru
bilgelikle ve hakikate uygun olarak şu şekilde kabul edilmeli: 'Bu
benim değil, bu ben değil, bu benim benliğim değil.'</p>
<p>İzdeşler! İşte bu sebeple geçmişte, gelecekte ve şimdiki zamanda
ortaya çıkmış kaba ya da ince, içsel ya da dışsal, talihli ya da
talihsiz, uzak ya da yakın herhangi bir bilinç doğru bilgelikle ve
hakikate uygun olarak şu şekilde kabul edilmeli: 'Bu benim değil,
bu ben değil, bu benim benliğim değil.'</p>
<p>İzdeşler! Bunu gören, doğrudan bilgiye ulaşmış soylu bir izdeş
bedenin, hislerin, algıların, zihinsel kurguların ve bilincin
kurgusal algısının ötesine geçerek bunların gerçek doğasını kavrar
ve bunlardan uzaklaşır. Uzaklaştığında dünyaya dair tutkuları solup
gider. Tutkuları solup gittiğinde zihni özgürleşir. Özgürlüğe
ulaştığında özgürlüğe ulaştığının bilgisi oluşur. Bilir ki 'Zihnim
yerinden oynatılamaz özgürlüğe ulaştı, doğum tükendi, bu hayatta
herhangi bir varoluş boyutunda yaşanacak başka bir doğum
kalmadı.'"</p>
<p>Kutlu Kişi bunları söyledi. Beş izdeş Kutlu Kişi'nin sözlerinden
derin bir mutluluk duydu. Bu sözler dile döküldüğünde beş izdeşin
zihni kusurlarından arındı, tutkularından ve bağlarından tümüyle
özgürleşti ve o an itibariyle artık dünya üzerinde altı arhat
vardı.</p>
<footer>
<p lang='en'>Translated by: <span class='author'>Cem Şen</span></p>
<p lang='en'>Publication year: <span class='publication-date'>2024</span></p>
<p lang='en'>This sutta was primarily translated to help Kalp Yolu (Path of the Heart) Trainings students in Turkey with the understanding and practices of Dharma. We, as Buddha’s lay followers, would like to make this and other suttas available to Turkish speaking readers to assist them in their noble quest for the undefiled freedom of heart. May the translated publication and understanding of this sutta contribute to the attainment of the liberation for all beings.</p>
<p lang='en'>Used by kind permission of Cem Şen.</p>
<p lang='en'>Free Distribution. This translation is released dedicated to the Public Domain by way of Creative Commons Zero. No rights reserved.</p>
<p lang='en'>Prepared for SuttaCentral by <span class='editor'>Kalp Yolu Sangha</span> dedicated to Sutta Translation and Publishing.</p>

<p>Çeviri: <span class='author'>Cem Şen</span></p>
<p>Yayınlama yılı: <span class='publication-date'>2024</span></p>
<p>Bu sutta, öncelikle Türkiye’deki Dhamma pratiği yapan Kalp Yolu Eğitimleri öğrencilerinin anlayışını desteklemek ve Dhamma’yı uygulamalarına yardımcı olmak için Türkçe'ye çevrilmiştir. Budha'nın sıradan hayat süren izdeşleri olarak bizler, bu ve diğer vaazları Türkçe konuşan okuyuculara sunarak, onların kalplerinin kusursuz özgürlüğüne doğru olan soylu yolculuklarına destek olabilmeyi amaçlıyoruz.</p>
<p>Bu suttanın tercüme edilerek yayınlanması ve anlaşılması, tüm varlıkların özgürlüğe erişmesine katkıda bulunsun.</p>
<p>Cem Şen'in izniyle kullanılmıştır.</p>
<p>Ücretsiz Dağıtım. Bu çeviri, Creative Commons Zero ile serbest olarak dağıtılabilir. Herhangi bir hakkı saklı değildir.</p>
<p>SuttaCentral için Sutta Çeviri ve Yayın işlerine odaklı <span class='editor'>Kalp Yolu Sangha</span> tarafından hazırlanmıştır.</p>
</footer>
</article>
</body>
</html>
