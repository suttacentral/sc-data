<!DOCTYPE html>
<html>
<head>
<meta charset='UTF-8'>
<meta name='author' content='Ufuk Çakmakçı'>
<title></title>
</head>
<body>
<article id='sn22.26' lang='tr'>
<header>
<h1>22.26. Çekicilik Üzerine</h1>
</header>
<p>Sāvatthī'de…</p>
<p>"İzdeşler! Henüz aydınlanmaya ulaşmamışken ancak ulaşma
kararlılığındayken şöyle düşündüm:</p>
<p>'Formun çekiciliği, sakıncası ve bundan kurtuluş nedir?<br>
Hislerin çekiciliği, sakıncası ve bundan kurtuluş nedir?<br>
Algının çekiciliği, sakıncası ve bundan kurtuluş nedir?<br>
Zihinsel oluşumların çekiciliği, sakıncası ve bundan kurtuluş
nedir?<br>
Bilincin çekiciliği, sakıncası ve bundan kurtuluş nedir?'</p>
<p>Ardından içimde şöyle bir bilgi oluştu: 'Formdan doğan haz ve
mutluluk: İşte bu, formun çekiciliğidir. Form geçicidir, ızdıraba
sebep olur ve değişime tabidir: İşte bu, formun sakıncasıdır. Forma
dair arzunun ve tutkunun bırakılması: İşte bu, formdan
özgürleşmedir. Hislerden… Algıdan… Zihinsel oluşumlardan… Bilinçten
doğan haz ve mutluluk: İşte bu, bilincin çekiciliğidir. Bilinç
geçicidir, ızdıraba sebep olur ve değişime tabidir: İşte bu,
bilincin sakıncasıdır. Bilince dair arzunun ve tutkunun
bırakılması: İşte bu, bilinçten özgürleşmedir.'</p>
<p>Tutunulan bu beş kandhanın çekiciliğini, sakıncasını ve bundan
kurtuluşu gerçekte olduğu haliyle tam olarak kavramadan bu
yaşamdaki tanrılara, Māralara ve Brahmālara, bu kuşaktaki
münzevilere ve brahminlere, devalara ve insanlara tam ve mutlak
aydınlanmaya ulaştığımı iddia etmedim.;</p>
<p>Ancak ne zaman ki tutunulan bu beş kandhanın çekiciliğini,
sakıncasını ve bundan kurtuluşu gerçekte olduğu haliyle tam olarak
kavradım işte o zaman bu yaşamdaki tanrılara, Māralara ve
Brahmālara, bu kuşaktaki münzevilere ve brahminlere, devalara ve
insanlara tam ve mutlak aydınlanmaya ulaştığımı bildirdim.;</p>
<p>İçimde şöyle bir bilgi ve sezgi doğdu: 'Yerinden oynatılamaz
özgürlüğe ulaştım, yeniden doğum tükendi, herhangi bir varoluş
boyutunda yaşanacak başka bir doğum kalmadı.'"</p>
<footer>
<p lang='en'>Translated by: <span class='author'>Ufuk
Çakmakçı</span></p>
<p lang='en'>Publication year: <span class=
'publication-date'>2025</span></p>
<p lang='en'>This sutta was primarily translated to help Kalp Yolu
(Path of the Heart) Trainings students in Turkey with the
understanding and practices of Dharma. We, as Buddha’s lay
followers, would like to make this and other suttas available to
Turkish speaking readers to assist them in their noble quest for
the undefiled freedom of heart. May the translated publication and
understanding of this sutta contribute to the attainment of the
liberation for all beings.</p>
<p lang='en'>Used by kind permission of Cem Şen.</p>
<p lang='en'>Free Distribution. This translation is released
dedicated to the Public Domain by way of Creative Commons Zero. No
rights reserved.</p>
<p lang='en'>Prepared for SuttaCentral by <span class='editor'>Kalp
Yolu Sangha</span> dedicated to Sutta Translation and
Publishing.</p>
<p>Çeviri: <span class='author'>Ufuk Çakmakçı</span></p>
<p>Yayınlama yılı: <span class='publication-date'>2025</span></p>
<p>Bu sutta, öncelikle Türkiye’deki Dhamma pratiği yapan Kalp Yolu
Eğitimleri öğrencilerinin anlayışını desteklemek ve Dhamma’yı
uygulamalarına yardımcı olmak için Türkçe'ye çevrilmiştir.
Budha'nın sıradan hayat süren izdeşleri olarak bizler, bu ve diğer
vaazları Türkçe konuşan okuyuculara sunarak, onların kalplerinin
kusursuz özgürlüğüne doğru olan soylu yolculuklarına destek
olabilmeyi amaçlıyoruz.</p>
<p>Bu suttanın tercüme edilerek yayınlanması ve anlaşılması, tüm
varlıkların özgürlüğe erişmesine katkıda bulunsun.</p>
<p>Cem Şen'in izniyle kullanılmıştır.</p>
<p>Ücretsiz Dağıtım. Bu çeviri, Creative Commons Zero ile serbest
olarak dağıtılabilir. Herhangi bir hakkı saklı değildir.</p>
<p>SuttaCentral için Sutta Çeviri ve Yayın işlerine odaklı
<span class='editor'>Kalp Yolu Sangha</span> tarafından
hazırlanmıştır.</p>
</footer>
</article>
</body>
</html>
