<!DOCTYPE html>
<html>
<head>
<meta charset='UTF-8'>
<meta name='author' content='Ufuk Çakmakçı'>
<title></title>
</head>
<body>
<article id='sn54.8' lang='tr'>
<header>
<h1>54.8. Kandil Metaforu</h1>
</header>
<p>"İzdeşler! Nefes farkındalığı sayesinde geliştirilip düzenli
hale getirilen samādhi büyük bir sonuç, büyük bir fayda sağlar. Bu
ne sebeple böyle?</p>
<p>Şöyle ki izdeş yabana gittiğinde bir ağacın gölgesinde ya da boş
bir binada sırtını dik tutarak bağdaş kurup oturur ve farkındalığı
öne getirir. Sadece aldığı nefesin farkındadır ve sadece verdiği
nefesin farkındadır. Uzun bir nefes aldığında 'Uzun bir nefes
alıyorum.', uzun bir nefes verdiğinde 'Uzun bir nefes veriyorum.'
diye fark eder. Ya da kısa bir nefes aldığında 'Kısa bir nefes
alıyorum.', kısa bir nefes verdiğinde 'Kısa bir nefes veriyorum.'
diye fark eder. Kendini şöyle eğitir: 'Tüm bedene duyarlı olarak
nefes alacağım.' Kendini şöyle eğitir: 'Tüm bedene duyarlı olarak
nefes vereceğim.' Kendini şöyle eğitir: 'Bedensel oluşumları
sakinleştirerek nefes alacağım.' Kendini şöyle eğitir: 'Bedensel
oluşumları sakinleştirerek nefes vereceğim.'</p>
<p>Kendini şöyle eğitir: 'Neşeye duyarlı olarak nefes alacağım.'
Kendini şöyle eğitir: 'Neşeye duyarlı olarak nefes vereceğim.'
Kendini şöyle eğitir: 'Hazza duyarlı olarak nefes alacağım.'
Kendini şöyle eğitir: 'Hazza duyarlı olarak nefes vereceğim.'
Kendini şöyle eğitir: 'Zihinsel kurgulara duyarlı olarak nefes
alacağım.' Kendini şöyle eğitir: 'Zihinsel kurgulara duyarlı olarak
nefes vereceğim.' Kendini şöyle eğitir: 'Zihinsel kurguları
sakinleştirerek nefes alacağım.' Kendini şöyle eğitir: 'Zihinsel
kurguları sakinleştirerek nefes vereceğim.'</p>
<p>Kendini şöyle eğitir: 'Zihne duyarlı olarak nefes alacağım.'
Kendini şöyle eğitir: 'Zihne duyarlı olarak nefes vereceğim.'
Kendini şöyle eğitir: 'Zihni memnun ederek nefes alacağım.' Kendini
şöyle eğitir: 'Zihni memnun ederek nefes vereceğim.' Kendini şöyle
eğitir: 'Zihni kıpırtısız hale getirerek nefes alacağım.' Kendini
şöyle eğitir: 'Zihni kıpırtısız hale getirerek nefes vereceğim.'
Kendini şöyle eğitir: 'Zihni serbest bırakarak nefes alacağım.'
Kendini şöyle eğitir: 'Zihni serbest bırakarak nefes
vereceğim.'</p>
<p>Kendini şöyle eğitir: 'Geçiciliğe odaklanarak nefes alacağım.'
Kendini şöyle eğitir: 'Geçiciliğe odaklanarak nefes vereceğim.'
Kendini şöyle eğitir: 'Tutkunun solup gitmesine odaklanarak nefes
alacağım.' Kendini şöyle eğitir: 'Tutkunun solup gitmesine
odaklanarak nefes vereceğim.' Kendini şöyle eğitir: 'Sonlanmaya
odaklanarak nefes alacağım.' Kendini şöyle eğitir: 'Sonlanmaya
odaklanarak nefes vereceğim.' Kendini şöyle eğitir: 'Bırakmaya
odaklanarak nefes alacağım.' Kendini şöyle eğitir: 'Bırakmaya
odaklanarak nefes vereceğim.'</p>
<p>Nefes farkındalığı sayesinde geliştirilip düzenli hale
getirildiğinde samādhi işte bu şekilde büyük bir sonuç, büyük bir
fayda sağlar.</p>
<p>Aydınlanmadan önce — henüz aydınlanmaya ulaşmamışken ancak
ulaşma kararlılığındayken— ben de genellikle bu meditasyonu
uygulardım. Bu meditasyonu uygularken ne bedenim ne de gözlerim
yorulurdu. Zihnim de tutunmayı bırakarak kusurlarından
özgürleşmişti.</p>
<p>Şunu dileyen bir izdeş nefes farkındalığı ile gelişen samādhiye
tam olarak odaklansın:</p>
<p>'Ne bedenim ne de gözlerim yorulsun. Zihnim de tutunmayı
bırakarak kusurlarından özgürleşsin.'</p>
<p>'Sıradan yaşamın anıları ve düşüncelerini geride
bırakabileyim.'</p>
<p>'Çekici olanın içerisindeki iticiliği fark ederek meditasyonda
kalabileyim.'</p>
<p>'İtici olanın içerisindeki çekiciliği fark ederek meditasyonda
kalabileyim.'</p>
<p>'Hem itici olanın hem çekici olanın içerisindeki iticiliği fark
ederek meditasyonda kalabileyim.'</p>
<p>'Hem itici olanın hem çekici olanın içerisindeki çekiciliği fark
ederek meditasyonda kalabileyim.'</p>
<p>'İtici ve çekici olanı bilerek ve her ikisinden de bağımı
kopararak tarafsızlık, farkındalık ve durumsal farkındalıkla
meditasyonda kalabileyim.'</p>
<p>'Duyusal hazlardan ve ehil olmayan zihinsel hallerden el etek
çekerek zihnin çekiniklikten doğan neşe ve mutluluğa yönlenmesi ve
bu neşe ve mutluluğa kesintisiz bir şekilde bağlı kalmasıyla
birinci jhānaya girebileyim ve orada kalabileyim.'</p>
<p>'Zihnin yönlenmesi ve bağlı kalması sonlandığında zihin
yönlenmeden ve bağlı kalmadan ikinci jhānaya girebileyim,
kıpırtısızlıktan doğan neşe ve mutluluğa eşlik eden tek noktaya
odaklılığı ve içsel berraklığı deneyimleyerek burada
kalabileyim.'</p>
<p>'Neşenin sönüp gitmesiyle tarafsızlık, farkındalık ve durumsal
farkındalıkla üçüncü jhānaya girebileyim ve soylu kişilerin
"tarafsız ve farkında olarak mutluluk içerisinde meditasyonda olma"
olarak tanımladıkları halde kalabileyim.'</p>
<p>'Tıpkı daha önceden neşe ve acının sönüp gittiği gibi mutluluk
arayışı ve ızdıraptan kaçışın da sonlanmasıyla dördüncü jhānaya
girebileyim, saf bir tarafsızlıkla ve farkındalıkla haz ve acıdan
özgür bir şekilde burada kalabileyim.'</p>
<p>'Duyusal temastan doğan hislerin sonlanmasıyla madde algısını
tümüyle aşarak ve algıların çeşitlenmesine dikkat yönlendirmeyerek
uzayın sonsuzluğunu fark edebileyim ve burada kalabileyim.'</p>
<p>'Sonsuz uzayı tümüyle aşarak bilincin sonsuzluğunu fark
edebileyim ve burada kalabileyim.'</p>
<p>'Sonsuz bilinci tümüyle aşarak hiçliği fark edebileyim ve burada
kalabileyim.'</p>
<p>'Hiçliği tümüyle aşarak algının ne varlığı ne yokluğunu fark
edebileyim ve burada kalabileyim.'</p>
<p>'Algının ne varlığı ne yokluğunu tümüyle aşarak algının ve
hislerin sonlanmasını fark edebileyim ve burada kalabileyim.'</p>
<p>İşte bu şekilde samādhi nefes farkındalığı sayesinde
geliştirilip düzenli hale getirildiğinde haz veren bir his
hissettiklerinde bunun geçici olduğunu, buna tutunmadıklarını ve
bundan haz duymadıklarını anlarlar. Acı veren bir his
hissettiklerinde bunun geçici olduğunu, buna tutunmadıklarını ve
bundan haz duymadıklarını anlarlar. Nötr bir his hissettiklerinde
bunun geçici olduğunu, buna tutunmadıklarını ve bundan haz
duymadıklarını anlarlar.</p>
<p>Haz veren bir hissi buna tutunmadan hissederler. Acı veren bir
hissi buna tutunmadan hissederler. Nötr bir hissi buna tutunmadan
hissederler.</p>
<p>Bedenin sonunun yaklaştığını hissettiklerinde şunu anlarlar:
'Bedenin sonunun yaklaştığını hissediyorum.' Yaşamın sonunun
yaklaştığını hissettiklerinde şunu anlarlar: 'Yaşamın sonunun
yaklaştığını hissediyorum.' Şunu anlarlar: 'Bedenim dağıldığında ve
yaşamım sona erdiğinde hislerim artık bunlardan haz almadığım için
sakinleşecektir.'</p>
<p>Tıpkı bir kandilin yanabilmek için yağa ve fitile ihtiyacı
olması gibi. Yağ ve fitil kullanıldıkça yakıtın sonlanması
sebebiyle kandil sönecektir. Benzer şekilde bedenin sonunun
yaklaştığını hissettiklerinde şunu anlarlar: 'Bedenin sonunun
yaklaştığını hissediyorum.' Yaşamın sonunun yaklaştığını
hissettiklerinde şunu anlarlar: 'Yaşamın sonunun yaklaştığını
hissediyorum.' Şunu anlarlar: 'Bedenim dağıldığında ve yaşamım sona
erdiğinde hislerim artık bunlardan haz almadığım için
sakinleşecektir.'</p>
<footer>
<p lang='en'>Translated by: <span class='author'>Ufuk
Çakmakçı</span></p>
<p lang='en'>Publication year: <span class=
'publication-date'>2025</span></p>
<p lang='en'>This sutta was primarily translated to help Kalp Yolu
(Path of the Heart) Trainings students in Turkey with the
understanding and practices of Dharma. We, as Buddha’s lay
followers, would like to make this and other suttas available to
Turkish speaking readers to assist them in their noble quest for
the undefiled freedom of heart. May the translated publication and
understanding of this sutta contribute to the attainment of the
liberation for all beings.</p>
<p lang='en'>Free Distribution. This translation is released
dedicated to the Public Domain by way of Creative Commons Zero. No
rights reserved.</p>
<p lang='en'>Prepared for SuttaCentral by <span class='editor'>Kalp
Yolu Sangha</span> dedicated to Sutta Translation and
Publishing.</p>
<p>Çeviri: <span class='author'>Ufuk Çakmakçı</span></p>
<p>Yayınlama yılı: <span class='publication-date'>2025</span></p>
<p>Bu sutta, öncelikle Türkiye’deki Dhamma pratiği yapan Kalp Yolu
Eğitimleri öğrencilerinin anlayışını desteklemek ve Dhamma’yı
uygulamalarına yardımcı olmak için Türkçe'ye çevrilmiştir.
Budha'nın sıradan hayat süren izdeşleri olarak bizler, bu ve diğer
vaazları Türkçe konuşan okuyuculara sunarak, onların kalplerinin
kusursuz özgürlüğüne doğru olan soylu yolculuklarına destek
olabilmeyi amaçlıyoruz.</p>
<p>Bu suttanın tercüme edilerek yayınlanması ve anlaşılması, tüm
varlıkların özgürlüğe erişmesine katkıda bulunsun.</p>
<p>Ücretsiz Dağıtım. Bu çeviri, Creative Commons Zero ile serbest
olarak dağıtılabilir. Herhangi bir hakkı saklı değildir.</p>
<p>SuttaCentral için Sutta Çeviri ve Yayın işlerine odaklı
<span class='editor'>Kalp Yolu Sangha</span> tarafından
hazırlanmıştır.</p>
</footer>
</article>
</body>
</html>
