<!DOCTYPE html>
<html>
<head>
<meta charset='UTF-8'>
<meta name='author' content='Ufuk Çakmakçı'>
<title></title>
</head>
<body>
<article id='sn12.15' lang='tr'>
<header>
<h1>12.15. Kaccāna ile</h1>
</header>
<p>Sāvatthī’de…</p>
<p>Saygıdeğer Kaccānagotta Budha’nın yanına gitti, önünde saygıyla
eğildi ve bir kenara oturdu.</p>
<p>Ardından Budha’ya şunu sordu: “Efendim, ‘doğru anlayış’ diye
birşeyden bahsediyorlar. Doğru anlayış nasıl tanımlanır?”</p>
<p>“Kaccāna, bu dünya çoğunlukla varlık ve yokluk gibi karşıtlar
üzerine kuruludur.</p>
<p>Fakat olguların doğuşunu doğru bilgelikle doğrudan gördüğünüzde
olgulara dair bir yokluk fikrine sahip olmazsınız. Aynı zamanda
olguların sonlanışını doğru bilgelikle doğrudan gördüğünüzde
olgulara dair varlık kavramına da sahip olmazsınız.</p>
<p>Bu dünya çekicilik, tutunma ve tutunmaya tutunma tarafından
zincire vurulmuş durumda.</p>
<p>Fakat çekicilik, tutunma, takıntı, tutunmaya tutunma ve zihne
kök salan eğilimlere tutunma söz konusu olduğunda ‘benim benliğim’
fikrine çekilmez, tutunmaz ve bağlanmazsanız doğan şeyin yalnızca
ızdırabın doğuşu ve sonlananın yalnızca ızdırabın sonlanması
olduğuna dair ne şüpheniz ne de tereddütünüz kalır. Bu bilgiye
kendi deneyiminizle ulaşır, başka bir kaynağa ihtiyaç
duymazsınız.</p>
<p>Doğru anlayış işte bu şekilde tanımlanır.</p>
<p>‘Her şey vardır’: Bu bir aşırı uçtur.</p>
<p>‘Hiçbir şey yoktur’: Bu ikinci aşırı uçtur.</p>
<p>Bu iki aşırı uçtan uzaklaşan Tam ve Mutlak Aydınlanmış Kişi orta
yolu öğretir:</p>
<p>‘Cehalet kurguların koşuludur. Kurgular bilincin koşuludur. …
Izdırap tüm ağırlığıyla işte bu şekilde oluşur.</p>
<p>Cehalet kendinden geriye hiçbir şey kalmayacak şekilde
sonlandığında kurgular sonlanır. Kurgular sonlandığında bilinç
sonlanır. … İşte ızdırap tüm ağırlığıyla bu şekilde sonlanır.</p>
<footer>
<p lang='en'>Translated by: <span class='author'>Ufuk
Çakmakçı</span></p>
<p lang='en'>Publication year: <span class=
'publication-date'>2024</span></p>
<p lang='en'>This sutta was primarily translated to help Kalp Yolu
(Path of the Heart) Trainings students in Turkey with the
understanding and practices of Dharma. We, as Buddha’s lay
followers, would like to make this and other suttas available to
Turkish speaking readers to assist them in their noble quest for
the undefiled freedom of heart. May the translated publication and
understanding of this sutta contribute to the attainment of the
liberation for all beings.</p>
<p lang='en'>Free Distribution. This translation is released
dedicated to the Public Domain by way of Creative Commons Zero. No
rights reserved.</p>
<p lang='en'>Prepared for SuttaCentral by <span class='editor'>Kalp
Yolu Sangha</span> dedicated to Sutta Translation and
Publishing.</p>
<p>Çeviri: <span class='author'>Ufuk Çakmakçı</span></p>
<p>Yayınlama yılı: <span class='publication-date'>2024</span></p>
<p>Bu sutta, öncelikle Türkiye’deki Dhamma pratiği yapan Kalp Yolu
Eğitimleri öğrencilerinin anlayışını desteklemek ve Dhamma’yı
uygulamalarına yardımcı olmak için Türkçe'ye çevrilmiştir.
Budha'nın sıradan hayat süren izdeşleri olarak bizler, bu ve diğer
vaazları Türkçe konuşan okuyuculara sunarak, onların kalplerinin
kusursuz özgürlüğüne doğru olan soylu yolculuklarına destek
olabilmeyi amaçlıyoruz.</p>
<p>Bu suttanın tercüme edilerek yayınlanması ve anlaşılması, tüm
varlıkların özgürlüğe erişmesine katkıda bulunsun.</p>
<p>Ücretsiz Dağıtım. Bu çeviri, Creative Commons Zero ile serbest
olarak dağıtılabilir. Herhangi bir hakkı saklı değildir.</p>
<p>SuttaCentral için Sutta Çeviri ve Yayın işlerine odaklı
<span class='editor'>Kalp Yolu Sangha</span> tarafından
hazırlanmıştır.</p>
</footer>
</article>
</body>
</html>
