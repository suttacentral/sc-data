<!DOCTYPE html>
<html>
<head>
<meta charset='UTF-8'>
<meta name='author' content='Ufuk Çakmakçı'>
<title></title>
</head>
<body>
<article id='sn47.20' lang='tr'>
<header>
<h1>47.20. Ülkenin En Güzel Kadını</h1>
</header>
<p>Duydum ki Kutlu Kişi bir seferinde Sumbhas diyarında Sumbhas'ın
yakınlarındaki Sedaka adlı bir kasabada kalıyordu. Kutlu Kişi orada
izdeşlere seslendi: "İzdeşler!"</p>
<p>"Saygıdeğer Efendimiz!" diye yanıtladı izdeşler ve Kutlu Kişi
şunları söyledi:</p>
<p>"İzdeşler, diyelim ki 'Ülkenin en güzel kadını, ülkenin en güzel
kadını!' diye bağırılması üzerine büyük bir kalabalık toplanır ve
ülkenin en güzel kadını en büyüleyici şekilde dans edip şarkı
söyler.</p>
<p>İzdeşler, 'Ülkenin en güzel kadını dans ediyor ve şarkı
söylüyor! Ülkenin en güzel kadını dans ediyor ve şarkı söylüyor!'
diye duyulduğunda daha da büyük bir kalabalık toplanır.</p>
<p>Sonra hayatta kalmak isteyen, ölmek istemeyen, mutlu olmak
isteyen ve acıdan kaçınan bir kişi ortaya çıkar. Ona şöyle
söylerler: 'Bayım, bu ağzına kadar dolu bir yağ kasesi. Bunu, bu
büyük kalabalık ile ülkenin en güzel kadını arasında taşıman
gerekiyor. Kılıcını çekmiş bir adam hemen arkandan seni takip
edecek. Eğer bir damla bile dökecek olursan hemen oracıkta senin
kafanı kesecek.'</p>
<p>Ne düşünüyorsunuz izdeşler? Bu kişi kaseye olan odağını kaybeder
mi ve dışarıdaki bir şeyden ötürü kolayca dikkati dağılır mı?"</p>
<p>"Hayır Efendim!"</p>
<p>"Bu benzetmeyi önemli bir noktaya değinmek için yaptım ve bunun
anlamı şudur: 'Ağzına kadar doldurulmuş bir kase yağ' beden
farkındalığı için kullanılan bir terimdir. Bu yüzden şöyle
çalışmalısınız:</p>
<p>'Beden farkındalığı geliştireceğiz. Beden farkındalığını
derinleştirip amacımız ve temelimiz haline getirecek, sürdürüp,
güçlendirip yerleşik hale getireceğiz.'</p>
<p>İşte bu şekilde çalışmalısınız."</p>
<footer>
<p lang='en'>Translated by: <span class='author'>Merve Ay ve Ufuk
Çakmakçı</span></p>
<p lang='en'>Publication year: <span class=
'publication-date'>2025</span></p>
<p lang='en'>This sutta was primarily translated to help Kalp Yolu
(Path of the Heart) Trainings students in Turkey with the
understanding and practices of Dharma. We, as Buddha’s lay
followers, would like to make this and other suttas available to
Turkish speaking readers to assist them in their noble quest for
the undefiled freedom of heart. May the translated publication and
understanding of this sutta contribute to the attainment of the
liberation for all beings.</p>
<p lang='en'>Used by kind permission of Cem Şen.</p>
<p lang='en'>Free Distribution. This translation is released
dedicated to the Public Domain by way of Creative Commons Zero. No
rights reserved.</p>
<p lang='en'>Prepared for SuttaCentral by <span class='editor'>Kalp
Yolu Sangha</span> dedicated to Sutta Translation and
Publishing.</p>
<p>Çeviri: <span class='author'>Merve Ay ve Ufuk
Çakmakçı</span></p>
<p>Yayınlama yılı: <span class='publication-date'>2025</span></p>
<p>Bu sutta, öncelikle Türkiye’deki Dhamma pratiği yapan Kalp Yolu
Eğitimleri öğrencilerinin anlayışını desteklemek ve Dhamma’yı
uygulamalarına yardımcı olmak için Türkçe'ye çevrilmiştir.
Budha'nın sıradan hayat süren izdeşleri olarak bizler, bu ve diğer
vaazları Türkçe konuşan okuyuculara sunarak, onların kalplerinin
kusursuz özgürlüğüne doğru olan soylu yolculuklarına destek
olabilmeyi amaçlıyoruz.</p>
<p>Bu suttanın tercüme edilerek yayınlanması ve anlaşılması, tüm
varlıkların özgürlüğe erişmesine katkıda bulunsun.</p>
<p>Cem Şen'in izniyle kullanılmıştır.</p>
<p>Ücretsiz Dağıtım. Bu çeviri, Creative Commons Zero ile serbest
olarak dağıtılabilir. Herhangi bir hakkı saklı değildir.</p>
<p>SuttaCentral için Sutta Çeviri ve Yayın işlerine odaklı
<span class='editor'>Kalp Yolu Sangha</span> tarafından
hazırlanmıştır.</p>
</footer>
</article>
</body>
</html>
