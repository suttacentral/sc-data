<!DOCTYPE html>
<html>
<head>
<meta charset='UTF-8'>
<meta name='author' content='Ufuk Çakmakçı'>
<title></title>
</head>
<body>
<article id='sn47.14' lang='tr'>
<header>
<h1>47.14. Ukkacelā'da</h1>
</header>
<p>Bir seferinde Budha Ganj Nehri'nin kıyısında, Ukkacelā
yakınlarındaki Vajji topraklarında büyük bir izdeş topluluğu ile
kalıyordu. Sāriputta ve Moggallāna'nın parinibbānaya geçişlerinden
kısa bir süre sonraydı.</p>
<p>O sırada Budha açık havada saṅgha tarafından çevrelenmiş bir
şekilde oturuyordu.</p>
<p>Budha sessizce duran izdeşlere baktı ve onlara seslendi:</p>
<p>"İzdeşler, Sāriputta ve Moggallāna parinibbānaya geçtiğinden
beri bu topluluk bana boş görünüyor. Sāriputta ve Moggallāna
hayattayken topluluğum asla boş değildi, onların ikamet ettiği
herhangi bir bölge için endişelenmezdim. Geçmişteki veya
gelecekteki Budhaların önde gelen baş izdeşlerinin hiçbiri,
Sāriputta ve Moggallāna'nın benim için olduğundan daha iyi
değildir.</p>
<p>Böyle izdeşlerin Öğretmen'in talimatlarını yerine getirmesi ve
onun tavsiyelerini dinlemesi olağanüstü ve inanılmaz bir
niteliktir. Onlar dört topluluk tarafından beğenilir, onaylanır,
saygı görür ve hayranlık uyandırır.</p>
<p>Böyle bir çift izdeş parinibbānaya ulaştığında Aydınlanmış
Kişi'nin kederlenmemesi veya yas tutmaması onun olağanüstü ve
inanılmaz bir niteliğidir.</p>
<p>Doğmuş, oluşmuş, koşullara bağlı ve tükenmeye tabi olan bir
şeyin tükenmemesi</p>
<p>nasıl mümkün olabilir? Bu mümkün değildir.</p>
<p>Büyük bir ağacın öz odunu ile ayakta durduğunu ve en büyük
dallarının düştüğünü düşünün. Aynı şekilde öz odunu ile ayakta
duran bu büyük Saṅgha'da da Sāriputta ve Moggallāna parinibbānaya
ulaşmıştır.</p>
<p>Doğmuş, oluşmuş, koşullara bağlı ve tükenmeye tabi olan bir
şeyin tükenmemesi</p>
<p>nasıl mümkün olabilir? Bu mümkün değildir.</p>
<p>İzdeşler! Kendi adanız olarak yaşayın, kendinize sığının,
kendinizden başka bir sığınak aramayın. Dhamma'yı kendi adanız
yapın, Dhamma'ya sığının, kendinize başka bir sığınak aramayın.</p>
<p>Peki bir izdeş kendi adası olarak nasıl yaşar?</p>
<p>Bir izdeş dünya için duyduğu açgözlülükten de hoşnutsuzluktan da
arınarak şevkle, durumsal farkındalıkla ve farkındalıkla bedeni
kesintisiz bir şekilde gözlemler. Bir izdeş dünya için duyduğu
açgözlülükten de hoşnutsuzluktan da arınarak şevkle, durumsal
farkındalıkla ve farkındalıkla hisleri… zihni… olguları<span class=
'add'>(dhammalar)</span> kesintisiz bir şekilde gözlemler.</p>
<p>İşte bir izdeş bu şekilde kendi adası olarak, kendine sığınarak,
kendine başka bir sığınak aramadan yaşar. Dhamma'yı kendine ada
yaparak, Dhamma'ya sığınarak, kendine başka bir sığınak aramadan
yaşar.</p>
<p>Şimdi ya da ben öldükten sonra başka bir sığınak aramadan
kendini ada ve sığınak yapan, başka bir sığınak aramadan Dhamma'yı
bir ada ve sığınak olarak kabul eden ve kendini eğitime adayan
izdeşlerim en iyilerinin en iyileri arasında olacaktır."</p>
<footer>
<p lang='en'>Translated by: <span class='author'>Deniz Yaman ve
Ufuk Çakmakçı</span></p>
<p lang='en'>Publication year: <span class=
'publication-date'>2025</span></p>
<p lang='en'>This sutta was primarily translated to help Kalp Yolu
(Path of the Heart) Trainings students in Turkey with the
understanding and practices of Dharma. We, as Buddha’s lay
followers, would like to make this and other suttas available to
Turkish speaking readers to assist them in their noble quest for
the undefiled freedom of heart. May the translated publication and
understanding of this sutta contribute to the attainment of the
liberation for all beings.</p>
<p lang='en'>Used by kind permission of Cem Şen.</p>
<p lang='en'>Free Distribution. This translation is released
dedicated to the Public Domain by way of Creative Commons Zero. No
rights reserved.</p>
<p lang='en'>Prepared for SuttaCentral by <span class='editor'>Kalp
Yolu Sangha</span> dedicated to Sutta Translation and
Publishing.</p>
<p>Çeviri: <span class='author'>Deniz Yaman ve Ufuk
Çakmakçı</span></p>
<p>Yayınlama yılı: <span class='publication-date'>2025</span></p>
<p>Bu sutta, öncelikle Türkiye’deki Dhamma pratiği yapan Kalp Yolu
Eğitimleri öğrencilerinin anlayışını desteklemek ve Dhamma’yı
uygulamalarına yardımcı olmak için Türkçe'ye çevrilmiştir.
Budha'nın sıradan hayat süren izdeşleri olarak bizler, bu ve diğer
vaazları Türkçe konuşan okuyuculara sunarak, onların kalplerinin
kusursuz özgürlüğüne doğru olan soylu yolculuklarına destek
olabilmeyi amaçlıyoruz.</p>
<p>Bu suttanın tercüme edilerek yayınlanması ve anlaşılması, tüm
varlıkların özgürlüğe erişmesine katkıda bulunsun.</p>
<p>Cem Şen'in izniyle kullanılmıştır.</p>
<p>Ücretsiz Dağıtım. Bu çeviri, Creative Commons Zero ile serbest
olarak dağıtılabilir. Herhangi bir hakkı saklı değildir.</p>
<p>SuttaCentral için Sutta Çeviri ve Yayın işlerine odaklı
<span class='editor'>Kalp Yolu Sangha</span> tarafından
hazırlanmıştır.</p>
</footer>
</article>
</body>
</html>
