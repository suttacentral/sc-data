<!DOCTYPE html>
<html>
<head>
<meta charset='UTF-8'>
<meta name='author' content='Ufuk Çakmakçı'>
<title></title>
</head>
<body>
<article id='sn47.29' lang='tr'>
<header>
<h1>47.29. Sirivaḍḍha İle</h1>
</header>
<p>Bir seferinde Saygıdeğer Ānanda Rājagaha yakınlarında Bambu
Korusu'nda sincapların beslenme alanında konaklıyordu. O sırada
sıradan ev hayatı yaşayan Sirivaḍḍha ağır bir hastalık geçiriyordu
ve acı çekiyordu.</p>
<p>Sonra bir kişiye şöyle söyledi:</p>
<p>"Saygıdeğer efendim, lütfen Saygıdeğer Ānanda'ya gidin ve benim
adıma saygıyla ayaklarına kapanıp ona şöyle söyleyin: 'Efendim,
sıradan ev hayatı yaşayan Sirivaḍḍha ağır bir hastalık geçiriyor ve
acı çekiyor. Saygıyla ayaklarınıza kapanıyor. Lütfen şefkatinizle
onu evinde ziyaret edin.'"</p>
<p>"Tamam efendim." diye cevapladı adam. Sirivaḍḍha'nın dediklerini
yaptı. Ānanda sessizliği ile onayladı.</p>
<p>Daha sonra Saygıdeğer Ānanda sabah erkenden cübbesini giydi ve
çanağını alarak sıradan ev hayatı yaşayan Sirivaḍḍha'nın evine
gitti, hazırlanmış olan yere oturdu ve ona şöyle söyledi:</p>
<p>"Umarım iyisinizdir ev sahibi, umarım rahatınız yerindedir. Ve
umarım acı azalıyordur, artmıyordur ve acının azalışı artışına göre
daha belirgindir."</p>
<p>"İyi değilim efendim, dayanamıyorum. Acı korkunç durumda,
azalmıyor, büyüyor, azalmak yerine belirgin şekilde artıyor."</p>
<p>"O halde kendini şu şekilde eğitmelisin:</p>
<p>'Dünya için duyduğum açgözlülükten de hoşnutsuzluktan da
arınarak şevkle, durumsal farkındalıkla ve farkındalıkla bedeni
kesintisiz bir şekilde gözlemleyeceğim.</p>
<p>Dünya için duyduğum açgözlülükten de hoşnutsuzluktan da arınarak
şevkle, durumsal farkındalıkla ve farkındalıkla hisleri kesintisiz
bir şekilde gözlemleyeceğim.</p>
<p>Dünya için duyduğum açgözlülükten de hoşnutsuzluktan da arınarak
şevkle, durumsal farkındalıkla ve farkındalıkla zihni kesintisiz
bir şekilde gözlemleyeceğim.</p>
<p>Dünya için duyduğum açgözlülükten de hoşnutsuzluktan da arınarak
şevkle, durumsal farkındalıkla ve farkındalıkla olguları
<span class='add'>(dhammaları)</span> kesintisiz bir şekilde
gözlemleyeceğim.' İşte bu şekilde kendini eğitmelisin."</p>
<p>"Budha tarafından öğretilen kesintisiz farkındalığın dört odağı
bende bulunur ve ben bu niteliklerle yaşarım.</p>
<p>Dünya için duyduğum açgözlülükten de hoşnutsuzluktan da arınarak
şevkle, durumsal farkındalıkla ve farkındalıkla bedeni kesintisiz
bir şekilde gözlemliyorum.</p>
<p>Dünya için duyduğum açgözlülükten de hoşnutsuzluktan da arınarak
şevkle, durumsal farkındalıkla ve farkındalıkla hisleri kesintisiz
bir şekilde gözlemliyorum.</p>
<p>Dünya için duyduğum açgözlülükten de hoşnutsuzluktan da arınarak
şevkle, durumsal farkındalıkla ve farkındalıkla zihni kesintisiz
bir şekilde gözlemliyorum.</p>
<p>Dünya için duyduğum açgözlülükten de hoşnutsuzluktan da arınarak
şevkle, durumsal farkındalıkla ve farkındalıkla olguları
<span class='add'>(dhammaları)</span> kesintisiz bir şekilde
gözlemliyorum.</p>
<p>Budha tarafından öğretilen bu beş alt engelden bırakmadığım tek
bir engel bile görmüyorum."</p>
<p>"Ne mutlu sana sıradan ev hayatı yaşayan Sirivaḍḍha, gerçekten
ne mutlu! Bir daha dönmemenin meyvesini açıkça ilan ettin."</p>
<footer>
<p lang='en'>Translated by: <span class='author'>Deniz Yaman ve
Ufuk Çakmakçı</span></p>
<p lang='en'>Publication year: <span class=
'publication-date'>2025</span></p>
<p lang='en'>This sutta was primarily translated to help Kalp Yolu
(Path of the Heart) Trainings students in Turkey with the
understanding and practices of Dharma. We, as Buddha’s lay
followers, would like to make this and other suttas available to
Turkish speaking readers to assist them in their noble quest for
the undefiled freedom of heart. May the translated publication and
understanding of this sutta contribute to the attainment of the
liberation for all beings.</p>
<p lang='en'>Used by kind permission of Cem Şen.</p>
<p lang='en'>Free Distribution. This translation is released
dedicated to the Public Domain by way of Creative Commons Zero. No
rights reserved.</p>
<p lang='en'>Prepared for SuttaCentral by <span class='editor'>Kalp
Yolu Sangha</span> dedicated to Sutta Translation and
Publishing.</p>
<p>Çeviri: <span class='author'>Deniz Yaman ve Ufuk
Çakmakçı</span></p>
<p>Yayınlama yılı: <span class='publication-date'>2025</span></p>
<p>Bu sutta, öncelikle Türkiye’deki Dhamma pratiği yapan Kalp Yolu
Eğitimleri öğrencilerinin anlayışını desteklemek ve Dhamma’yı
uygulamalarına yardımcı olmak için Türkçe'ye çevrilmiştir.
Budha'nın sıradan hayat süren izdeşleri olarak bizler, bu ve diğer
vaazları Türkçe konuşan okuyuculara sunarak, onların kalplerinin
kusursuz özgürlüğüne doğru olan soylu yolculuklarına destek
olabilmeyi amaçlıyoruz.</p>
<p>Bu suttanın tercüme edilerek yayınlanması ve anlaşılması, tüm
varlıkların özgürlüğe erişmesine katkıda bulunsun.</p>
<p>Cem Şen'in izniyle kullanılmıştır.</p>
<p>Ücretsiz Dağıtım. Bu çeviri, Creative Commons Zero ile serbest
olarak dağıtılabilir. Herhangi bir hakkı saklı değildir.</p>
<p>SuttaCentral için Sutta Çeviri ve Yayın işlerine odaklı
<span class='editor'>Kalp Yolu Sangha</span> tarafından
hazırlanmıştır.</p>
</footer>
</article>
</body>
</html>
