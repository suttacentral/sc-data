<!DOCTYPE html>
<html>
<head>
<meta charset='UTF-8'>
<meta name='author' content='Ufuk Çakmakçı'>
<title></title>
</head>
<body>


<article id='sn47.4' lang='tr'>

<header>

<h1>47.4. Sāla'da</h1>

</header>

<p>Duydum ki Kutlu Kişi bir seferinde Kosalalıların Sālā adındaki brahmin kasabasında kalıyordu. Orada Kutlu Kişi izdeşlere şöyle seslendi:</p>

<p>"İzdeşler! Yola yeni çıkmış, ev hayatından evsiz hayata yeni geçmiş, bu öğretiyle ve eğitimle yeni tanışmış genç izdeşler kesintisiz farkındalığın dört odağına teşvik edilmeli, desteklenmeli ve bunları sağlam temellere oturtmalıdır.</p>

<p>Hangi dört?</p>

<p>Kardeşlerim, lütfen şevkle ve durumsal farkındalıkla berrak görüşe ulaşmış, birleşmiş ve samādhiye dalmış zihinlerle bedeni kesintisiz bir şekilde gözlemleyin ve doğrudan bilgi ile bedenin gerçek doğasını görün.</p>

<p>Şevkle ve durumsal farkındalıkla berrak görüşe ulaşmış, birleşmiş ve samādhiye dalmış zihinlerle hisleri kesintisiz bir şekilde gözlemleyin ve doğrudan bilgi ile hislerin gerçek doğasını görün.</p>

<p>Şevkle ve durumsal farkındalıkla berrak görüşe ulaşmış, birleşmiş ve samādhiye dalmış zihinlerle zihni kesintisiz bir şekilde gözlemleyin ve doğrudan bilgi ile zihnin gerçek doğasını görün.</p>

<p>Şevkle ve durumsal farkındalıkla berrak görüşe ulaşmış, birleşmiş ve samādhiye dalmış zihinlerle olguları kesintisiz bir şekilde gözlemleyin ve doğrudan bilgi ile olguların gerçek doğasını görün.</p>

<p>Henüz amacı gerçekleştirememiş olsa da en ksek özgürlüğe <span class='add'>(Nibbāna)</span> ulaşma arzusuyla yaşayan aydınlanmanın ilk aşamasına ulaşıp eğitime başlamış izdeşler de şevkle ve durumsal farkındalıkla berrak görüşe ulaşmış, birleşmiş ve samādhiye dalmış bir zihinle bedeni kesintisiz bir şekilde gözlemler ve doğrudan bilgi ile bedenin gerçek doğasını görür.</p>

<p>Şevkle ve durumsal farkındalıkla berrak görüşe ulaşmış, birleşmiş ve samādhiye dalmış bir zihinle hisleri kesintisiz bir şekilde gözlemler ve doğrudan bilgi ile hislerin gerçek doğasını görür.</p>

<p>Şevkle ve durumsal farkındalıkla berrak görüşe ulaşmış, birleşmiş ve samādhiye dalmış bir zihinle kesintisiz bir şekilde gözlemler ve doğrudan bilgi ile zihnin gerçek doğasını görür.</p>

<p>Şevkle ve durumsal farkındalıkla berrak görüşe ulaşmış, birleşmiş ve samādhiye dalmış bir zihinle olguları kesintisiz bir şekilde gözlemler ve doğrudan bilgi ile olguların gerçek doğasını görür.</p>

<p>Zihnin bozulmalarını sonlandırmış, kutsal yolculuğu tamamlamış, yapılması gereken her şeyi yapmış, yüklerinden arınmış, yüce amaca ulaşmış, varoluşun sürekliliğine sebep olan prangayı kırmış ve tam aydınlanarak kusursuz özgürlüğe ulaşmış izdeşler de şevkle ve durumsal farkındalıkla berrak görüşe ulaşmış, birleşmiş ve samādhiye dalmış bir zihinle bedeni kesintisiz bir şekilde gözlemler ve doğrudan bilgi ile bedenin gerçek doğasını görür.</p>

<p>Şevkle ve durumsal farkındalıkla berrak görüşe ulaşmış, birleşmiş ve samādhiye dalmış bir zihinle hisleri kesintisiz bir şekilde gözlemler ve doğrudan bilgi ile hislerin gerçek doğasını görür.</p>

<p>Şevkle ve durumsal farkındalıkla berrak görüşe ulaşmış, birleşmiş ve samādhiye dalmış bir zihinle zihni kesintisiz bir şekilde gözlemler ve doğrudan bilgi ile zihnin gerçek doğasını görür.</p>

<p>Şevkle ve durumsal farkındalıkla berrak görüşe ulaşmış, birleşmiş ve samādhiye dalmış bir zihinle olguları kesintisiz bir şekilde gözlemler ve doğrudan bilgi ile olguların gerçek doğasını görür.</p>

<p>Yola yeni çıkmış, ev hayatından evsiz hayata yeni geçmiş, bu öğretiyle ve eğitimle yeni tanışmış genç izdeşler de kesintisiz farkındalığın dört odağına teşvik edilmeli, desteklenmeli ve bunları sağlam temellere oturtmalıdır.</p>
<footer>
<p lang='en'>Translated by: <span class='author'>Ufuk Çakmakçı</span></p>
<p lang='en'>Publication year: <span class='publication-date'>2025</span></p>
<p lang='en'>This sutta was primarily translated to help Kalp Yolu (Path of the Heart) Trainings students in Turkey with the understanding and practices of Dharma. We, as Buddha’s lay followers, would like to make this and other suttas available to Turkish speaking readers to assist them in their noble quest for the undefiled freedom of heart. May the translated publication and understanding of this sutta contribute to the attainment of the liberation for all beings.</p>
<p lang='en'>Used by kind permission of Cem Şen.</p>
<p lang='en'>Free Distribution. This translation is released dedicated to the Public Domain by way of Creative Commons Zero. No rights reserved.</p>
<p lang='en'>Prepared for SuttaCentral by <span class='editor'>Kalp Yolu Sangha</span> dedicated to Sutta Translation and Publishing.</p>

<p>Çeviri: <span class='author'>Ufuk Çakmakçı</span></p>
<p>Yayınlama yılı: <span class='publication-date'>2025</span></p>
<p>Bu sutta, öncelikle Türkiye’deki Dhamma pratiği yapan Kalp Yolu Eğitimleri öğrencilerinin anlayışını desteklemek ve Dhamma’yı uygulamalarına yardımcı olmak için Türkçe'ye çevrilmiştir. Budha'nın sıradan hayat süren izdeşleri olarak bizler, bu ve diğer vaazları Türkçe konuşan okuyuculara sunarak, onların kalplerinin kusursuz özgürlüğüne doğru olan soylu yolculuklarına destek olabilmeyi amaçlıyoruz.</p>
<p>Bu suttanın tercüme edilerek yayınlanması ve anlaşılması, tüm varlıkların özgürlüğe erişmesine katkıda bulunsun.</p>
<p>Cem Şen'in izniyle kullanılmıştır.</p>
<p>Ücretsiz Dağıtım. Bu çeviri, Creative Commons Zero ile serbest olarak dağıtılabilir. Herhangi bir hakkı saklı değildir.</p>
<p>SuttaCentral için Sutta Çeviri ve Yayın işlerine odaklı <span class='editor'>Kalp Yolu Sangha</span> tarafından hazırlanmıştır.</p>
</footer>
</article>
</body>
</html>