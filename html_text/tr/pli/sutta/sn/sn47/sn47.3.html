<!DOCTYPE html>
<html>
<head>
<meta charset='UTF-8'>
<meta name='author' content='Ufuk Çakmakçı'>
<title></title>
</head>
<body>
<article id='sn47.3' lang='tr'>
<header>
<h1>47.3. Bir İzdeş</h1>
</header>
<p>Duydum ki Kutlu Kişi bir seferinde Sāvatthī yakınlarında Jeta
Korusu'ndaki Anāthapiṇḍika'nın manastırında konaklıyordu.</p>
<p>Ardından bir izdeş Budha'nın yanına gitti, önünde eğildi, bir
kenara oturdu ve şöyle söyledi: "Efendim, Budha lütfen bana kısaca
Dhamma öğretsin. Bunu duyduğumda yalnız, çekinik, gayretli, şevk
dolu ve kararlı bir şekilde yaşayacağım."</p>
<p>"Bazı aptallar benden tam da böyle bir şey istiyorlar. Öğreti
açıklandıktan sonra ise sadece beni takip etme fikrine
kapılıyorlar."</p>
<p>"Efendim, Budha lütfen bana kısaca Dhamma öğretsin. Kutlu Kişi
lütfen bana kısaca Dhamma öğretsin! Umuyorum ki Budha'nın
söylediklerinin anlamını kavrayabilirim. Umuyorum ki Budha'nın
öğretisinin bir takipçisi olabilirim!"</p>
<p>"Öyleyse izdeş, senin yapman gereken ehil niteliklerin başlangıç
noktasını arındırmaktır. Peki ehil niteliklerin başlangıç noktası
nedir? İyi arındırılmış erdem ve doğru anlayış. Erdemin iyice
arındığında ve anlayışın doğru hale geldiğinde kesintisiz
farkındalığın dört odağını erdeme bağlı kalarak ve bundan destek
bularak üç yönde geliştirmelisin.</p>
<p>Hangi dört?</p>
<p>Bir izdeş dünya için duyduğu açgözlülükten de hoşnutsuzluktan da
arınarak şevkle, durumsal farkındalıkla ve farkındalıkla bedeni
sadece içeriden kesintisiz bir şekilde gözlemler.</p>
<p>Bir izdeş dünya için duyduğu açgözlülükten de hoşnutsuzluktan da
arınarak şevkle, durumsal farkındalıkla ve farkındalıkla bedeni
sadece dışarıdan kesintisiz bir şekilde gözlemler.</p>
<p>Bir izdeş dünya için duyduğu açgözlülükten de hoşnutsuzluktan da
arınarak şevkle, durumsal farkındalıkla ve farkındalıkla bedeni hem
içeriden hem dışarıdan kesintisiz bir şekilde gözlemler.</p>
<p>Bir izdeş dünya için duyduğu açgözlülükten de hoşnutsuzluktan da
arınarak şevkle, durumsal farkındalıkla ve farkındalıkla hisleri
sadece içeriden… sadece dışarıdan… hem içeriden hem dışarıdan
kesintisiz bir şekilde gözlemler.</p>
<p>Bir izdeş dünya için duyduğu açgözlülükten de hoşnutsuzluktan da
arınarak şevkle, durumsal farkındalıkla ve farkındalıkla zihni
sadece içeriden… sadece dışarıdan… hem içeriden hem dışarıdan
kesintisiz bir şekilde gözlemler.</p>
<p>Bir izdeş dünya için duyduğu açgözlülükten de hoşnutsuzluktan da
arınarak şevkle, durumsal farkındalıkla ve farkındalıkla olguları
<span class='add'>(dhammalar)</span> sadece içeriden… sadece
dışarıdan… hem içeriden hem dışarıdan kesintisiz bir şekilde
gözlemler.</p>
<p>Kesintisiz farkındalığın dört odağını erdeme bağlı kalarak ve
bundan destek bularak üç şekilde geliştirdiğinde gece ya da gündüz
fark etmeksizin ehil niteliklerin gerilemeleri değil gelişmeleri
beklenir."</p>
<p>Ardından bu izdeş Budha'nın söylediklerini onayladı ve kabul
etti. Koltuğundan kalktı, eğilerek selam verdi ve ayrılmadan önce
Budha'yı sağında tutarak saygıyla etrafında döndü.</p>
<p>Böylece yalnız yaşayan, çekinik, özenli, şevkli ve kararlı bu
izdeş bu hayatta kutsal yolun en yüce amacına kısa sürede ulaştı.
Sıradan ev hayatından evsiz yaşama geçen soylu kişilerin ulaşmak
istedikleri hedefe kendi içgörüsüyle ulaşmış olarak yaşadı.</p>
<p>Anladı ki: "Yeniden doğum tükendi, kutsal yolculuk tamamlandı,
yapılması gereken her şey yapıldı, herhangi bir varoluş boyutunda
yaşanacak başka bir doğum kalmadı."</p>
<p>Ve bu izdeş mükemmelliğe ulaşmış arhatlardan biri oldu.</p>
<footer>
<p lang='en'>Translated by: <span class='author'>Ufuk
Çakmakçı</span></p>
<p lang='en'>Publication year: <span class=
'publication-date'>2025</span></p>
<p lang='en'>This sutta was primarily translated to help Kalp Yolu
(Path of the Heart) Trainings students in Turkey with the
understanding and practices of Dharma. We, as Buddha’s lay
followers, would like to make this and other suttas available to
Turkish speaking readers to assist them in their noble quest for
the undefiled freedom of heart. May the translated publication and
understanding of this sutta contribute to the attainment of the
liberation for all beings.</p>
<p lang='en'>Used by kind permission of Cem Şen.</p>
<p lang='en'>Free Distribution. This translation is released
dedicated to the Public Domain by way of Creative Commons Zero. No
rights reserved.</p>
<p lang='en'>Prepared for SuttaCentral by <span class='editor'>Kalp
Yolu Sangha</span> dedicated to Sutta Translation and
Publishing.</p>
<p>Çeviri: <span class='author'>Ufuk Çakmakçı</span></p>
<p>Yayınlama yılı: <span class='publication-date'>2025</span></p>
<p>Bu sutta, öncelikle Türkiye’deki Dhamma pratiği yapan Kalp Yolu
Eğitimleri öğrencilerinin anlayışını desteklemek ve Dhamma’yı
uygulamalarına yardımcı olmak için Türkçe'ye çevrilmiştir.
Budha'nın sıradan hayat süren izdeşleri olarak bizler, bu ve diğer
vaazları Türkçe konuşan okuyuculara sunarak, onların kalplerinin
kusursuz özgürlüğüne doğru olan soylu yolculuklarına destek
olabilmeyi amaçlıyoruz.</p>
<p>Bu suttanın tercüme edilerek yayınlanması ve anlaşılması, tüm
varlıkların özgürlüğe erişmesine katkıda bulunsun.</p>
<p>Cem Şen'in izniyle kullanılmıştır.</p>
<p>Ücretsiz Dağıtım. Bu çeviri, Creative Commons Zero ile serbest
olarak dağıtılabilir. Herhangi bir hakkı saklı değildir.</p>
<p>SuttaCentral için Sutta Çeviri ve Yayın işlerine odaklı
<span class='editor'>Kalp Yolu Sangha</span> tarafından
hazırlanmıştır.</p>
</footer>
</article>
</body>
</html>
