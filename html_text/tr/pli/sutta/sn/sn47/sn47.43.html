<!DOCTYPE html>
<html>
<head>
<meta charset='UTF-8'>
<meta name='author' content='Ufuk Çakmakçı'>
<title></title>
</head>
<body>


<article id='sn47.43' lang='tr'>

<header>

<h1>47.43. Yol</h1>

</header>

<p>Sāvatthī'de…</p>

<p>Burada Budha izdeşlere seslendi: "İzdeşler, bir seferinde ilk uyanışa ulaştığımda Uruvelā yakınlarında Nerañjarā Irmağı kıyısındaki keçi çobanının banyan ağacının altında</p>

<p>konaklıyordum. Yalnız başına inzivaya çekilmişken zihnimde şu düşünce belirdi: 'Kesintisiz farkındalığın dört odağı samādhiye ulaştıran doğrudan ve tek yoldur. Bu; bilinçli varlıkların arınmasını, üzüntü ve kederin üstesinden gelinmesini, acının ve ızdırabın sonlanmasını, doğru yöntemin keşfedilmesini ve Nibbāna'ya ulaşılmasını sağlayan yoldur.</p>

<p>Hangi dört?</p>

<p>Bir izdeş dünya için duyduğu açgözlülükten de hoşnutsuzluktan da arınarak şevkle, durumsal farkındalıkla ve farkındalıkla bedeni kesintisiz bir şekilde gözlemler.</p>

<p>Bir izdeş dünya için duyduğu açgözlülükten de hoşnutsuzluktan da arınarak şevkle, durumsal farkındalıkla ve farkındalıkla hisleri kesintisiz bir şekilde gözlemler.</p>

<p>Bir izdeş dünya için duyduğu açgözlülükten de hoşnutsuzluktan da arınarak şevkle, durumsal farkındalıkla ve farkındalıkla zihni kesintisiz bir şekilde gözlemler.</p>

<p>Bir izdeş dünya için duyduğu açgözlülükten de hoşnutsuzluktan da arınarak şevkle, durumsal farkındalıkla ve farkındalıkla olguları <span class='add'>(dhammalar)</span> kesintisiz bir şekilde gözlemler.</p>

<p>İşte bu kesintisiz farkındalığın dört odağı samādhiye ulaştıran doğrudan ve tek yoldur. Bu; bilinçli varlıkların arınmasını, üzüntü ve kederin üstesinden gelinmesini, acının ve ızdırabın sonlanmasını, doğru yöntemin keşfedilmesini ve Nibbāna'ya ulaşılmasını sağlayan yoldur.'</p>

<p>Daha sonra Brahmā Sahampati zihnimden geçen düşünce akışını gördü, tıpkı güçlü bir kişinin kolunu açıp kapatması kadar kolay bir şekilde Brahmā boyutundan kaybolup önümde beliriverdi.</p>

<p>Cübbesini bir omzunun üzerine yerleştirdi, avuçlarını birleştirip Budha'ya doğru kaldırdı ve şöyle dedi: 'Bu çok doğru Kutlu Kişi! Bu çok doğru Mükemmel Kişi! Efendim, kesintisiz farkındalığın dört odağı samādhiye ulaştıran doğrudan ve tek yoldur. Bu; bilinçli varlıkların arınmasını, üzüntü ve kederin üstesinden gelinmesini, acının ve ızdırabın sonlanmasını, doğru yöntemin keşfedilmesini ve Nibbāna'ya ulaşılmasını sağlayan yoldur.</p>

<p>Hangi dört?</p>

<p>Bir izdeş dünya için duyduğu açgözlülükten de hoşnutsuzluktan da arınarak şevkle, durumsal farkındalıkla ve farkındalıkla bedeni kesintisiz bir şekilde gözlemler.</p>

<p>… hisleri kesintisiz bir şekilde gözlemler.</p>

<p>… zihni kesintisiz bir şekilde gözlemler.</p>

<p>… olguları <span class='add'>(dhammalar)</span> kesintisiz bir şekilde gözlemler.</p>

<p>İşte bu kesintisiz farkındalığın dört odağı samādhiye ulaştıran doğrudan ve tek yoldur. Bu, bilinçli varlıkların arınmasını, üzüntü ve kederin üstesinden gelinmesini, acının ve ızdırabın sonlanmasını, doğru yöntemin keşfedilmesini ve Nibbāna'ya ulaşılmasını sağlayan yoldur.'</p>

<p>Brahmā Sahampati'nin söyledikleri bunlardı. Daha sonra şöyle devam etti:</p>

<blockquote>'Yeniden doğumun sonlandığını gören şefkatli kişi<br>

Zihni tek noktada birleşmeye götüren yolu anlar.<br>

Geçmişte insanlar bu yol sayesinde Öte Kıyı'ya geçti,<br>

Bugün de bu yolla geçiyorlar ve gelecekte de bu yolla geçecekler.'"</blockquote>
<footer>
<p lang='en'>Translated by: <span class='author'>Deniz Yaman ve Ufuk Çakmakçı</span></p>
<p lang='en'>Publication year: <span class='publication-date'>2025</span></p>
<p lang='en'>This sutta was primarily translated to help Kalp Yolu (Path of the Heart) Trainings students in Turkey with the understanding and practices of Dharma. We, as Buddha’s lay followers, would like to make this and other suttas available to Turkish speaking readers to assist them in their noble quest for the undefiled freedom of heart. May the translated publication and understanding of this sutta contribute to the attainment of the liberation for all beings.</p>
<p lang='en'>Used by kind permission of Cem Şen.</p>
<p lang='en'>Free Distribution. This translation is released dedicated to the Public Domain by way of Creative Commons Zero. No rights reserved.</p>
<p lang='en'>Prepared for SuttaCentral by <span class='editor'>Kalp Yolu Sangha</span> dedicated to Sutta Translation and Publishing.</p>

<p>Çeviri: <span class='author'>Deniz Yaman ve Ufuk Çakmakçı</span></p>
<p>Yayınlama yılı: <span class='publication-date'>2025</span></p>
<p>Bu sutta, öncelikle Türkiye’deki Dhamma pratiği yapan Kalp Yolu Eğitimleri öğrencilerinin anlayışını desteklemek ve Dhamma’yı uygulamalarına yardımcı olmak için Türkçe'ye çevrilmiştir. Budha'nın sıradan hayat süren izdeşleri olarak bizler, bu ve diğer vaazları Türkçe konuşan okuyuculara sunarak, onların kalplerinin kusursuz özgürlüğüne doğru olan soylu yolculuklarına destek olabilmeyi amaçlıyoruz.</p>
<p>Bu suttanın tercüme edilerek yayınlanması ve anlaşılması, tüm varlıkların özgürlüğe erişmesine katkıda bulunsun.</p>
<p>Cem Şen'in izniyle kullanılmıştır.</p>
<p>Ücretsiz Dağıtım. Bu çeviri, Creative Commons Zero ile serbest olarak dağıtılabilir. Herhangi bir hakkı saklı değildir.</p>
<p>SuttaCentral için Sutta Çeviri ve Yayın işlerine odaklı <span class='editor'>Kalp Yolu Sangha</span> tarafından hazırlanmıştır.</p>
</footer>
</article>



