<!DOCTYPE html>
<html>
<head>
<meta charset='UTF-8'>
<meta name='author' content='Ufuk Çakmakçı'>
<title></title>
</head>
<body>
<article id='sn47.8' lang='tr'>
<header>
<h1>47.8. İki aşçı</h1>
</header>
<p>"İzdeşler! Aptal, beceriksiz, tecrübesiz bir aşçının bir
hükümdara veya onun başvezirine türlü türlü yemekler sunduğunu
varsayalım: ekşi, acı, keskin, tatlı, baharatlı, hafif, tuzlu ve
tuzsuz.</p>
<p>Ancak bu aşçı hükümdarının verdiği ipucunu yakalamamıştır:
'Bugün hükümdarım bu sosu tercih etti ya da ona uzandı ya da ondan
çok aldı ya da onu övdü.&nbsp;Bugün hükümdarım ekşi veya acı veya
keskin veya tatlı veya baharatlı veya hafif veya tuzlu veya tuzsuz
sosu tercih etti. Ya da bu hafif sosu tercih etti ya da ona uzandı
ya da ondan çok aldı ya da onu övdü.'</p>
<p>Bu aptal, beceriksiz, tecrübesiz aşçıya kıyafet, maaş ya da
ikramiye verilmez. Bu ne sebeple böyle? Çünkü bu aşçı hükümdarının
ipuçlarını dikkate almamıştır.</p>
<p>Benzer şekilde aptal, beceriksiz, tecrübesiz bir izdeş dünya
için duyduğu açgözlülükten de hoşnutsuzluktan da arınarak şevkle,
durumsal farkındalıkla ve farkındalıkla bedeni kesintisiz bir
şekilde gözlemler. Bedeni kesintisiz bir şekilde gözlemleyerek
meditasyon yaparken zihni samādhiye dalmaz ve bozulmalardan
özgürleşmez. Ancak bu izdeş ipucunu yakalamaz. Hisleri…Zihni…
Olguları <span class='add'>(Dhammalar)</span> kesintisiz bir
şekilde gözlemleyerek meditasyon yaparken zihni samādhiye dalmaz ve
bozulmalardan özgürleşmez. Ancak bu izdeş ipucunu yakalamaz.</p>
<p>Bu aptal, beceriksiz, tecrübesiz izdeş ne bu yaşamda mutluluk
dolu meditasyonlara ulaşabilir ne de durumsal farkındalık ve
farkındalığa. Bu ne sebeple böyle? Çünkü bu izdeş zihninin verdiği
ipucunu yakalamamıştır.</p>
<p>Bilge, becerikli, tecrübeli bir aşçının bir hükümdara veya onun
başvezirine türlü türlü yemeklerle hizmet ettiğini varsayalım:
ekşi, acı, keskin, tatlı, baharatlı, hafif, tuzlu ve tuzsuz.</p>
<p>Bu aşçı hükümdarının verdiği ipucunu yakalamıştır: 'Bugün
hükümdarım bu sosu tercih etti ya da ona uzandı ya da ondan çok
aldı ya da onu övdü.&nbsp;Bugün hükümdarım ekşi veya acı veya
keskin veya tatlı veya baharatlı veya hafif veya tuzlu veya tuzsuz
sosu tercih etti. Ya da bu hafif sosu tercih etti ya da ona uzandı
ya da ondan çok aldı ya da onu övdü.'</p>
<p>Bu bilge, becerikli, tecrübeli aşçıya kıyafet, maaş ya da
ikramiye verilir. Bu ne sebeple böyle? Çünkü bu aşçı hükümdarının
ipuçlarını dikkate almıştır.</p>
<p>Benzer şekilde bilge, becerikli, tecrübeli bir izdeş dünya için
duyduğu açgözlülükten de hoşnutsuzluktan da arınarak şevkle,
durumsal farkındalıkla ve farkındalıkla bedeni kesintisiz bir
şekilde gözlemler. Bedeni kesintisiz bir şekilde gözlemleyerek
meditasyon yaparken zihni samādhiye dalar ve bozulmalardan
özgürleşir. Bu izdeş ipucunu yakalamıştır. Hisleri… Zihni… Olguları
kesintisiz bir şekilde gözlemleyerek meditasyon yaparken zihni
samādhiye dalar ve bozulmalardan özgürleşir. Bu izdeş ipucunu
yakalamıştır.</p>
<p>Bu bilge, becerikli, tecrübeli izdeş bu yaşamda hem mutluluk
dolu meditasyonlara ulaşabilir hem de durumsal farkındalık ve
farkındalığa. Bu ne sebeple böyle? Çünkü bu izdeş zihninin verdiği
ipucunu yakalamıştır."</p>
<footer>
<p lang='en'>Translated by: <span class='author'>Ufuk
Çakmakçı</span></p>
<p lang='en'>Publication year: <span class=
'publication-date'>2025</span></p>
<p lang='en'>This sutta was primarily translated to help Kalp Yolu
(Path of the Heart) Trainings students in Turkey with the
understanding and practices of Dharma. We, as Buddha’s lay
followers, would like to make this and other suttas available to
Turkish speaking readers to assist them in their noble quest for
the undefiled freedom of heart. May the translated publication and
understanding of this sutta contribute to the attainment of the
liberation for all beings.</p>
<p lang='en'>Used by kind permission of Cem Şen.</p>
<p lang='en'>Free Distribution. This translation is released
dedicated to the Public Domain by way of Creative Commons Zero. No
rights reserved.</p>
<p lang='en'>Prepared for SuttaCentral by <span class='editor'>Kalp
Yolu Sangha</span> dedicated to Sutta Translation and
Publishing.</p>
<p>Çeviri: <span class='author'>Ufuk Çakmakçı</span></p>
<p>Yayınlama yılı: <span class='publication-date'>2025</span></p>
<p>Bu sutta, öncelikle Türkiye’deki Dhamma pratiği yapan Kalp Yolu
Eğitimleri öğrencilerinin anlayışını desteklemek ve Dhamma’yı
uygulamalarına yardımcı olmak için Türkçe'ye çevrilmiştir.
Budha'nın sıradan hayat süren izdeşleri olarak bizler, bu ve diğer
vaazları Türkçe konuşan okuyuculara sunarak, onların kalplerinin
kusursuz özgürlüğüne doğru olan soylu yolculuklarına destek
olabilmeyi amaçlıyoruz.</p>
<p>Bu suttanın tercüme edilerek yayınlanması ve anlaşılması, tüm
varlıkların özgürlüğe erişmesine katkıda bulunsun.</p>
<p>Cem Şen'in izniyle kullanılmıştır.</p>
<p>Ücretsiz Dağıtım. Bu çeviri, Creative Commons Zero ile serbest
olarak dağıtılabilir. Herhangi bir hakkı saklı değildir.</p>
<p>SuttaCentral için Sutta Çeviri ve Yayın işlerine odaklı
<span class='editor'>Kalp Yolu Sangha</span> tarafından
hazırlanmıştır.</p>
</footer>
</article>
</body>
</html>
