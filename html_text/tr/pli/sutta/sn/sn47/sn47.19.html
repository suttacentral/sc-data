<!DOCTYPE html>
<html>
<head>
<meta charset='UTF-8'>
<meta name='author' content='Ufuk Çakmakçı'>
<title></title>
</head>
<body>
<article id='sn47.19' lang='tr'>
<header>
<h1>47.19. Sedaka'da</h1>
</header>
<p>Kutlu Kişi bir seferinde Sumbhas topraklarında Sumbhas kentinin
yakınlarındaki Sedaka adlı bir kasabada kalıyordu. Kutlu Kişi orada
izdeşlere seslendi:</p>
<p>"İzdeşler! Bir zamanlar cenaze işleri yapan bir direk cambazı,
kumpanyasının bambu direğini kurdu ve çırağına: 'Hadi bakalım
sevgili Medakathālikā, bambu direğine tırman ve omuzlarıma çık.'
dedi.</p>
<p>Çırak 'Tabi öğretmenim.' diye yanıtladı. Bambu direğine tırmandı
ve öğretmeninin omuzlarında dikildi.</p>
<p>Daha sonra direk cambazı Medakathālikā'ya şöyle dedi: 'Sen bana
göz kulak ol sevgili Medakathālikā, ben de sana göz kulak olayım.
İşte bu şekilde birbirimizi koruyarak ve kollayarak yeteneğimizi
sergileyecek, ücretimizi alacak ve bambu direğinden güvenle
ineceğiz.'</p>
<p>Direk cambazı bunu söylediğinde Medakathālikā öğretmenine şöyle
dedi: 'Öyle değil öğretmenim! Siz kendinize göz kulak olmalısınız,
ben de kendime göz kulak olmalıyım. İşte bu şekilde kendimizi
koruyarak ve kollayarak yeteneğimizi sergileyecek, ücretimizi
alacak ve bambu direğinden güvenle ineceğiz.'</p>
<p>İşte böyle." dedi Kutlu Kişi. "Tıpkı Medakathālikā'nın
öğretmenine söylediği gibi.</p>
<p>'Kendime göz kulak olacağım.' diye düşünerek kesintisiz
farkındalık <span class='add'>(satipaṭṭhāna)</span>
geliştirmelisiniz.</p>
<p>'Başkalarına göz kulak olacağım.' diye düşünerek kesintisiz
farkındalık geliştirmelisiniz.</p>
<p>Kendinizi koruyarak başkalarını korursunuz ve başkalarını
koruyarak kendinizi korursunuz.</p>
<p>Peki izdeşler, kendinizi koruyarak başkalarını nasıl
korursunuz?</p>
<p>Meditasyonun geliştirilmesi, uygulanması ve sık sık pratik
edilmesiyle.</p>
<p>Peki başkalarını koruyarak kendinizi nasıl korursunuz?</p>
<p>Sabır, zarar vermeme, iyi niyet ve şefkatle.</p>
<p>'Kendime göz kulak olacağım.' diye düşünerek kesintisiz
farkındalık geliştirmelisiniz.</p>
<p>'Başkalarına göz kulak olacağım.' diye düşünerek kesintisiz
farkındalık geliştirmelisiniz.</p>
<p>Kendinizi koruyarak başkalarını korursunuz ve başkalarını
koruyarak kendinizi korursunuz."</p>
<footer>
<p lang='en'>Translated by: <span class='author'>Merve Ay ve Ufuk
Çakmakçı</span></p>
<p lang='en'>Publication year: <span class=
'publication-date'>2025</span></p>
<p lang='en'>This sutta was primarily translated to help Kalp Yolu
(Path of the Heart) Trainings students in Turkey with the
understanding and practices of Dharma. We, as Buddha’s lay
followers, would like to make this and other suttas available to
Turkish speaking readers to assist them in their noble quest for
the undefiled freedom of heart. May the translated publication and
understanding of this sutta contribute to the attainment of the
liberation for all beings.</p>
<p lang='en'>Used by kind permission of Cem Şen.</p>
<p lang='en'>Free Distribution. This translation is released
dedicated to the Public Domain by way of Creative Commons Zero. No
rights reserved.</p>
<p lang='en'>Prepared for SuttaCentral by <span class='editor'>Kalp
Yolu Sangha</span> dedicated to Sutta Translation and
Publishing.</p>
<p>Çeviri: <span class='author'>Merve Ay ve Ufuk
Çakmakçı</span></p>
<p>Yayınlama yılı: <span class='publication-date'>2025</span></p>
<p>Bu sutta, öncelikle Türkiye’deki Dhamma pratiği yapan Kalp Yolu
Eğitimleri öğrencilerinin anlayışını desteklemek ve Dhamma’yı
uygulamalarına yardımcı olmak için Türkçe'ye çevrilmiştir.
Budha'nın sıradan hayat süren izdeşleri olarak bizler, bu ve diğer
vaazları Türkçe konuşan okuyuculara sunarak, onların kalplerinin
kusursuz özgürlüğüne doğru olan soylu yolculuklarına destek
olabilmeyi amaçlıyoruz.</p>
<p>Bu suttanın tercüme edilerek yayınlanması ve anlaşılması, tüm
varlıkların özgürlüğe erişmesine katkıda bulunsun.</p>
<p>Cem Şen'in izniyle kullanılmıştır.</p>
<p>Ücretsiz Dağıtım. Bu çeviri, Creative Commons Zero ile serbest
olarak dağıtılabilir. Herhangi bir hakkı saklı değildir.</p>
<p>SuttaCentral için Sutta Çeviri ve Yayın işlerine odaklı
<span class='editor'>Kalp Yolu Sangha</span> tarafından
hazırlanmıştır.</p>
</footer>
</article>
</body>
</html>
