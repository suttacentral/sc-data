<!DOCTYPE html>
<html>
<head>
<meta charset='UTF-8'>
<meta name='author' content='Ufuk Çakmakçı'>
<title></title>
</head>
<body>
<article id='sn56.31' lang='tr'>
<header>
<h1>56.31. Gül Ağacı Ormanı</h1>
</header>
<p>Budha bir seferinde Kosambī yakınındaki gül ağacı ormanında
konaklıyordu.</p>
<p>Eline bir kaç gül ağacı yaprağı aldı ve izdeşlere hitap
etti:</p>
<p>"Ne düşünüyorsunuz izdeşler? Elimdeki yapraklar mı daha fazla
yoksa arkamdaki ormandaki yapraklar mı?"</p>
<p>"Elinizdeki yapraklar çok az sayıda Efendimiz ve ardınızdaki
ormanda ise çok daha fazla yaprak var."</p>
<p>"İzdeşler, benzer şekilde doğrudan bildiğim ancak size
açıklamadığım çok daha fazla bilgi var. Açıkladığım kısmı sadece
küçük bir bölümü. Peki bunları ne sebeple açıklamadım? Çünkü bunlar
özgürlüğe ulaştıran yolun temelleriyle ilgili ya da faydalı
değildir. Büyünün bozulmasına ve ilgisizleşmeye, sönükleşmeye ve
tutkusuzlaşmaya, sonlanmaya, huzura, berrak görüşe, aydınlanmaya,
tam ve mutlak özgürlüğe götürmüyorlar. İşte bu sebeple bunları
açıklamadım.</p>
<p>Peki neleri açıkladım? Şunları açıkladım: 'Bu ızdırap.' … 'Bu,
ızdırabın kaynağı.' … 'Bu, ızdırabın sonlanması.' … 'Bu, ızdırabın
sonlanmasına götüren yol.'</p>
<p>Peki ne sebeple bunları açıkladım? Çünkü bunlar özgürlüğe
ulaştıran yolun temelleriyle ilgilidir ve faydalıdır. Büyünün
bozulmasına ve ilgisizleşmeye, sönükleşmeye ve tutkusuzlaşmaya,
sonlanmaya, huzura, berrak görüşe, aydınlanmaya, tam ve mutlak
özgürlüğe götürürler. İşte bu sebeple bunları açıkladım.</p>
<p>İzdeşler! İşte bu sebeple çabanızı buna yönlendirmelisiniz: 'Bu
ızdırap.' … 'Bu, ızdırabın kaynağı.' … 'Bu, ızdırabın sonlanması.'
… 'Bu, ızdırabın sonlanmasına götüren yol.'"</p>
<footer>
<p lang='en'>Translated by: <span class='author'>Ufuk
Çakmakçı</span></p>
<p lang='en'>Publication year: <span class=
'publication-date'>2024</span></p>
<p lang='en'>This sutta was primarily translated to help Kalp Yolu
(Path of the Heart) Trainings students in Turkey with the
understanding and practices of Dharma. We, as Buddha’s lay
followers, would like to make this and other suttas available to
Turkish speaking readers to assist them in their noble quest for
the undefiled freedom of heart. May the translated publication and
understanding of this sutta contribute to the attainment of the
liberation for all beings.</p>
<p lang='en'>Free Distribution. This translation is released
dedicated to the Public Domain by way of Creative Commons Zero. No
rights reserved.</p>
<p lang='en'>Prepared for SuttaCentral by <span class='editor'>Kalp
Yolu Sangha</span> dedicated to Sutta Translation and
Publishing.</p>
<p>Çeviri: <span class='author'>Ufuk Çakmakçı</span></p>
<p>Yayınlama yılı: <span class='publication-date'>2024</span></p>
<p>Bu sutta, öncelikle Türkiye’deki Dhamma pratiği yapan Kalp Yolu
Eğitimleri öğrencilerinin anlayışını desteklemek ve Dhamma’yı
uygulamalarına yardımcı olmak için Türkçe'ye çevrilmiştir.
Budha'nın sıradan hayat süren izdeşleri olarak bizler, bu ve diğer
vaazları Türkçe konuşan okuyuculara sunarak, onların kalplerinin
kusursuz özgürlüğüne doğru olan soylu yolculuklarına destek
olabilmeyi amaçlıyoruz.</p>
<p>Bu suttanın tercüme edilerek yayınlanması ve anlaşılması, tüm
varlıkların özgürlüğe erişmesine katkıda bulunsun.</p>
<p>Ücretsiz Dağıtım. Bu çeviri, Creative Commons Zero ile serbest
olarak dağıtılabilir. Herhangi bir hakkı saklı değildir.</p>
<p>SuttaCentral için Sutta Çeviri ve Yayın işlerine odaklı
<span class='editor'>Kalp Yolu Sangha</span> tarafından
hazırlanmıştır.</p>
</footer>
</article>
</body>
</html>
