<!DOCTYPE html>
<html>
<head>
<meta charset='UTF-8'>
<meta name='author' content='Cem Şen'>
<title></title>
</head>
<body>
<article id='an11.12' lang='tr'>
<header>
<h1>11.12. Mahānāma ile <span class='add'>(2)</span></h1>
</header>
<p>Duydum ki Kutlu Kişi bir seferinde Kapilavatthu'da Banyan
Parkı'nda Sakyalılarla kalıyordu. O sıralarda Sakyalı Mahānāma
hastalıktan yeni kalkmıştı. Ve aynı zamanda pek çok izdeş Kutlu
Kişi için cübbe hazırlıyordu.</p>
<p>Sakyalı Mahānāma bunu duydu. Kutlu Kişi'nin yanına gitti ve
saygıyla eğilerek selam verip yanına oturdu ve Kutlu Kişi'ye şöyle
dedi: "Duyduğuma göre pek çok izdeş Kutlu Kişi için cübbe
hazırlıyor ve hazırlarken şöyle düşünüyor: Bu cübbeler
tamamlandığında ve üç aylık yağmurlu dönemin sonuna gelindiğinde
Kutlu Kişi yola çıkacak. Peki Saygıdeğer Efendim, farklı hayat
tarzları yaşayan bizler nasıl bir zihin halinde ikamet
etmeliyiz?"</p>
<p>"Mükemmel Mahānāma, mükemmel! Senin gibi soylu bir ailenin
oğlunun Tathāgata'ya yaklaşarak 'Farklı hayat tarzları yaşayan
bizler nasıl bir zihin halinde ikamet etmeliyiz?' diye sorması son
derece yerinde ve doğru.</p>
<p>İnançlı olan başarıya ulaşır, inançsız olan değil.<br>
Kararlı ve enerjik olan başarılı olur, tembelliğe kapılan
değil.<br>
Farkında olan başarılı olur, farkında olmayan değil.<br>
Samādhiye dalan başarılı olur, dalmamış olan değil.<br>
Bilge olan başarılı olur, anlayışı zayıf olan değil.</p>
<p>Bu beş niteliği geliştirdiğinde, bu beş niteliğe dayanarak şu
altı niteliği geliştirmelisin:</p>
<p>İlk olarak Mahānāma, Tathāgata'yı anımsamalı ve zihninde canlı
tutmalısın:</p>
<p>'Tathāgata saf ve mutlak bir şekilde uyanmış, bilgisi ve
eylemleri eksiksiz, Nibbāna'ya ulaşmış, kainatı bilen,
eğitilebilecek olanların eşsiz eğitmeni, tanrıların ve insanların
öğretmeni, aydınlanmış ve kutsanmış.'</p>
<p>Mahānāma, soylu bir öğrenci Tathāgata'yı anımsadığında zihni ne
açgözlülükle ne art niyetle ne de sanrılarla dolabilir. O anda
zihni Tathāgata'ya dayanır, yerinden oynatılamaz.</p>
<p>Mahānāma, zihni yerinden oynatılamayan soylu bir öğrenci
öğretiden ilham alır, anlam bulur ve öğretiyle temasından neşeyle
dolar. Neşe doğduğunda zihni sevinçle dolar. Zihni sevinçle
dolduğunda bedeni gevşer, bedeni gevşediğinde huzura ulaşır, huzura
ulaştığında zihni samādhiye dalar.</p>
<p>Mahānāma! Budha ile ilgili bu anımsamayı yürürken, ayakta
dururken, otururken, yatarken, işinle meşgulken, çocuklarınla
evindeyken geliştirmelisin.</p>
<p>Ayrıca Mahānāma, Dhamma'yı anımsamalı ve zihninde canlı
tutmalısın:</p>
<p>'Dhamma Kutlu Kişi tarafından eksiksiz bir şekilde öğretildi:
Burada ve bu hayatta erişilebilir, hemen sonuç verir, herkesi
deneyip görmeye davet eder ve kullanışlıdır. Böylece bilge kişiler
Dhamma'yı kendileri deneyimleyerek doğrudan bilgiye
ulaşabilirler.'</p>
<p>Mahānāma, soylu bir öğrenci Dhamma'yı anımsadığında zihni ne
açgözlülükle ne art niyetle ne de sanrılarla dolabilir. O anda
zihni Dhamma'ya dayanır, yerinden oynatılamaz.</p>
<p>Mahānāma, zihni yerinden oynatılamayan soylu bir öğrenci
öğretiden ilham alır, anlam bulur ve öğretiyle temasından neşeyle
dolar. Neşe doğduğunda zihni sevinçle dolar. Zihni sevinçle
dolduğunda bedeni gevşer, bedeni gevşediğinde huzura ulaşır, huzura
ulaştığında zihni samādhiye dalar.</p>
<p>Mahānāma! Dhamma ile ilgili bu anımsamayı yürürken, ayakta
dururken, otururken, yatarken, işinle meşgulken, çocuklarınla
evindeyken geliştirmelisin.</p>
<p>Ayrıca Saṅgha'yı anımsamalı ve zihninde canlı tutmalısın:</p>
<p>'Tathāgata'nın öğrencilerinden oluşan Saṅgha, doğru bir yaşam
sürüyor ve doğru yolda doğru yöntemi uyguluyor. Bu Saṅgha dört
çift, sekiz tür izdeşten oluşur. Bu topluluk hediyeleri,
misafirperverliği, sunuları, saygıyı hak eder ve dünyada eşi
benzeri bulunmaz bir erdem kaynağıdır.'</p>
<p>Mahānāma, soylu bir öğrenci Saṅgha'yı anımsadığında zihni ne
açgözlülükle ne art niyetle ne de sanrılarla dolabilir. O anda
zihni Saṅgha'ya dayanır, yerinden oynatılamaz.</p>
<p>Mahānāma, zihni yerinden oynatılamayan soylu bir öğrenci
öğretiden ilham alır, anlam bulur ve öğretiyle temasından neşeyle
dolar. Neşe doğduğunda zihni sevinçle dolar. Zihni sevinçle
dolduğunda bedeni gevşer, bedeni gevşediğinde huzura ulaşır, huzura
ulaştığında zihni samādhiye dalar.</p>
<p>Mahānāma! Saṅgha ile ilgili bu anımsamayı yürürken, ayakta
dururken, otururken, yatarken, işinle meşgulken, çocuklarınla
evindeyken geliştirmelisin.</p>
<p>Ayrıca kendi erdemlerini hatırlamalısın ve zihninde canlı
tutmalısın. Bu eylemler bozulmamış, kusursuz, saf ve lekesizdir,
özgürlüğe ulaştırır, bilgeler tarafından övülür, hata içermez ve
samādhiye ulaştırır.</p>
<p>Mahānāma, soylu bir öğrenci erdemli davranışlarını anımsadığında
zihni ne açgözlülükle ne art niyetle ne de sanrılarla dolabilir. O
anda zihni erdemlerine dayanır, yerinden oynatılamaz.</p>
<p>Mahānāma, zihni yerinden oynatılamayan soylu bir öğrenci
öğretiden ilham alır, anlam bulur ve öğretiyle temasından neşeyle
dolar. Neşe doğduğunda zihni sevinçle dolar. Zihni sevinçle
dolduğunda bedeni gevşer, bedeni gevşediğinde huzura ulaşır, huzura
ulaştığında zihni samādhiye dalar.</p>
<p>Mahānāma! Erdemler ile ilgili bu anımsamayı yürürken, ayakta
dururken, otururken, yatarken, işinle meşgulken, çocuklarınla
evindeyken geliştirmelisin.</p>
<p>Ayrıca Mahānāma, kendi cömertliğini anımsamalı ve zihninde canlı
tutmalısın:</p>
<p>'Bu ne büyük bir talih, ne büyük bir nimet! Cimrilik tarafından
kirletilmiş insanların arasında cimrilikten arınmış bir zihinle,
sınırsızca cömert, eli açık, bırakmayı bilen, hayır işlerine
adanmış, vermeyi ve paylaşmayı seven bir şekilde ev hayatı
yaşıyorum.'</p>
<p>Mahānāma, soylu bir öğrenci cömertliğini anımsadığında zihni ne
açgözlülükle ne art niyetle ne de sanrılarla dolabilir. O anda
zihni cömertliğine dayanır, yerinden oynatılamaz.</p>
<p>Mahānāma, zihni yerinden oynatılamayan soylu bir öğrenci
öğretiden ilham alır, anlam bulur ve öğretiyle temasından neşeyle
dolar. Neşe doğduğunda zihni sevinçle dolar. Zihni sevinçle
dolduğunda bedeni gevşer, bedeni gevşediğinde huzura ulaşır, huzura
ulaştığında zihni samādhiye dalar.</p>
<p>Mahānāma! Cömertlik ile ilgili bu anımsamayı yürürken, ayakta
dururken, otururken, yatarken, işinle meşgulken, çocuklarınla
evindeyken geliştirmelisin.</p>
<p>Ayrıca Mahānāma, tanrısal varlıkları anımsamalı ve zihninde
canlı tutmalısın:</p>
<p>'Dört Yüce Kral Tanrı'yı, Otuz Üç Tanrı'yı, Yama'nın
Tanrılarını, Neşeli Tanrıları, Hayal Kurmayı Seven Tanrıları,
Başkalarının Yaratımlarını Kontrol Eden Tanrıları, Brahmā'nın
Beraberindeki Tanrıları ve bunların üzerindeki boyutlardaki
tanrısal varlıkları anımsıyorum. Bu tanrılar buradan göçtüklerinde
inançları, erdemleri, öğrenimleri, cömertlikleri ve bilgelikleri
sayesinde bu boyutlarda yeniden doğdular. Ben de aynı türden inanç,
erdem, öğrenim, cömertlik ve bilgeliğe sahibim.'</p>
<p>Mahānāma, soylu bir öğrenci tanrısal varlıkları anımsadığında
zihni ne açgözlülükle ne art niyetle ne de sanrılarla dolabilir. O
anda zihni tanrısal varlıklara dayanır, yerinden oynatılamaz.</p>
<p>Mahānāma, zihni yerinden oynatılamayan soylu bir öğrenci
öğretiden ilham alır, anlam bulur ve öğretiyle temasından neşeyle
dolar. Neşe doğduğunda zihni sevinçle dolar. Zihni sevinçle
dolduğunda bedeni gevşer, bedeni gevşediğinde huzura ulaşır, huzura
ulaştığında zihni samādhiye dalar.</p>
<p>Mahānāma! Tanrısal varlıklar ile ilgili bu anımsamayı yürürken,
ayakta dururken, otururken, yatarken, işinle meşgulken,
çocuklarınla evindeyken geliştirmelisin."</p>
<footer>
<p lang='en'>Translated by: <span class='author'>Cem Şen</span></p>
<p lang='en'>Publication year: <span class=
'publication-date'>2024</span></p>
<p lang='en'>This sutta was primarily translated to help Kalp Yolu
(Path of the Heart) Trainings students in Turkey with the
understanding and practices of Dharma. We, as Buddha’s lay
followers, would like to make this and other suttas available to
Turkish speaking readers to assist them in their noble quest for
the undefiled freedom of heart. May the translated publication and
understanding of this sutta contribute to the attainment of the
liberation for all beings.</p>
<p lang='en'>Used by kind permission of Cem Şen.</p>
<p lang='en'>Free Distribution. This translation is released
dedicated to the Public Domain by way of Creative Commons Zero. No
rights reserved.</p>
<p lang='en'>Prepared for SuttaCentral by <span class='editor'>Kalp
Yolu Sangha</span> dedicated to Sutta Translation and
Publishing.</p>
<p>Çeviri: <span class='author'>Cem Şen</span></p>
<p>Yayınlama yılı: <span class='publication-date'>2024</span></p>
<p>Bu sutta, öncelikle Türkiye’deki Dhamma pratiği yapan Kalp Yolu
Eğitimleri öğrencilerinin anlayışını desteklemek ve Dhamma’yı
uygulamalarına yardımcı olmak için Türkçe'ye çevrilmiştir.
Budha'nın sıradan hayat süren izdeşleri olarak bizler, bu ve diğer
vaazları Türkçe konuşan okuyuculara sunarak, onların kalplerinin
kusursuz özgürlüğüne doğru olan soylu yolculuklarına destek
olabilmeyi amaçlıyoruz.</p>
<p>Bu suttanın tercüme edilerek yayınlanması ve anlaşılması, tüm
varlıkların özgürlüğe erişmesine katkıda bulunsun.</p>
<p>Cem Şen'in izniyle kullanılmıştır.</p>
<p>Ücretsiz Dağıtım. Bu çeviri, Creative Commons Zero ile serbest
olarak dağıtılabilir. Herhangi bir hakkı saklı değildir.</p>
<p>SuttaCentral için Sutta Çeviri ve Yayın işlerine odaklı
<span class='editor'>Kalp Yolu Sangha</span> tarafından
hazırlanmıştır.</p>
</footer>
</article>
</body>
</html>
