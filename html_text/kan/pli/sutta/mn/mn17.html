<!DOCTYPE html>
<html>

<head>
  <meta charset='UTF-8'>
  <meta name='author' content='Dr. J. Srinivas Murthy'>
  <title>MN 17: ಕಾಡು ಸುತ್ತ-ಡಾ|| ಜೆ. ಶ್ರೀನಿವಾಸಮೂರ್ತಿ</title>
</head>

<body>
  <article id='mn17' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>ಸಿಂಹನಾದ ವರ್ಗ </li>
      </ul>
      <h1 class='sutta-title'>17. ಕಾಡು ಸುತ್ತ</h1>
    </header>
    <h2>1. ಅಂತಹ ಕಾಡೊಳಗಿಂದ ಹೊರ ಹೊರಡಬೇಕು</h2>
    <p> 1. ಹೀಗೆ ನಾನು ಕೇಳಿದ್ದೇನೆ. ಒಂದುಸಲ ಭಗವಾನರು ಶ್ರಾವಸ್ಥಿಯ ಹತ್ತಿರದ ಜೇತವನದಲ್ಲಿ ಅನಾಥಪಿಂಡಿಕನ ವಿಹಾರದಲ್ಲಿ ತಂಗಿದ್ದರು. ಅಲ್ಲಿ ಭಗವಾನರು ಭಿಕ್ಷುಗಳನ್ನು “ಭಿಕ್ಷುಗಳೇ” ಎಂದು ಕರೆದರು. “ಭದನ್ತರೇ” ಎಂದು ಆ ಭಿಕ್ಷುಗಳು ಭಗವಾನರಿಗೆ ಉತ್ತರಿಸಿದರು. ಭಗವಾನರು ಇದನ್ನು ಹೇಳಿದರು - “ಭಿಕ್ಷುಗಳೇ, ವನಪತ್ಥಪರಿಯಾಯ (ವನವಾಸವನ್ನು ಕುರಿತ ವಿಧಾನ)ವನ್ನು ನಿಮಗೆ ಉಪದೇಶಿಸುತ್ತೇನೆ. ಅದನ್ನು ಕೇಳಿ ಚೆನ್ನಾಗಿ ಮನಸ್ಸಿನಲ್ಲಿಟ್ಟುಕೊಳ್ಳಿ; ಹೇಳುತ್ತೇನೆ’ ಎಂದು. ಆ ಭಿಕ್ಷುಗಳು ‘ಹಾಗೆಯೇ ಆಗಲಿ ಭಂತೆ’ ಎಂದು ಭಗವಾನರಿಗೆ ಉತ್ತರಿಸಿದರು. ಭಗವಾನರು ಇದನ್ನು ಹೇಳಿದರು-</p>
    <p> “ಇಲ್ಲಿ ಭಿಕ್ಷುಗಳೇ, ಭಿಕ್ಷುವು ಯಾವುದೋ ಒಂದು ಕಾಡನ್ನು223 ಆಶ್ರಯಿಸಿ ತಂಗಿರುತ್ತಾನೆ. ಆ ಕಾಡನ್ನು ಆಶ್ರಯಿಸಿ ತಂಗಿರುವ ಅವನಿಗೆ ಉತ್ಪನ್ನವಾಗದ ಎಚ್ಚರ ಉತ್ಪನ್ನವಾಗುವುದಿಲ್ಲ ಮತ್ತು ಸಮಾಧಿಯನ್ನು ಪಡೆಯದ ಚಿತ್ತ ಸಮಾಧಿಯನ್ನು ಹೊಂದುವುದಿಲ್ಲ ಮತ್ತು ಕ್ಷೀಣಿಸದೇ ಇದ್ದ ಆಸವಗಳು ಕ್ಷೀಣವಾಗುವುದಿಲ್ಲ ಮತ್ತು ಪಡೆಯದೇ ಇದ್ದ ಎಣೆಯಿಲ್ಲದ (ಲೋಕೋತ್ತರ) ಯೋಗಕ್ಷೇಮವನ್ನು ಪಡೆಯಲಾಗುವುದಿಲ್ಲ ಮತ್ತು ಪಬ್ಬಜಿತ (ಭಿಕ್ಷು ಪ್ರವ್ರಾಜಕ)ನಿಂದ ಒಟ್ಟುಗೂಡಿಸಬೇಕಾದ ಈ ಜೀವಿತ ಪರಿಕರಗಳು ಯಾವುದಿವೆಯೋ- ಚೀವರ (ಕಷಾಯ ವಸ್ತ್ರ), ಭಿಕ್ಷಾನ್ನ, ಮಲಗುವ ಜಾಗ, ಆರೋಗ್ಯಕ್ಕೆ ಅವಶ್ಯಕವಾದ ಔಷಧಿ ಮುಂತಾದ ಸಾಮಗ್ರಿಗಳು- ಅವುಗಳು ಕಷ್ಟದಿಂದ ಒಟ್ಟುಗೂಡುತ್ತಿವೆ. ಭಿಕ್ಷುಗಳೇ, ಆ ಭಿಕ್ಷುವು ಈ ರೀತಿ ಪರ್ಯಾಲೋಚಿಸಬೇಕು- ‘ನಾನು ಈ ಕಾಡನ್ನು ಆಶ್ರಯಿಸಿ ತಂಗಿದ್ದೇನೆ. ಈ ಕಾಡನ್ನು ಆಶ್ರಯಿಸಿ ತಂಗಿರುವಂತಹ ನನಗೆ ಉತ್ಪನ್ನವಾಗದ ಎಚ್ಚರ ಉತ್ಪನ್ನವಾಗಿಲ್ಲ ಮತ್ತು ಸಮಾಧಿ ಪಡೆಯದ ಚಿತ್ತ ಸಮಾಧಿಯನ್ನು ಪಡೆದಿಲ್ಲ, ಮತ್ತು ಕ್ಷೀಣಿಸದೇ ಇರುವ ಆಸವಗಳು ಕ್ಷೀಣವಾಗುತ್ತಿಲ್ಲ ಮತ್ತು ಪಡೆಯದೇ ಇದ್ದ ಎಣೆಯಿಲ್ಲದ (ಲೋಕೋತ್ತರ) ಯೋಗಕ್ಷೇಮವನ್ನು ನಾನು ಪಡೆದಿಲ್ಲ, ಮತ್ತೆ ಈ ಪಬ್ಬಜಿತನು ಒಟ್ಟುಗೂಡಿಸಬೇಕಾದ ಈ ಜೀವಿತ ಪರಿಕರಗಳು ಏನಿವೆಯೋ- ಚೀವರ, ಭಿಕ್ಷಾನ್ನ, ಮಲಗುವ ಜಾಗ, ಆರೋಗ್ಯಕ್ಕೆ ಅವಶ್ಯಕವಾದ ಔಷಧಿ ಮುಂತಾದ ಸಾಮಗ್ರಿಗಳು- ಅವುಗಳು ಕಷ್ಟದಿಂದ ಒಟ್ಟುಗೂಡುತ್ತಿವೆ’ ಎಂದು. ಆ ಭಿಕ್ಷುವು ರಾತ್ರಿಯ ಹೊತ್ತಿನಲ್ಲಾಗಲೀ, ಬೆಳಕಿನ ಹೊತ್ತಿನಲ್ಲಾಗಲೀ ಆ ಕಾಡೊಳಗಿಂದ ಹೊರಡಬೇಕು (ಅಲ್ಲಿ) ವಾಸಮಾಡಬಾರದು.</p>
    <h2>2. ಈ ಎಣಿಕೆಯಿಂದಲೇ ಆ ಕಾಡಿನಿಂದ ಹೊರ ಹೊರಡಬೇಕು</h2>
    <p> 2. “ಆದರೆ ಇಲ್ಲಿ ಭಿಕ್ಷುಗಳೇ, ಭಿಕ್ಷುವು ಯಾವುದಾದರೂ ಕಾಡನ್ನು ಆಶ್ರಯಿಸಿ ತಂಗಿರುತ್ತಾನೆ, ಆ ಕಾಡನ್ನು ಆಶ್ರಯಿಸಿ ತಂಗಿರುವ ಅವನಿಗೆ ಉತ್ಪನ್ನವಾಗದ ಎಚ್ಚರ ಉತ್ಪನ್ನವಾಗುವುದಿಲ್ಲ ಮತ್ತು ಸಮಾಧಿಯನ್ನು ಪಡೆಯದ ಚಿತ್ತ ಸಮಾಧಿಯನ್ನು ಹೊಂದುವುದಿಲ್ಲ ಮತ್ತು ಕ್ಷೀಣಿಸದೇ ಇದ್ದ ಆಸವಗಳು ಕ್ಷೀಣವಾಗುವುದಿಲ್ಲ ಮತ್ತು ಪಡೆಯದೇ ಇದ್ದ ಎಣೆಯಿಲ್ಲದ ಯೋಗಕ್ಷೇಮವನ್ನು ಪಡೆಯಲಾಗುವುದಿಲ್ಲ, ಮತ್ತೆ ಈ ಪಬ್ಬಜಿತನಿಂದ ಒಟ್ಟುಗೂಡಿಸಬೇಕಾದ ಈ ಜೀವಿತ ಪರಿಕರಗಳು ಏನಿವೆಯೋ- ಚೀವರ, ಭಿಕ್ಷಾನ್ನ, ಮಲಗುವ ಜಾಗ, ಆರೋಗ್ಯಕ್ಕೆ ಅವಶ್ಯಕವಾದ ಔಷಧಿ ಮುಂತಾದ ಸಾಮಗ್ರಿಗಳು. ಅವು ಕಷ್ಟವಿಲ್ಲದೆ ಒಟ್ಟುಗೂಡುತ್ತಿವೆ. ಭಿಕ್ಷುಗಳೇ, ಅಂತಹ ಭಿಕ್ಷುವು ಹೀಗೆ ಪರ್ಯಾಲೋಚಿಸಬೇಕು. ನಾನು ಈ ಕಾಡನ್ನು ಆಶ್ರಯಿಸಿ ತಂಗಿದ್ದೇನೆ. ಈ ಕಾಡನ್ನು ಆಶ್ರಯಿಸಿ ತಂಗಿರುವ ನನಗೆ ಉತ್ಪನ್ನವಾಗದ ಎಚ್ಚರ ಉತ್ಪನ್ನವಾಗಿಲ್ಲ... (ಆದರೆ) (ಪರಿಕರಗಳು) ಕಷ್ಟವಿಲ್ಲದೆ ಒಟ್ಟುಗೂಡುತ್ತಿವೆ. ಆದರೆ ಖಂಡಿತವಾಗಿಯೂ ನಾನು ಚೀವರದ ಕಾರಣದಿಂದಾಗಿ ಮನೆಬಿಟ್ಟು ಅನಗಾರಿಕ (ಮನೆಯಿಲ್ಲದ ಸ್ಥಿತಿ) ಪಬ್ಬಜಿತನಾಗಿಲ್ಲ, ಭಿಕ್ಷಾನ್ನದ ಕಾರಣಕ್ಕಾಗಿ... ಮಲಗುವ ಜಾಗಕ್ಕಾಗಿ... ಆರೋಗ್ಯಕ್ಕೆ ಅವಶ್ಯಕವಾದ ಔಷಧಿ ಮುಂತಾದ ಕಾರಣಕ್ಕಾಗಿ ಮನೆಬಿಟ್ಟು ಅನಗಾರಿಕ ಪಬ್ಬಜಿತನಾಗಿಲ್ಲ. ಅಲ್ಲದೆ ಮತ್ತೆ, ಈ ಕಾಡನ್ನು ಆಶ್ರಯಿಸಿ ತಂಗಿರುವ ನನಗೆ ಉತ್ಪನ್ನವಾಗದೇ ಇದ್ದ ಎಚ್ಚರ ಉತ್ಪನ್ನವಾಗಿಲ್ಲ. ಮತ್ತು ಸಮಾಧಿಯನ್ನು ಪಡೆಯದ ಚಿತ್ತ ಸಮಾಧಿಯನ್ನು ಪಡೆದಿಲ್ಲ, ಮತ್ತು ಕ್ಷೀಣಿಸದೇ ಇದ್ದ ಆಸವಗಳು ಕ್ಷೀಣಿಸಿಲ್ಲ ಮತ್ತು ಪಡೆಯದೇ ಇದ್ದ ಎಣೆಯಿಲ್ಲದ ಯೋಗಕ್ಷೆಮವನ್ನು ನಾನು ಪಡೆಯಲಿಲ್ಲ’ ಎಂದು. ಭಿಕ್ಷುಗಳೇ, ಆ ಭಿಕ್ಷುವು ಆ ಎಣಿಕೆಯಿಂದಲೂ ಆ ಕಾಡಿನಿಂದ ಹೊರಹೊರಡಬೇಕು, ಅಲ್ಲಿ ವಾಸಿಸಬಾರದು. </p>
    <h2>3. ಆ ಎಣಿಕೆಯಿಂದಲೇ ಆ ಕಾಡಿನಲ್ಲಿ ವಾಸಿಸಬೇಕು</h2>
    <p> “ಆದರೆ ಇಲ್ಲಿ ಭಿಕ್ಷುಗಳೇ, ಭಿಕ್ಷುವು ಯಾವುದಾದರೊಂದು ಕಾಡನ್ನು ಆಶ್ರಯಿಸಿ ತಂಗಿರುತ್ತಾನೆ, ಅಲ್ಲಿ ಆ ಕಾಡನ್ನು ಆಶ್ರಯಿಸಿ ತಂಗಿರುವ ಅವನಿಗೆ ಉತ್ಪನ್ನವಾಗದ ಎಚ್ಚರ ಉತ್ಪನ್ನವಾಗುತ್ತದೆ ಮತ್ತು ಸಮಾಧಿಯಿಲ್ಲದ ಚಿತ್ತ ಸಮಾಧಿಯನ್ನು ಪಡೆಯುತ್ತದೆ ಮತ್ತು ಕ್ಷೀಣಿಸದೇ ಇದ್ದ ಆಸವಗಳು ಕ್ಷೀಣಿಸುತ್ತವೆ, ಮತ್ತು ಪಡೆಯದೇ ಇದ್ದ ಎಣೆಯಿಲ್ಲದ ಯೋಗ ಕ್ಷೇಮವನ್ನು ಪಡೆಯುತ್ತಾನೆ, ಮತ್ತೆ ಪಬ್ಬಜಿತನು ಒಟ್ಟುಗೂಡಿಸಬೇಕಾದ ಈ ಜೀವಿತ ಪರಿಕರಗಳು ಏನಿವೆಯೋ - ಚೀವರ, ಭಿಕ್ಷಾನ್ನ ಮಲಗುವ ಜಾಗ, ಆರೋಗ್ಯಕ್ಕೆ ಅವಶ್ಯಕವಾದ ಔಷಧಿ ಮುಂತಾದ ಸಾಮಗ್ರಿಗಳು- ಅವು ಕಷ್ಟದಿಂದ ಒಟ್ಟುಗೂಡುತ್ತಿವೆ. ಭಿಕ್ಷುಗಳೇ, ಆ ಭಿಕ್ಷುವು ಈ ರೀತಿ ಪರ್ಯಾಲೋಚಿಸಬೇಕು- ‘ನಾನು ಖಂಡಿತವಾಗಿಯೂ ಈ ಕಾಡನ್ನು ಆಶ್ರಯಿಸಿ ತಂಗುತ್ತೇನೆ, ಈ ಕಾಡನ್ನು ಆಶ್ರಯಿಸಿ ತಂಗಿರುವ ನನಗೆ ಉತ್ಪನ್ನವಾಗದ ಎಚ್ಚರ ಉತ್ಪನ್ನವಾಗುತ್ತಿದೆ... ಆದರೆ (ಪರಿಕರಗಳು) ಕಷ್ಟದಿಂದ ಒಟ್ಟುಗೂಡುತ್ತಿವೆ. ಆದರೆ ಖಂಡಿತವಾಗಿಯೂ ನಾನು ಚೀವರದ ಕಾರಣದಿಂದಾಗಿ ಮನೆಬಿಟ್ಟು ಅನಗಾರಿಕ ಪಬ್ಬಜಿತನಾಗಿಲ್ಲ. ಭಿಕ್ಷಾನ್ನದ ಕಾರಣಕ್ಕಾಗಿ... ಮಲಗುವ ಜಾಗಕ್ಕಾಗಿ... ಆರೋಗ್ಯಕ್ಕೆ ಅವಶ್ಯಕವಾದ ಔಷಧಿ ಮುಂತಾದ ಸಾಮಗ್ರಿಗಳ ಕಾರಣಕ್ಕಾಗಿ ಮನೆಬಿಟ್ಟು ಅನಗಾರಿಕ ಪಬ್ಬಜಿತನಾಗಿಲ್ಲ. ಅಲ್ಲದೇ ಮತ್ತೆ, ಈ ಕಾಡನ್ನು ಆಶ್ರಯಿಸಿ ತಂಗಿರುವ ನನಗೆ ಉತ್ಪನ್ನವಾಗದೇ ಇದ್ದ ಎಚ್ಚರ ಉತ್ಪನ್ನವಾಗುತ್ತಿದೆ, ಮತ್ತು ಸಮಾಧಿಯನ್ನು ಪಡೆಯದ ಚಿತ್ತ ಸಮಾಧಿಯನ್ನು ಪಡೆಯುತ್ತಿದೆ, ಮತ್ತು ಕ್ಷೀಣಿಸದೇ ಇದ್ದ ಆಸವಗಳು ಕ್ಷೀಣಿಸುತ್ತಿವೆ. ಮತ್ತು ಪಡೆಯದೇ ಇದ್ದ ಎಣೆಯಿಲ್ಲದ ಯೋಗಕ್ಷೇಮವನ್ನು ಪಡೆಯುತ್ತಿದ್ದೇನೆ’ ಎಂದು. ಭಿಕ್ಷುಗಳೇ, ಆ ಭಿಕ್ಷುವು ಆ ಎಣಿಕೆಯಿಂದ ಆ ಕಾಡಿನಲ್ಲಿ ವಾಸಿಸಬೇಕು, ಹೊರ ಹೊರಡಬಾರದು.</p>
    <h2>4. ಜೀವಿತ ಪರ್ಯಂತವೂ ಆ ಕಾಡಿನಲ್ಲಿ ವಾಸಿಸಬೇಕು</h2>
    <p> 4. “ಆದರೆ ಇಲ್ಲಿ ಭಿಕ್ಷುಗಳೇ, ಭಿಕ್ಷುವು ಯಾವುದಾದರೊಂದು ಕಾಡನ್ನು ಆಶ್ರಯಿಸಿ ತಂಗಿರುತ್ತಾನೆ. ಅಲ್ಲಿ ಆ ಕಾಡನ್ನು ಆಶ್ರಯಿಸಿ ತಂಗಿರುವ ಅವನಿಗೆ ಉತ್ಪನ್ನವಾಗಿದ್ದಿದ್ದ ಎಚ್ಚರ ಉತ್ಪನ್ನವಾಗುತ್ತದೆ ಮತ್ತು ಸಮಾಧಿಯಿಲ್ಲದ ಚಿತ್ತ ಸಮಾಧಿಯನ್ನು ಪಡೆಯುತ್ತದೆ, ಮತ್ತು ಕ್ಷೀಣಿಸದ ಆಸವಗಳು ಕ್ಷೀಣಿಸುತ್ತವೆ ಮತ್ತು ಪಡೆಯದೇ ಇದ್ದ ಎಣೆಯಿಲ್ಲದ ಯೋಗ ಕ್ಷೇಮವನ್ನು ಪಡೆಯುತ್ತಾನೆ. ಮತ್ತೆ ಪಬ್ಬಜಿತನು ಒಟ್ಟುಗೂಡಿಸಬೇಕಾದ ಈ ಜೀವಿತ ಪರಿಕರಗಳು ಏನಿವೆಯೋ- ಚೀವರ, ಭಿಕ್ಷಾನ್ನ, ಮಲಗುವ ಜಾಗ, ಆರೋಗ್ಯಕ್ಕೆ ಅವಶ್ಯಕವಾದ ಔಷಧಿ ಮುಂತಾದ ಸಾಮಗ್ರಿಗಳು- ಅವು ಕಷ್ಟವಿಲ್ಲದೆ ಒಟ್ಟುಗೂಡುತ್ತಿವೆ. ಭಿಕ್ಷುಗಳೇ, ಆ ಭಿಕ್ಷುವು ಈ ರೀತಿ ಪರ್ಯಾಲೋಚಿಸಬೇಕು- ‘ನಾನು ಈ ಕಾಡನ್ನು ಆಶ್ರಯಿಸಿ ತಂಗುತ್ತೇನೆ. ಈ ಕಾಡನ್ನು ಆಶ್ರಯಿಸಿ ತಂಗಿರುವ ನನಗೆ ಉತ್ಪನ್ನವಾಗದ ಎಚ್ಚರ ಉತ್ಪನ್ನವಾಗುತ್ತಿದೆ... (ಪರಿಕರಗಳೂ) ಕಷ್ಟವಿಲ್ಲದೆ ಒಟ್ಟುಗೂಡುತ್ತವೆ’ ಎಂದು. ಭಿಕ್ಷುಗಳೇ, ಆ ಭಿಕ್ಷುವು ಜೀವಿತ ಪರ್ಯಂತವೂ ಆ ಕಾಡಿನಲ್ಲಿ ವಾಸಿಸಬೇಕು. ಹೊರ ಹೊರಡಬಾರದು.</p>
    <h2>5. ಗ್ರಾಮ ಪಟ್ಟಣಾದಿಗಳನ್ನು ಆಶ್ರಯಿಸಿ ತಂಗುವವರು</h2>
    <p> 5. “ಇಲ್ಲಿ ಭಿಕ್ಷುಗಳೇ, ಭಿಕ್ಷುವು ಯಾವುದಾದರು ಗ್ರಾಮವನ್ನು224 ಆಶ್ರಯಿಸಿ ತಂಗಿರುತ್ತಾನೆ... ಯಾವುದಾದರೂ ಪಟ್ಟಣವನ್ನು ಆಶ್ರಯಿಸಿ ತಂಗಿರುತ್ತಾನೆ... ಯಾವುದಾದರೂ ನಗರವನ್ನು ಆಶ್ರಯಿಸಿ ತಂಗಿರುತ್ತಾನೆ... ಯಾವುದಾದರೂ ದೇಶವನ್ನು ಆಶ್ರಯಿಸಿ ತಂಗಿರುತ್ತಾನೆ... ಯಾವುದಾದರೂ ವ್ಯಕ್ತಿಯನ್ನು ಆಶ್ರಯಿಸಿ ತಂಗಿರುತ್ತಾನೆ. ಅಲ್ಲಿ ಆಶ್ರಯಿಸಿ ತಂಗಿರುವ ಅವನಿಗೆ ಉತ್ಪನ್ನವಾಗದಿದ್ದ ಎಚ್ಚರ ಉತ್ಪನ್ನವಾಗುವುದಿಲ್ಲ. ಮತ್ತು ಸಮಾಧಿಯಿಲ್ಲದ ಚಿತ್ತ ಸಮಾಧಿಯನ್ನು ಪಡೆಯುವುದಿಲ್ಲ, ಮತ್ತು ಕ್ಷೀಣಿಸದೇ ಇದ್ದ ಆಸವಗಳು ಕ್ಷೀಣಿಸುವುದಿಲ್ಲ ಮತ್ತು ಪಡೆಯದೇ ಇದ್ದ ಎಣೆಯಿಲ್ಲದ (ಲೋಕೋತ್ತರ) ಯೋಗಕ್ಷೇಮವನ್ನು ಪಡೆಯಲಾಗುವುದಿಲ್ಲ. ಮತ್ತೆ ಪಬ್ಬಜಿತನು ಒಟ್ಟುಗೂಡಿಸಬೇಕಾದ ಈ ಜೀವಿತ ಪರಿಕರಗಳು ಏನಿವೆಯೋ - ಚೀವರ, ಭಿಕ್ಷಾನ್ನ, ಮಲಗುವ ಜಾಗ, ಆರೋಗ್ಯಕ್ಕೆ ಅವಶ್ಯಕವಾದ ಔಷಧಿ ಮುಂತಾದ ಸಾಮಗ್ರಿಗಳು- ಅವುಗಳು ಕಷ್ಟದಿಂದ ಒಟ್ಟುಗೂಡುತ್ತವೆ. ಭಿಕ್ಷುಗಳೇ, ಆ ಭಿಕ್ಷುವು ಈ ರೀತಿ ಪರ್ಯಾಲೋಚಿಸಬೇಕು- ನಾನು ಖಂಡಿತವಾಗಿಯೂ ಇದನ್ನು ಆಶ್ರಯಿಸಿ ತಂಗುತ್ತೇನೆ. ಇದನ್ನು (ಈ ವ್ಯಕ್ತಿಯನ್ನು) ಆಶ್ರಯಿಸಿ ತಂಗಿರುವ ನನಗೆ ಉತ್ಪನ್ನವಾಗದೇ ಇದ್ದ ಎಚ್ಚರ ಉತ್ಪನ್ನವಾಗುವುದಿಲ್ಲ... ಅವುಗಳು (ಪರಿಕರಗಳು) ಕಷ್ಟದಿಂದ ಒಟ್ಟುಗೂಡುತ್ತಿವೆ’ ಎಂದು. ಭಿಕ್ಷುಗಳೇ, ಆ ಭಿಕ್ಷುವು ರಾತ್ರಿಯ ಹೊತ್ತಿನಲ್ಲಾಗಲೀ ಹಗಲಿ ಹೊತ್ತಿನಲ್ಲಾಗಲೀ ಆ ವ್ಯಕ್ತಿಗೆ (ಅಲ್ಲಿನವರಿಗೆ) ಹೇಳದೆಯೇ ಹೊರ ಹೊರಡಬೇಕು ಅಲ್ಲಿ (ಅವನನ್ನು/ಅದನ್ನು) ಅನುಸರಿಸಬಾರದು.</p>
    <p> 6. “ಆದರೆ ಇಲ್ಲಿ ಭಿಕ್ಷುಗಳೇ, ಭಿಕ್ಷುವು ಯಾವುದಾದರೊಬ್ಬ ವ್ಯಕ್ತಿಯನ್ನು ಆಶ್ರಯಿಸಿ ತಂಗಿರುತ್ತಾನೆ. ಅಲ್ಲಿ ಆ ವ್ಯಕ್ತಿಯನ್ನು ಆಶ್ರಯಿಸಿ ತಂಗಿರುವ ಅವನಿಗೆ ಉತ್ಪನ್ನವಾಗದೇ ಇದ್ದ ಎಚ್ಚರ ಉತ್ಪನ್ನವಾಗುವುದಿಲ್ಲ ಮತ್ತು ಸಮಾಧಿಯಿಲ್ಲದ ಚಿತ್ತಸಮಾಧಿಯನ್ನು ಪಡೆಯುವುದಿಲ್ಲ ಮತ್ತು ಕ್ಷೀಣಿಸದೇ ಇದ್ದ ಆಸವಗಳು ಕ್ಷೀಣಿಸುವುದಿಲ್ಲ ಮತ್ತು ಪಡೆಯದೇ ಇದ್ದ ಎಣೆಯಿಲ್ಲದ (ಲೋಕೋತ್ತರ) ಯೋಗಕ್ಷೇಮವನ್ನು ಪಡೆಯಲಾಗುವುದಿಲ್ಲ. ಮತ್ತೆ ಪಬ್ಬಜಿತನು ಒಟ್ಟುಗೂಡಿಸಬೇಕಾದ ಈ ಜೀವಿತ ಪರಿಕರಗಳು ಏನಿವೆಯೋ ಚೀವರ, ಭಿಕ್ಷಾನ್ನ, ಮಲಗುವ ಜಾಗ, ಆರೋಗ್ಯಕ್ಕೆ ಅವಶ್ಯಕವಾದ ಔಷಧಿ ಮುಂತಾದ ಸಾಮಗ್ರಿಗಳು - ಅವುಗಳು ಕಷ್ಟದಿಂದ ಒಟ್ಟುಗೂಡುತ್ತವೆ. ಭಿಕ್ಷುಗಳೇ, ಆ ಭಿಕ್ಷುವು ಈ ರೀತಿ ಪರ್ಯಾಲೋಚಿಸಬೇಕು- ‘ನಾನು ಖಂಡಿತವಾಗಿಯೂ ಈ ವ್ಯಕ್ತಿಯನ್ನು ಆಶ್ರಯಿಸಿ ಉಳಿಯಬಾರದು. ಈ ವ್ಯಕ್ತಿಯನ್ನು ಆಶ್ರಯಿಸಿ ತಂಗಿರುವ ನನಗೆ ಉತ್ಪನ್ನವಾಗದೇ ಇದ್ದ ಎಚ್ಚರ ಉತ್ಪನ್ನವಾಗುವುದಿಲ್ಲ... ಅವುಗಳು (ಪರಿಕರಗಳು) ಕಷ್ಟವಿಲ್ಲದೆ ಒಟ್ಟುಗೂಡುತ್ತವೆ. ಆದರೆ ಖಂಡಿತವಾಗಿಯೂ ನಾನು ಚೀವರದ ಕಾರಣದಿಂದಾಗಿ ಮನೆಬಿಟ್ಟು ಅನಗಾರಿಕ ಪಬ್ಬಜಿತನಾಗಿಲ್ಲ. ಭಿಕ್ಷಾನ್ನದ ಕಾರಣಕ್ಕಾಗಿ... ಮಲಗುವ ಜಾಗಕ್ಕಾಗಿ... ಆರೋಗ್ಯಕ್ಕೆ ಅವಶ್ಯಕವಾದ ಔಷಧಿ ಮುಂತಾದ ಸಾಮಗ್ರಿಗಳಿಗಾಗಿ ಮನೆಬಿಟ್ಟು ಅನಗಾರಿಕ ಪಬ್ಬಜಿತನಾಗಿಲ್ಲ. ಅಲ್ಲದೇ ಮತ್ತೆ, ಈ ವ್ಯಕ್ತಿಯನ್ನು ಆಶ್ರಯಿಸಿ ತಂಗಿರುವ ನನಗೆ ಉತ್ಪನ್ನವಾಗದೇ ಇದ್ದ ಎಚ್ಚರ ಉತ್ಪನ್ನವಾಗುವುದಿಲ್ಲ ಮತ್ತು ಸಮಾಧಿಯಿಲ್ಲದ ಚಿತ್ತ ಸಮಾಧಿಯನ್ನು ಪಡೆಯುವುದಿಲ್ಲ ಮತ್ತು ಕ್ಷೀಣಿಸದೇ ಇದ್ದ ಆಸವಗಳು ಕ್ಷೀಣಿಸುವುದಿಲ್ಲ ಮತ್ತು ಪಡೆಯದೇ ಇದ್ದ ಎಣೆಯಿಲ್ಲದ (ಲೋಕೋತ್ತರ) ಯೋಗಕ್ಷೇಮವನ್ನು ಪಡೆಯಲಾಗುವುದಿಲ್ಲ’ ಎಂದು. ಭಿಕ್ಷುಗಳೇ, ಆ ಭಿಕ್ಷುವು ಆ ಎಣಿಕೆಯಿಂದಲೂ ಆ ವ್ಯಕ್ತಿಗೆ ಹೇಳದೆಯೇ ಹೊರ ಹೊರಡಬೇಕು ಅಲ್ಲಿ ಅನುಸರಿಸಬಾರದು.225 </p>
    <p> 7. “ಆದರೆ ಇಲ್ಲಿ ಭಿಕ್ಷುಗಳೇ, ಭಿಕ್ಷುವು ಯಾವುದಾದರೊಬ್ಬ ವ್ಯಕ್ತಿಯನ್ನು ಆಶ್ರಯಿಸಿ ತಂಗಿರುತ್ತಾನೆ. ಅಲ್ಲಿ ಆ ವ್ಯಕ್ತಿಯನ್ನು ಆಶ್ರಯಿಸಿ ತಂಗಿರುವ ಅವನಿಗೆ ಉತ್ಪನ್ನವಾಗದಿದ್ದ ಎಚ್ಚರ ಉತ್ಪನ್ನವಾಗುತ್ತದೆ, ಮತ್ತು ಸಮಾಧಿಯಿಲ್ಲದ ಚಿತ್ತ ಸಮಾಧಿಯನ್ನು ಪಡೆಯುತ್ತದೆ ಮತ್ತು ಕ್ಷೀಣಿಸದೇ ಇದ್ದ ಆಸವಗಳು ಕ್ಷೀಣಿಸುತ್ತವೆ ಮತ್ತು ಪಡೆಯದೇ ಇದ್ದ ಎಣೆಯಿಲ್ಲದ (ಲೋಕೋತ್ತರ) ಯೋಗಕ್ಷೇಮವನ್ನು ಪಡೆಯುತ್ತಾನೆ, ಮತ್ತೆ ಪ್ರಬ್ರಜಿತನು ಒಟ್ಟುಗೂಡಿಸಬೇಕಾದ ಈ ಜೀವಿತ ಪರಿಕರಗಳು ಏನಿವೆಯೋ- ಚೀವರ, ಭಿಕ್ಷಾನ್ನ, ಮಲಗುವ ಜಾಗ, ಆರೋಗ್ಯಕ್ಕೆ ಅವಶ್ಯಕವಾದ ಔಷದಿ ಮುಂತಾದ ಸಾಮಗ್ರಿಗಳು- ಅವುಗಳು ಕಷ್ಟದಿಂದ ಒಟ್ಟುಗೂಡುತ್ತವೆ. ಭಿಕ್ಷುಗಳೇ, ಆ ಭಿಕ್ಷುವು ಈ ರೀತಿ ಪರ್ಯಾಲೋಚಿಸಬೇಕು- ನಾನು ಖಂಡಿತವಾಗಿಯೂ ಈ ವ್ಯಕ್ತಿಯನ್ನು ಆಶ್ರಯಿಸಿ ತಂಗುತ್ತೇನೆ. ಈ ವ್ಯಕ್ತಿಯನ್ನು ಆಶ್ರಯಿಸಿ ತಂಗಿರುವ ನನಗೆ ಉತ್ಪನ್ನವಾಗದೇ ಇದ್ದ ಎಚ್ಚರ ಉತ್ಪನ್ನವಾಗುತ್ತದೆ... ಚೀವರ... ಅವುಗಳು ಕಷ್ಟದಿಂದ ಒಟ್ಟುಗೂಡುತ್ತವೆ, ಆದರೆ ಖಂಡಿತವಾಗಿಯೂ ನಾನು ಚೀವರದ ಕಾರಣದಿಂದಾಗಿ ಮನೆಬಿಟ್ಟು ಅನಗಾರಿಕ ಪಬ್ಬಜಿತನಾಗಿಲ್ಲ. ಭಿಕ್ಷಾನ್ನದ ಕಾರಣಕ್ಕಾಗಿ... ಮಲಗುವ ಜಾಗಕ್ಕಾಗಿ... ಆರೋಗ್ಯಕ್ಕೆ ಅವಶ್ಯಕವಾದ ಔಷಧಿ ಮುಂತಾದ ಸಾಮಗ್ರಿಗಳಿಗಾಗಿ ಮನೆಬಿಟ್ಟು ಅನಗಾರಿಕ ಪಬ್ಬಜಿತನಾಗಿಲ್ಲ. ಅಲ್ಲದೇ ಮತ್ತೆ ಈ ವ್ಯಕ್ತಿಯನ್ನು ಆಶ್ರಯಿಸಿ ತಂಗಿರುವ ನನಗೆ ಉತ್ಪನ್ನವಾಗದೇ ಇದ್ದ ಎಚ್ಚರ ಉತ್ಪನ್ನವಾಗುತ್ತದೆ ಮತ್ತು ಸಮಾಧಿಯಿಲ್ಲದ ಚಿತ್ತ ಸಮಾಧಿಯನ್ನು ಪಡೆಯುತ್ತದೆ; ಮತ್ತು ಕ್ಷೀಣಿಸದೇ ಇದ್ದ ಆಸವಗಳು ಕ್ಷೀಣಿಸುತ್ತವೆ ಮತ್ತು ಪಡೆಯದೇ ಇದ್ದ ಎಣೆಯಿಲ್ಲದ (ಲೋಕೋತ್ತರ) ಯೋಗಕ್ಷೇಮವನ್ನು ಪಡೆಯುತ್ತೇನೆ’ ಎಂದು. ಭಿಕ್ಷುಗಳೇ, ಆ ಭಿಕ್ಷುವು ಆ ಎಣಿಕೆಯಿಂದ ಆ ವ್ಯಕ್ತಿಯನ್ನು ಅನುಸರಿಸಬೇಕು. ಬಲವಂತವಾಗಿ ತಳ್ಳಿದರೂ ಹೊರ ಹೊರಡಬಾರದು.</p>
    <p> 8. “ಆದರೆ ಇಲ್ಲಿ ಭಿಕ್ಷುಗಳೇ, ಭಿಕ್ಷುವು ಯಾವುದಾದರೊಬ್ಬ ವ್ಯಕ್ತಿಯನ್ನು ಆಶ್ರಯಿಸಿ ತಂಗಿರುತ್ತಾನೆ. ಆ ವ್ಯಕ್ತಿಯನ್ನು ಆಶ್ರಯಿಸಿ ತಂಗಿರುವ ಅವನಿಗೆ ಉತ್ಪನ್ನವಾಗದಿದ್ದ ಎಚ್ಚರ ಉತ್ಪನ್ನವಾಗುತ್ತದೆ, ಸಮಾಧಿಯಿಲ್ಲದ ಚಿತ್ತ ಸಮಾಧಿಯನ್ನು ಪಡೆಯುತ್ತದೆ ಮತ್ತು ಕ್ಷೀಣಿಸದೇ ಇದ್ದ ಆಸವಗಳು ಕ್ಷೀಣಿಸುತ್ತವೆ ಮತ್ತು ಪಡೆಯದೇ ಇದ್ದ ಎಣೆಯಿಲ್ಲದ (ಲೋಕೋತ್ತರ) ಯೋಗಕ್ಷೇಮವನ್ನು ಪಡೆಯುತ್ತಾನೆ, ಮತ್ತೆ ಪಬ್ಬಜಿತನು ಒಟ್ಟುಗೂಡಿಸಬೇಕಾದ ಈ ಜೀವಿತ ಪರಿಕರಗಳು ಏನಿವೆಯೋ- ಚೀವರ, ಭಿಕ್ಷಾನ್ನ, ಮಲಗುವ ಜಾಗ, ಆರೋಗ್ಯಕ್ಕೆ ಅವಶ್ಯಕವಾದ ಔಷಧಿ ಮುಂತಾದ ಸಾಮಗ್ರಿಗಳು- ಅವುಗಳು ಕಷ್ಟವಿಲ್ಲದೆ ಒಟ್ಟುಗೂಡುತ್ತವೆ.</p>
    <p> “ಭಿಕ್ಷುಗಳೇ, ಆ ಭಿಕ್ಷುವು ಈ ರೀತಿ ಪರ್ಯಾಲೋಚಿಸಬೇಕು- ‘ನಾನು ಖಂಡಿತವಾಗಿಯೂ ಆ ವ್ಯಕ್ತಿಯನ್ನು ಆಶ್ರಯಿಸಿ ತಂಗುತ್ತೇನೆ. ಈ ವ್ಯಕ್ತಿಯನ್ನು ಆಶ್ರಯಿಸಿ ತಂಗಿರುವ ನನಗೆ ಉತ್ಪನ್ನವಾಗದೇ ಇದ್ದ ಎಚ್ಚರ ಉತ್ಪನ್ನವಾಗುತ್ತದೆ... ಪರಿಕರಗಳು ಕಷ್ಟವಿಲ್ಲದೆ ಒಟ್ಟುಗೂಡುತ್ತವೆ’ ಎಂದು... ಭಿಕ್ಷುಗಳೇ, ಆ ಭಿಕ್ಷುವು ಜೀವಿತ ಪರ್ಯಂತವೂ ಆ ವ್ಯಕ್ತಿಯನ್ನು ಅನುಸರಿಸಬೇಕು. ಬಲವಂತವಾಗಿ ತಳ್ಳಿದರೂ ಹೊರ ಹೊರಡಬಾರದು.</p>
    <p> ಭಗವಾನರು ಹೀಗೆ ಹೇಳಿದರು. ಸ್ಫೂರ್ತಿ ಪಡೆದ ಆ ಭಿಕ್ಷುಗಳು ಭಗವಾನರ ನುಡಿಗೆ ಆನಂದಗೊಂಡರು.</p>
    <h2>ಇಲ್ಲಿಗೆ ಕಾಡು ಸುತ್ತ ಮುಗಿಯಿತು.</h2>
    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2012</span>)</p>
      <p>Translated from the Pali by <span class='author'>Dr. J. Srinivas Murthy</span>.</p>
      <p>ಅನುವಾದಕ: ಡಾ|| ಜೆ. ಶ್ರೀನಿವಾಸಮೂರ್ತಿ</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>