<!DOCTYPE html>
<html>

<head>
  <meta charset='UTF-8'>
  <meta name='author' content='Dr. B. V. Rajaram'>
  <title>MN 71: ತೇವಿಜ್ಜವಚ್ಛ ಸುತ್ತ-ಡಾ|| ರಾಜಾರಾಂ ಬಿ.ವಿ.</title>
</head>

<body>
  <article id='mn71' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>2. ಪರಿಬ್ಬಾಜಕ ವಗ್ಗ</li>
      </ul>
      <h1 class='sutta-title'>71. ತೇವಿಜ್ಜವಚ್ಛ ಸುತ್ತ</h1>
    </header>
    <h2>ತೇವಿಜ್ಜವಚ್ಛ ಸುತ್ತ
    </h2>
    <p> 1. ಹೀಗೆ ನಾನು ಕೇಳಿದ್ದೇನೆ. ಒಂದು ಸಲ ಭಗವಾನರು ವೈಶಾಲಿಯ ಮಹಾವನದಲ್ಲಿನ ಗೋಪುರಾಕಾರದ ಛಾವಣಿಯುಳ್ಳ ವಿಶಾಲ ಮನೆಯಲ್ಲಿ ತಂಗಿದ್ದರು. ಆ ಒಂದು ಸಮಯದಲ್ಲಿ ಪರಿವ್ರಾಜಕರ ಆರಾಮವಾದ ಏಕಪುಣ್ಡರೀಕದಲ್ಲಿ131 ವಾಸವಾಗಿದ್ದನು. ಹೀಗಿರುವಾಗ ಭಗವಾನರು ಬೆಳಗಿನ ಸಮಯದಲ್ಲಿ ಕಾಷಾಯ ವಸ್ತ್ರ ಧರಿಸಿ ಭಿಕ್ಷಾಪಾತ್ರೆ ಮತ್ತು ಚೀವರವನ್ನು (ಮೇಲು ಹೊದಿಕೆ) ತೆಗೆದುಕೊಂಡು ವೈಶಾಲಿಯಲ್ಲಿ ಭಿಕ್ಷೆಗಾಗಿ ತೆರಳಿದರು. ಆಗ ಭಗವಾನರಿಗೆ ಹೀಗೆನಿಸಿತು- ವೈಶಾಲಿಯಲ್ಲಿ ಭಿಕ್ಷೆಗಾಗಿ ಹೋಗಲು ಇದು ಬಹಳ ಬೇಗವಾಗಿದೆ; ಒಂದುವೇಳೆ ಪರಿವ್ರಾಜಕರ ಆರಾಮವಾದ ಏಕಪುಣ್ಡರೀಕದಲ್ಲಿ ಪರಿವ್ರಾಜಕ ವಚ್ಛಗೊತ್ತನಿರುವಲ್ಲಿಗೆ ಹೋದರೆ? ಎಂದು. ಆಗ ಭಗವಾನರು ಪರಿವ್ರಾಜಕರ ಆರಾಮವಾದ ಏಕಪುಣ್ಡರೀಕದಲ್ಲಿ ಪರಿವ್ರಾಜಕ ವಚ್ಛಗೊತ್ತನಿರುವಲ್ಲಿಗೆ ಬಂದರು. ಭಗವಾನರು ಬರುತ್ತಿರುವುದನ್ನು ಪರಿವ್ರಾಜಕ ವಚ್ಛಗೊತ್ತನು ನೋಡಿದನು. ಅವರನ್ನು ನೋಡಿ ಹೀಗೆ ಹೇಳಿದನು- ಭಂತೆ ಭಗವಾನರು ಆಗಮಿಸಲಿ, ಭಂತೇ ಭಗವಾನರಿಗೆ ಸ್ವಾಗತ, ಭಂತೇ ಭಗವಾನರು ಇಲ್ಲಿಗೆ ಬರಲು ಅವಕಾಶವಿರದೆ ಬಹಳ ದಿನಗಳೇ ಆಗಿವೆ. ಭಂತೇ ಭಗವಾನರು ಇಲ್ಲಿ ಸಿದ್ಧಪಡಿಸಿದ ಆಸನದ ಮೇಲೆ ಕುಳಿತುಕೊಳ್ಳಲಿ ಎಂದು. ಭಗವಾನರು ಸಿದ್ಧಪಡಿಸಿದ ಆಸನದ ಮೇಲೆ ಕುಳಿತರು. ಪರಿವ್ರಾಜಕ ವಚ್ಛಗೊತ್ತನೂ ಕೂಡ ಒಂದು ಕೆಳಗಡೆಯ ಆಸನವನ್ನು ತೆಗೆದುಕೊಂಡು ಒಂದೆಡೆ ಕುಳಿತನು. ಒಂದೆಡೆ ಕುಳಿತು, ಪರಿವ್ರಾಜಕ ವಚ್ಛಗೊತ್ತನು ಭಗವಾನರಿಗೆ ಹೀಗೆ ಹೇಳಿದನು- ಭಂತೇ, ನಾನು ಹೀಗೆ ಕೇಳಿದ್ದೇನೆ- ಶ್ರಮಣ ಗೌತಮರು ಎಲ್ಲವನ್ನೂ ತಿಳಿದವರು, ಎಲ್ಲವನ್ನೂ ಕಂಡವರು, ಅವರು ಸಂಪೂರ್ಣ ಜ್ಞಾನ-ದರ್ಶನವನ್ನು ಹೀಗೆ ಅರಿತಿರುವರೆಂದು ಸಾಧಿಸುತ್ತಾರೆ- ನಾನು ನಡೆಯುತ್ತಿರಲಿ ಅಥವಾ ನಿಂತಿರಲಿ ಅಥವಾ ಮಲಗಿರಲಿ ಅಥವಾ ಎದ್ದಿರಲಿ, ಸತತವಾಗಿ ಮತ್ತು ನಿರಂತರವಾಗಿ ಜ್ಞಾನ-ದರ್ಶನವು ನನ್ನೆದುರು ಸ್ಥಾಪಿಸಲ್ಪಟ್ಟಿದೆ ಎಂದು. ಭಂತೇ, ಯಾರು ಹೀಗೆ ಹೇಳುತ್ತಾರೋ- ಶ್ರಮಣ ಗೌತಮರು ಎಲ್ಲವನ್ನೂ ತಿಳಿದವರು, ಎಲ್ಲವನ್ನೂ ಕಂಡವರು, ಅವರು ಸಂಪೂರ್ಣ ಜ್ಞಾನ-ದರ್ಶನವನ್ನು ಹೀಗೆ ಅರಿತಿರುವರೆಂದು ಸಾಧಿಸುತ್ತಾರೆ- ನಾನು ನಡೆಯುತ್ತಿರಲಿ ಅಥವಾ ನಿಂತಿರಲಿ ಅಥವಾ ಮಲಗಿರಲಿ ಅಥವಾ ಎದ್ದಿರಲಿ, ಸತತವಾಗಿ ಮತ್ತು ನಿರಂತರವಾಗಿ ಜ್ಞಾನ-ದರ್ಶನವು ನನ್ನೆದುರು ಸ್ಥಾಪಿಸಲ್ಪಟ್ಟಿದೆ ಎಂದು. ಭಂತೇ, ಅವರು ಭಗವಾನರು ಹೇಳಿದಂತೆ ಮಾತನಾಡುವವರಾಗಿದ್ದು ಭಗವಾನರನ್ನು ಅವಾಸ್ತವಾಂಶದಿಂದ ತಪ್ಪಾಗಿ ನಿರೂಪಿಸದೆ, ಧಮ್ಮಕ್ಕೆ ಪ್ರತಿರೂಪವಾದ ಧಮ್ಮವನ್ನೇ ಮಾತನಾಡುತ್ತಿರುವರಷ್ಟೆ. ಅಲ್ಲದೆ ಹೀಗೆ ಮಾತನಾಡುವ ಯಾರೊಬ್ಬ ಸಹಧರ್ಮಿಕನೂ ಇದನ್ನು ಖಂಡಿಸಲು ನೆಲೆಯನ್ನು ಕೊಡುವುದಿಲ್ಲವಷ್ಟೆ ಎಂದು.132
    </p>
    <p> ವಚ್ಛ, ಯಾರು ಹೀಗೆ ಹೇಳುತ್ತಾರೋ- ಶ್ರಮಣ ಗೌತಮರು ಎಲ್ಲವನ್ನೂ ತಿಳಿದವರು, ಎಲ್ಲವನ್ನೂ ಕಂಡವರು, ಅವರು ಸಂಪೂರ್ಣ ಜ್ಞಾನ-ದರ್ಶನವನ್ನು ಹೀಗೆ ಅರಿತಿರುವರೆಂದು ಸಾಧಿಸುತ್ತಾರೆ- ನಾನು ನಡೆಯುತ್ತಿರಲಿ ಅಥವಾ ನಿಂತಿರಲಿ ಅಥವಾ ಮಲಗಿರಲಿ ಅಥವಾ ಎದ್ದಿರಲಿ, ಸತತವಾಗಿ ಮತ್ತು ನಿರಂತರವಾಗಿ ಜ್ಞಾನ-ದರ್ಶನವು ನನ್ನೆದುರು ಸ್ಥಾಪಿಸಲ್ಪಟ್ಟಿದೆ ಎಂದು. ಅವರು ನಾನು ಹೇಳಿದಂತೆ ಮಾತನಾಡುವವರಾಗಿಲ್ಲ, ಅವರು ನನ್ನನ್ನು ಅಸತ್ಯತೆಯಿಂದ ಮತ್ತು ಅವಾಸ್ತವಾಂಶದಿಂದ ತಪ್ಪಾಗಿ ನಿರೂಪಿಸುತ್ತಿದ್ದಾರೆ ಎಂದು.
    </p>
    <p> 2. ಭಂತೇ, ಯಾವರೀತಿಯಾಗಿ ಮಾತನಾಡುವುದರಿಂದ ನಾವು ಭಗವಾನರು ಹೇಳಿದಂತೆ ಮಾತನಾಡುವವರಾಗ ಬಹುದು, ಭಗವಾನರನ್ನು ಅವಾಸ್ತವಾಂಶದಿಂದ ತಪ್ಪಾಗಿ ನಿರೂಪಿಸಿದರೆ, ಧಮ್ಮಕ್ಕೆ ಪ್ರತಿರೂಪವಾದ ಧಮ್ಮವನ್ನೇ ಮಾತನಾಡುವವರಾಗಬಹುದು, ಅಲ್ಲದೆ ಹೀಗೆ ಮಾತನಾಡುವ ಯಾರೊಬ್ಬ ಸಹಧರ್ಮಿಕನೂ ಇದನ್ನು ಖಂಡಿಸಲು ನೆಲೆಯನ್ನು ಕೊಡದಿರಬಹುದು ಎಂದು.
    </p>
    <h2>ಭಗವಾನರು ಮೂರು ಜ್ಞಾನವುಳ್ಳವರು
    </h2>
    <p> ವಚ್ಛ, ಶ್ರಮಣ ಗೌತಮರು ಮೂರು ಜ್ಞಾನವುಳ್ಳವರು ಎಂದು ಹೇಳುವುದರಿಂದ ನಾನು ಹೇಳಿದಂತೆ ಮಾತನಾಡುವವನಾಗುತ್ತೀಯ, ನನ್ನನ್ನು ಅವಾಸ್ತವಾಂಶದಿಂದ ತಪ್ಪಾಗಿ ನಿರೂಪಿಸದವನಾಗುತ್ತೀಯ, ಧಮ್ಮದ ಪ್ರತಿರೂಪವಾದ ಧಮ್ಮವನ್ನೇ ಮಾತನಾಡುವವನಾಗುತ್ತೀಯ, ಅಲ್ಲದೆ ಈ ರೀತಿ ಮಾತನಾಡುವ ಯಾರೊಬ್ಬ ಸಹ ಧರ್ಮಿಕನೂ ಇದನ್ನು ಖಂಡಿಸಲು ನೆಲೆಯನ್ನು ಕೊಡುವುದಿಲ್ಲ. ವಚ್ಛ, ನಾನು ಎಲ್ಲಿಯವರೆಗೆ ಇಚ್ಛಿಸುತ್ತೇನೆಯೋ, ಅನೇಕ ವಿಧಗಳ ಪೂರ್ವ ಜನ್ಮಗಳನ್ನು ಸ್ಮರಿಸಬಲ್ಲೆ, ಹೇಳುವುದಾದರೆ- ಒಂದು ಹುಟ್ಟು, ಎರಡು ಹುಟ್ಟುಗಳು... ಪುನರುಚ್ಚರಿಸಿ... ಹೀಗೆ ಸವಿವರವಾಗಿ ಬಿಡಿಬಿಡಿಯಾಗಿ ಅನೇಕ ವಿಧವಾದ ಪೂರ್ವ ಜನ್ಮಗಳನ್ನು ನೆನಪಿಸಿಕೊಳ್ಳುತ್ತೇನೆ. ವಚ್ಛ, ನಾನು ಎಲ್ಲಿಯವರೆಗೆ ಇಚ್ಛಿಸುತ್ತೇನೆಯೋ, ವಿಶುದ್ಧವಾದ ಮಾನವರಿಗೆ ಮಿಗಿಲಾದ ವಿಶೇಷ ದೃಷ್ಟಿಯಿಂದ ಜೀವಿಗಳನ್ನು ನೋಡುತ್ತೇನೆ. ಸಾಯುತ್ತಿರುವ, ಮತ್ತೆ ಹುಟ್ಟುತ್ತಿರುವ, ಅಧಮ-ಉತ್ತಮವಾದ, ಸುರೂಪಿ-ಕುರೂಪಿಯಾದ, ಸದ್ಗತಿ-ದುರ್ಗತಿಗಳಿಗೆ ಹೋಗುತ್ತಿರುವ ತಮ್ಮ ಕಮರ್ಾನುಸಾರವಾಗಿರುವ ಜೀವಿಗಳನ್ನು ಅರಿಯುತ್ತೇನೆ. ವಚ್ಛ, ನಾನು ಇಲ್ಲಿಯೇ ಈಗಲೇ ಆಸವಗಳ ಕ್ಷಯದಿಂದ ಕೂಡಿದ, ಆಸವಗಳಿಲ್ಲದ ಚಿತ್ತವಿಮುಕ್ತಿಯಲ್ಲಿ ಮತ್ತು ಪ್ರಜ್ಞೆಯಿಂದ (ಗಳಿಸಿದ) ವಿಮುಕ್ತಿಯಲ್ಲಿ ನೆಲೆಗೊಳ್ಳುತ್ತೇನೆ.
    </p>
    <p> ವಚ್ಛ, ಶ್ರಮಣ ಗೌತಮರು ಮೂರು ಜ್ಞಾನವುಳ್ಳವರು ಎಂದು ಹೇಳುವುದರಿಂದ ನಾನು ಹೇಳಿದಂತೆ ಮಾತನಾಡುವವನಾಗುತ್ತೀಯ, ನನ್ನನ್ನು ಅವಾಸ್ತವಾಂಶದಿಂದ ತಪ್ಪಾಗಿ ನಿರೂಪಿಸದವನಾಗುತ್ತೀಯ, ಧಮ್ಮದ ಪ್ರತಿರೂಪವಾದ ಧಮ್ಮವನ್ನೇ ಮಾತನಾಡುವವನಾಗುತ್ತೀಯ, ಅಲ್ಲದೆ ಈ ರೀತಿ ಮಾತನಾಡುವ ಯಾರೊಬ್ಬ ಸಹ ಧರ್ಮಿಕನೂ ಇದನ್ನು ಖಂಡಿಸಲು ನೆಲೆಯನ್ನು ಕೊಡುವುದಿಲ್ಲ.
    </p>
    <h2>2. ಬೇರೆ ಮತಾನುಯಾಯಿಗಳ ಗತಿ
    </h2>
    <p> 3. ಹೀಗೆ ಹೇಳಿದ ಮೇಲೆ, ಪರಿವ್ರಾಜಕ ವಚ್ಛಗೊತ್ತನು ಭಗವಾನರಿಗೆ ಹೀಗೆ ಹೇಳಿದನು- ಪೂಜ್ಯ ಗೌತಮರೇ, ಯಾರಾದರೂ ಗೃಹಸ್ಥರು ತಮ್ಮ ಗೃಹಸ್ಥ ಸಂಕೋಲೆಯನ್ನು ತೊಡೆದುಹಾಕದೆ ಸಾವಿನ ನಂತರ ದುಃಖದ ಅಂತ್ಯವನ್ನು (ನಿಬ್ಬಾಣ) ಪಡೆದಿರುವರೆ? ಎಂದು.133
    </p>
    <p> ಇಲ್ಲ ವಚ್ಛ, ಯಾವ ಗೃಹಸ್ಥರೂ ಗೃಹಸ್ಥ ಸಂಕೋಲೆಯನ್ನು ತೊಡೆದುಹಾದೆ ಸಾವಿನ ನಂತರ ದುಃಖದ ಅಂತ್ಯವನ್ನು ಪಡೆದಿಲ್ಲ ಎಂದು.
    </p>
    <p> ಪೂಜ್ಯ ಗೌತಮರೇ, ಯಾರಾದರೂ ಗೃಹಸ್ಥ ಸಂಕೋಲೆಯನ್ನು ತೊಡೆದುಹಾಕದೆ ಸಾವಿನ ನಂತರ ಸ್ವರ್ಗವನ್ನು ಪಡೆದಿರುವರೆ? ಎಂದು.
    </p>
    <p> ವಚ್ಛ, ಕೇವಲ ಒಂದು ನೂರು ಅಲ್ಲ, ಎರಡು ನೂರು ಅಲ್ಲ, ಮೂರು ನೂರು ಅಲ್ಲ, ನಾಲ್ಕು ನೂರು ಅಲ್ಲ, ಐದು ನೂರು ಅಲ್ಲ. ಇನ್ನೂ ಅನೇಕ ಗೃಹಸ್ಥರು ಸಂಕೋಲೆಯನ್ನು ತೊಡೆದುಹಾಕದೆ ಸಾವಿನ ನಂತರ ಸ್ವರ್ಗವನ್ನು ಪಡೆದವರಾಗಿದ್ದಾರೆ ಎಂದು.
    </p>
    <p> ಪೂಜ್ಯ ಗೌತಮರೇ, ಯಾರಾದರೂ ಅಜೀವಕರು (ತಪ್ಪು ದೃಷ್ಟಿಯುಳ್ಳ ಸಂನ್ಯಾಸಿಗಳು) ಸಾವಿನ ನಂತರ ದುಃಖದ ಅಂತ್ಯವನ್ನು ಪಡೆದಿರುವರೆ? ಎಂದು.
    </p>
    <p> ವಚ್ಛ, ಯಾವ ಆಜೀವಕನೂ ಸಾವಿನ ನಂತರ ದುಃಖದ ಅಂತ್ಯವನ್ನು ಪಡೆದಿಲ್ಲ ಎಂದು.
    </p>
    <p> ಪೂಜ್ಯ ಗೌತಮರೇ, ಯಾರಾದರು ಆಜೀವಕರು ಸಾವಿನ ನಂತರ ಸ್ವರ್ಗವನ್ನು ಪಡೆದಿರುವರೆ? ಎಂದು.
    </p>
    <p> ವಚ್ಛ ತೊಂಭತ್ತೊಂದು ಕಲ್ಪದವರೆಗೂ ನಾನು ನೆನಪಿಸಿಕೊಂಡಂತೆ ಒಬ್ಬನನ್ನು ಬಿಟ್ಟು ಯಾವ ಆಜೀವಕನೂ ಸ್ವರ್ಗವನ್ನು ಪಡೆದಿಲ್ಲ; ಅವನು ಕರ್ಮ ಇದೆ ಎನ್ನುವ ಮತ್ತು ಮಾಡುವುದು ಇದೆ ಎನ್ನುವ ತತ್ವವನ್ನು ಬೆಂಬಲಿಸಿದ್ದ ಎಂದು.
    </p>
    <p> ಪೂಜ್ಯ ಗೌತಮರೇ, ಹೀಗಿರುವಾಗ ಬೇರೆ ಮತಾನುಯಾಯಿಗಳ ನೆಲೆ ಸ್ವರ್ಗವನ್ನು ಪಡೆಯಲು ಶೂನ್ಯವಾಗಿದೆಯೇ? ಎಂದು.
    </p>
    <p> ಹೌದು ವಚ್ಛ, ಬೇರೆ ಮತಾನುಯಾಯಿಗಳ ನೆಲೆ ಸ್ವರ್ಗವನ್ನು ಪಡೆಯಲೂ ಶೂನ್ಯವಾಗಿದೆ ಎಂದು.
    </p>
    <p> ಭಗವಾನರು ಹೀಗೆ ನುಡಿದರು. ಸ್ಫೂರ್ತಿಗೊಂಡ ಪರಿವ್ರಾಜಕ ವಚ್ಛಗೊತ್ತನು ಭಗವಾನರ ಮಾತಿಗೆ ಆನಂದಪಟ್ಟನು.
    </p>
    <h2>ಇಲ್ಲಿಗೆ ತೇವಿಜ್ಜವಚ್ಛ ಸುತ್ತ ಮುಗಿಯಿತು </h2>
    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2011</span>)</p>
      <p>Translated from the Pali by <span class='author'>Dr. B. V. Rajaram</span>.</p>
      <p>ಅನುವಾದಕ: ಡಾ|| ರಾಜಾರಾಂ ಬಿ.ವಿ.</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>