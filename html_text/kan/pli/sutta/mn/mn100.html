<!DOCTYPE html>
<html>

<head>
  <meta charset='UTF-8'>
  <meta name='author' content='Molakalmuru Srinivasamurthy'>
  <title>MN 100: ಸಂಗಾರವ ಸುತ್ತ-ಮೊಳಕಾಲ್ಕೂರು ಶ್ರೀನಿವಾಸಮೂರ್ತಿ</title>
</head>

<body>
  <article id='mn100' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>3. ಬ್ರಾಹ್ಮಣ ವರ್ಗ</li>
      </ul>
      <h1 class='sutta-title'>100. ಸಂಗಾರವ ಸುತ್ತ</h1>
    </header>
    <h2>
      ಸಂಗಾರವ ಸುತ್ತ
    </h2>
    <p>
      1. ನಾನು ಹೀಗೆ ಕೇಳಿದ್ದೇನೆ. ಒಂದು ಸಮಯದಲ್ಲಿ ಭಗವಾನರು ಕೋಸಲ ದೇಶದಲ್ಲಿ ದೊಡ್ಡ ಭಿಕ್ಖು ಸಂಘದೊಡನೆ ಸಂಚರಿಸುತ್ತಿದ್ದರು.
    </p>
    <p> ಆ ಸಂದರ್ಭದಲ್ಲಿ ಧನಂಜಾನಿ ಎನ್ನುವ ಬ್ರಾಹ್ಮಣ ಹೆಂಗಸೊಬ್ಬಳು ಚಂಚಲಿಕಪ್ಪೆ ಎನ್ನುವಲ್ಲಿ ಬುದ್ಧ ಧಮ್ಮ ಸಂಘದಲ್ಲಿ ಪೂರ್ಣ ನಂಬಿಕೆಯನ್ನಿಟ್ಟುಕೊಂಡು ವಾಸಿಸುತ್ತಿದ್ದಳು110. ಒಮ್ಮೆ ಅವಳು ಎಡವಿ ಬಿದ್ದು ಮತ್ತು ಸ್ಥೀಮಿತಕ್ಕೆ ಬಂದಾಗ ನಮೋ ತಸ್ಸ ಭಗವತೋ ಅರಹತೋ ಸಮ್ಮಾಸಂಬುದ್ಧಸ್ಸ; ನಮೋ ತಸ್ಸ ಭಗವತೋ ಅರಹತೋ ಸಮ್ಮಾಸಂಬುದ್ಧಸ್ಸ; ನಮೋ ತಸ್ಸ ಭಗವತೋ ಅರಹತೋ ಸಮ್ಮಾಸಂಬುದ್ಧಸ್ಸ ಎಂದು ಮೂರುಸಾರಿ ನೆನೆಸಿಕೊಂಡಳು.
    </p>
    <p> ಆ ಸಮಯದಲ್ಲಿ ಸಂಗಾರವ ಎಂಬ ಬ್ರಾಹ್ಮಣ ಮಾಣವಕನು ಚಂಚಲಿಕಪ್ಪೆಯಲ್ಲಿ ವಾಸಿಸುತ್ತಿದ್ದನು. ಅವನು ನಿಘಂಟು, ಕೇಟುಭ, ಅಕ್ಷರ ಪ್ರಬೇಧಗಳು ಮತ್ತು ಐದನೆಯದಾಗಿ ಇತಿಹಾಸದೊಡನೆ ಮೂರು ವೇದಗಳನ್ನು ಬಲ್ಲವನು, ವೇದಗಳ ಪರಿಪಾಠವನ್ನು ಬಲ್ಲವನು; ವೈಯಾಕರಣನು, ಲೋಕಾಯತದಲ್ಲೂ ಮಹಾ ಪುರುಷ ಲಕ್ಷಣಗಳಲ್ಲೂ ಪಂಡಿತನು. ಬ್ರಾಹ್ಮಣ ಹೆಂಗಸು ಧನಂಜಾನಿಯು ನುಡಿದ ಮಾತುಗಳನ್ನು ಕೇಳಿ ಅವಳಿಗೆ ಹೀಗೆಂದನು: ಎಲ್ಲಿ ಬ್ರಾಹ್ಮಣರು ಮತ್ತು ಸಮಣರಿದ್ದಾರೊ ಅಲ್ಲಿ ಇವಳು ಮುಂಡಕನಾದ ಸಮಣನನ್ನು ವರ್ಣಿಸುತ್ತಾಳೆ. ಆದ್ದರಿಂದ ಈ ಬ್ರಾಹ್ಮಣ ಹೆಂಗಸು ಧನಂಜಾನಿಯನ್ನು ಅವಮಾನಗೊಳಿಸಬೇಕು, ಅಗೌರವಗೊಳಿಸಬೇಕು.
    </p>
    <p> (ಅವಳು ಉತ್ತರಿಸಿದಳು:) ಸ್ವಾಮಿ, ಭಗವಾನರ ಶೀಲ ಪ್ರಜ್ಞೆಗಳ ಬಗ್ಗೆ ನಿಮಗೇನೂ ಗೊತ್ತಿಲ್ಲ. ನಿಮಗೆ ಭಗವಾನರ ಶೀಲ ಪ್ರಜ್ಞೆಗಳ ಬಗ್ಗೆ ನಿಮಗೆ ಗೊತ್ತಿದ್ದರೆ ಈ ರೀತಿಯಾಗಿ ಅವರನ್ನು ಅವಹೇಳನ ಮಾಡುವುದಾಗಲಿ, ಬಯ್ಯುವುದಾಗಲಿ ಮಾಡುತ್ತಿರಲಿಲ್ಲ.
    </p>
    <p> ಅಮ್ಮ, ಹಾಗಾದರೆ, ಸಮಣರ ಗೌತಮರು ಚಂಚಲಿಕಪ್ಪೆಗೆ ಬಂದಾಗ ನನಗೆ ತಿಳಿಸು.
    </p>
    <p> ಆಗಲಿ ಸ್ವಾಮಿ ಎಂದು ಬ್ರಾಹ್ಮಣ ಹೆಂಗಸು ಧನಂಜಾನಿ ಹೇಳಿದಳು.
    </p>
    <p> ಸ್ವಲ್ಪ ಕಾಲದಲ್ಲಿ ಭಗವಾನರು ಕೋಸಲ ದೇಶದಲ್ಲಿ ಸಂಚರಿಸುತ್ತಾ ಚಂಚಲಿಕಪ್ಪೆಗೆ ಬಂದರು. ಚಂಚಲಿ ಕಪ್ಪೆಯಲ್ಲಿ ತೋದೆಯ್ಯ ಬ್ರಾಹ್ಮಣರ ವಂಶಕ್ಕೆ ಸೇರಿದ ಆಂಬವನದಲ್ಲಿ ತಂಗಿದರು.
    </p>
    <p> ಬ್ರಾಹ್ಮಣ ಹೆಂಗಸು ಧನಂಜಾನಿಗೆ ಭಗವಾನರು ಬಂದಿರುವುದು ಗೊತ್ತಾಗಿ ಬ್ರಾಹ್ಮಣ ಮಾಣವಕ ಸಂಗಾರವನ ಬಳಿ ಹೋಗಿ ಹೇಳಿದಳು: ಸ್ವಾಮಿ, ಭಗವಾನರು ಚಂಚಲಿಕಪ್ಪೆಗೆ ಬಂದಿದ್ದಾರೆ ಮತ್ತು ಅವರು ಚಂಚಲಿಕಪ್ಪೆಯ ತೋದೆಯ್ಯ ಬ್ರಾಹ್ಮಣರ ವಂಶಕ್ಕೆ ಸೇರಿದ ಆಂಬವನದಲ್ಲಿ ತಂಗಿದ್ದಾರೆ. ಸ್ವಾಮಿ, ಏನು ಮಾಡಬೇಕೆಂದು ಎಂದುಕೊಂಡಿದ್ದೀರೊ ಅದಕ್ಕೆ ಇದು ಸಮಯ.
    </p>
    <p> 4. ಅಮ್ಮ, ಅಗಲಿ ಎಂದು ಅವನು ಉತ್ತರಿಸಿ ಭಗವಾನರ ಬಳಿಸಾರಿ, ಸಂತೋಷದಿಂದ ಮಾತುಕತೆಯಾಡಿ ಕುಶಲ ಕೇಳಿದ ಬಳಿಕ ಒಂದುಕಡೆ ಕುಳಿತನು. ಒಂದುಕಡೆ ಕುಳಿತ ಮಾಣವ ಸಂಗಾರವನು ಭಗವಂತನನ್ನು ಕುರಿತು ಹೀಗೆಂದನು:
    </p>
    <p> ಪೂಜ್ಯ ಗೌತಮರೆ, ಕೆಲವು ಸಮಣರು ಮತ್ತು ಬ್ರಾಹ್ಮಣರು ಪರಮಜ್ಞಾನದ ತುತ್ತತುದಿಯನ್ನು ಈ ಜೀವಿತಾವಧಿಯಲ್ಲೇ ಮುಟ್ಟಿರುವುದರಿಂದ ತಾವು ಆದಿಬ್ರಹ್ಮಚರಿಯ (ಪವಿತ್ರ ಜೀವನ)ವನ್ನು ಬೋಧಿಸುವುದಾಗಿ ಹೇಳಿಕೊಳ್ಳುತ್ತಾರೆ111. ಇಂತಹ ಸಮಣರ ಮತ್ತು ಬ್ರಾಹ್ಮಣರ ಪೈಕಿ ಈ ಪೂಜ್ಯ ಗೌತಮರು ಎಲ್ಲಿ ನಿಲ್ಲುತ್ತಾರೆ?
    </p>
    <p> ಭಾರದ್ವಾಜ, ಯಾವ ಸಮಣರು ಮತ್ತು ಬ್ರಾಹ್ಮಣರು ಪರಮಜ್ಞಾನದ ತುತ್ತತುದಿಯನ್ನು ಈ ಜೀವಿತಾವಧಿಯಲ್ಲೇ ಮುಟ್ಟಿರುವುದರಿಂದ ತಾವು ಆದಿ ಬ್ರಹ್ಮಚರಿಯವನ್ನು ಬೋಧಿಸುವುದಾಗಿ ಹೇಳಿಕೊಳ್ಳುತ್ತಾರೋ ಅವರಲ್ಲೇ ಭಿನ್ನಾಭಿಪ್ರಾಯಗಳಿವೆ ಎಂದು ನಾನು ಹೇಳುತ್ತೇನೆ. ಕೆಲವು ಸಮಣರು ಮತ್ತು ಬ್ರಾಹ್ಮಣರು ಅನುಸ್ಸವಿಕರು (ಪಾರಂಪರಿಕರು). ಅವರು ತಮ್ಮ ಮೌಖಿಕ ಪರಂಪರೆಯ ಆಧಾರದ ಮೇಲೆ ಪರಮಜ್ಞಾನದ ತುತ್ತತುದಿಯನ್ನು ಈ ಜೀವಿತಾವಧಿಯಲ್ಲೇ ಮುಟ್ಟಿರುವುದರಿಂದ ತಾವು ಆದಿಬ್ರಹ್ಮಚರಿಯವನ್ನು ಬೋಧಿಸುವುದಾಗಿ ಹೇಳಿಕೊಳ್ಳುತ್ತಾರೆ; ಅಂತಹವರು ತ್ರಿವೇದ ಪಂಡಿತರಾದ ಬ್ರಾಹ್ಮಣರು. ಇನ್ನೂ ಕೆಲವು ಸಮಣರು ಮತ್ತು ಬ್ರಾಹ್ಮಣರು ಕೇವಲ ಶ್ರದ್ಧೆಯ ಆಧಾರದ ಮೇಲೆ ತಾವು ಪರಮಜ್ಞಾನದ ತುತ್ತತುದಿಯನ್ನು ಈ ಜೀವಿತಾವಧಿಯಲ್ಲೇ ಮುಟ್ಟಿರುವುದರಿಂದ ತಾವು ಆದಿಬ್ರಹ್ಮಚರಿಯವನ್ನು ಬೋಧಿಸುವುದಾಗಿ ಹೇಳಿಕೊಳ್ಳುತ್ತಾರೆ; ಅಂತಹವರು ತರ್ಕಿಗಳು ಮತ್ತು ಮೀಮಾಂಸಕರು112. ಇನ್ನು ಕೆಲವು ಸಮಣರು ಮತ್ತು ಬ್ರಾಹ್ಮಣರು ತಾವು ಈ ಹಿಂದೆ ಕೇಳಿರದ ಧಮ್ಮವನ್ನು ತಾವೇ ನೇರವಾಗಿ ಅರಿತು ಪರಮಜ್ಞಾನದ ತುತ್ತತುದಿಯನ್ನು ಈ ಜೀವಿತಾವಧಿಯಲ್ಲೇ ಮುಟ್ಟಿರುವುದರಿಂದ ತಾವು ಆದಿ ಬ್ರಹ್ಮಚರಿಯವನ್ನು ಬೋಧಿಸುವುದಾಗಿ ಹೇಳಿಕೊಳ್ಳುತ್ತಾರೆ.
    </p>
    <p> ಭಾರದ್ವಾಜನೆ, ಯಾವ ಸಮಣರು ಮತ್ತು ಬ್ರಾಹ್ಮಣರು ತಾವು ಈ ಹಿಂದೆ ಕೇಳಿರದ ಧಮ್ಮವನ್ನು ತಾವೇ ನೇರವಾಗಿ ಅರಿತು ಪರಮಜ್ಞಾನದ ತುತ್ತತುದಿಯನ್ನು ಈ ಜೀವಿತಾವಧಿಯಲ್ಲೇ ಮುಟ್ಟಿರುವುದರಿಂದ ತಾವು ಆದಿ ಬ್ರಹ್ಮಚರಿಯವನ್ನು ಬೋಧಿಸುವುದಾಗಿ ಎಂದು ಹೇಳಿಕೊಳ್ಳುತ್ತಾರೋ ಅಂತಹವರ ಗುಂಪಿಗೆ ಸೇರಿದವನು ನಾನು.
    </p>
    <p> 5. ಇಲ್ಲಿ ಭಾರದ್ವಾಜ, ಬೋಧಿ ಜ್ಞಾನವನ್ನು ಪಡೆಯುವುದಕ್ಕಿಂತ ಮುನ್ನ, ಎಂದರೆ ಬೋಧಿ ಜ್ಞಾನವಿರದ ಬೋಧಿಸತ್ವನಾಗಿದ್ದಾಗ ಹೀಗೆ ಪರಿಗಣಿಸಿದ್ದೆ: ಸಂಸಾರದ ಬದುಕು ನೂಕು ನುಗ್ಗಲಿನಿಂದ ಕೂಡಿದ್ದು ಧೂಳಿನಿಂದ ಕೂಡಿದೆ; ಮನೆಯನ್ನು ತೊರೆದು ಬದುಕುವ ಪರಿವ್ರಾಜಕ ಜೀವನವು ಮುಕ್ತವಾದುದು. ಮನೆಯಲ್ಲಿದ್ದುಕೊಂಡೇ ಬ್ರಹ್ಮಚರಿಯ ಜೀವನವನ್ನು ನಯವಾದ ಶಂಖದಂತೆ ಪರಿಪೂರ್ಣವಾಗಿ ಪರಿಶುದ್ಧವಾಗಿ ನಡೆಸಲು ಅಷ್ಟು ಸುಲಭವಲ್ಲ. ಒಂದುವೇಳೆ ತಲೆಗೂದಲು ಗಡ್ಡಗಳನ್ನು ತೆಗೆದು ಕಾಷಾಯವಸ್ತ್ರ ಧರಿಸಿ ಮನೆಯನ್ನು ತೊರೆದು ಅನಗಾರಿಕ ಪಬ್ಬಜ್ಜನಾದರೆ ಹೇಗೆ?
    </p>
    <p> ಭಾರದ್ವಾಜ, ಕೆಲವು ಕಾಲದನಂತರ ನಾನು ಹರೆಯದಲ್ಲಿದ್ದಾಗ, ನನ್ನ ತಲೆಗೂದಲು ಕಪ್ಪಿದ್ದಾಗ ಉತ್ಸಾಹದಿಂದ ತುಂಬಿರುವ ಯೌವನವನ್ನು ಪಡೆದವನಾಗಿದ್ದಾಗ ಪ್ರಾಪ್ತ ವಯಸ್ಕನಾಗಿದ್ದಾಗ ಮನಸ್ಸಿಲ್ಲದ ನನ್ನ ತಂದೆ-ತಾಯಿಯರು ಅತ್ತು ಗೋಳಾಡಿದರೂ ಕೂಡ ತಲೆಗೂದಲನ್ನು ತೆಗೆಸಿದವನಾಗಿ ಕಾಷಾಯ ವಸ್ತ್ರಗಳನ್ನು ಹೊದ್ದವನಾಗಿ ಮನೆ ಬಿಟ್ಟು ಹೊರಟ ಕಾರಣವೇನೆಂದರೆ- ಕುಶಲದ ಹುಡುಕಾಟಕ್ಕಾಗಿ, ಉತ್ಕೃಷ್ಟವಾದುದಕ್ಕಾಗಿ, ಅತ್ಯಂತ ಶಾಂತಿದಾಯಕ ಮಾರ್ಗದ ಹುಡುಕಾಟಕ್ಕಾಗಿ ಆಲಾರಕಾಲಾಮರನ್ನು ಸಮೀಪಿಸಿದೆನು; ಸಮೀಪಿಸಿದ ನಂತರ ಆಲಾರಕಾಲಾಮರಿಗೆ ಹೀಗೆ ಹೇಳಿದೆನು- ಆಯುಷ್ಮಂತ ಕಾಲಾಮರೇ, ನಾನು ಧರ್ಮ ಮತ್ತು ವಿನಯದಲ್ಲಿ (ನೀತಿ ಅನುಸರಣೆಯಲ್ಲಿ) ಬ್ರಹ್ಮಚರಿಯ ಪಾಲನೆ ಮಾಡುವ ಇಚ್ಛೆವುಳ್ಳವನಾಗಿದ್ದೇನೆ ಎಂದು. ಭಾರದ್ವಾಜ, ಹೀಗೆಂದು ಹೇಳಿದ ಮೇಲೆ ಆಲಾರಕಾಲಾಮರು ನನಗೆ ಹೀಗೆ ಹೇಳಿದರು ಆಯುಷ್ಮಂತ, ಹಾಗೆಯೇ ಜೀವಿಸು; ಈ ಧರ್ಮ ಯಾವರೀತಿಯದು ಎಂದರೆ ಒಬ್ಬ ಜ್ಞಾನಿಯಾದ ಪುರುಷನು ತನ್ನ ಗುರುವಿನಿಂದ ತನಗೆ ತಾನೇ ಸ್ವತಃ ಆದಷ್ಟು ಬೇಗ ಪರಮ ಜ್ಞಾನವನ್ನು ಗಳಿಸಿದವನಾಗಿ ಅದರಲ್ಲೇ ಉಳಿದು ಜೀವಿಸಬಹುದು ಎಂದು. ಭಾರದ್ವಾಜ, ಅದೇರೀತಿಯಲ್ಲಿ ನಾನು ಆದಷ್ಟು ಬೇಗ, ಆದಷ್ಟು ಜಾಗೃತನಾಗಿ ಆ ಧರ್ಮವನ್ನು ಪರಿಪೂರ್ಣ ಅರಿತೆ. ಭಾರದ್ವಾಜ, ಅದೇರೀತಿಯಲ್ಲಿ ನಾನು ಕೇವಲ ತುಟಿಗಳ ಚಲನೆಯಿಂದ, ಕೇವಲ ಮತ್ತೆ ಮತ್ತೆ ಹೇಳುವಿಕೆಯಿಂದ ಜ್ಞಾನವಾದವನ್ನು ಮತ್ತು ಥೇರವಾದವನ್ನು ಹೇಳುತ್ತೇನೆ, ನಾನು ತಿಳಿದಿದ್ದೇನೆ, ನಾನು ಕಂಡುಕೊಂಡಿದ್ದೇನೆ ಎಂದು. ಬೇರೆಯವರು ಹೇಳುವ ರೀತಿಯಲ್ಲಿಯೇ ನಾನು ಕೂಡ ಹೇಳುತ್ತಿದ್ದೆ. ಭಾರದ್ವಾಜ ನಂತರ ನನ್ನಲ್ಲಿ ಈ ರೀತಿಯ ವಿಚಾರ ಬಂತು- ಆಲಾರಕಾಲಾಮರು ಈ ಧರ್ಮವನ್ನು ಕೇವಲ ಶ್ರದ್ಧಾಪೂರ್ವಕವಾಗಿ ಹೇಳುವುದಿಲ್ಲ. ತನಗೆ ತಾನೇ ಪರಮಜ್ಞಾನವನ್ನು ಅವರು ಗಳಿಸಿಕೊಂಡು ಅದರಲ್ಲೇ ಉಳಿದು ಜೀವಿಸಲು ಉಪದೇಶಿಸುತ್ತಾರೆ. ಆದ್ದರಿಂದ ಆಲಾರಕಾಲಾಮರು ಈ ಧರ್ಮವನ್ನು ತಿಳಿದು ಅದರಲ್ಲೇ ಜೀವಿಸುತ್ತಾರೆ ಎಂದು.
    </p>
    <p> 6. ಭಾರದ್ವಾಜ, ಆಗ ನಾನು ಎಲ್ಲಿ ಆಲಾರಕಾಲಾಮರಿದ್ದರೋ ಅಲ್ಲಿಗೆ ಸಮೀಪಿಸಿದೆನು; ಸಮೀಪಿಸಿದನಂತರ ಆಲಾರಕಾಲಾಮರಿಗೆ ಹೀಗೆ ಹೇಳಿದೆನು- ಆಯುಷ್ಮಂತ ಕಾಲಾಮರೇ, ಎಲ್ಲಿಯವರೆಗೆ ಈ ಧರ್ಮವನ್ನು ತನಗೆತಾನೇ ಪರಮಜ್ಞಾನವನ್ನು ತಿಳಿದುಕೊಂಡವರಾಗಿ ಅದರಲ್ಲೇ ಉಳಿದು ಜೀವಿಸಬೇಕೆಂದು ಹೇಳುತ್ತೀರಿ? ಎಂದು. ಭಾರದ್ವಾಜ, ಹೀಗೆ ಹೇಳಿದ ಮೇಲೆ ಆಲಾರಕಾಲಾಮರು ಅಕಿಂಚಞ್ಞಾಯತನದ (ಶೂನ್ಯ ಸ್ಥಿತಿಯ) ಬಗ್ಗೆ ತಿಳಿಸಿದರು. ಭಾರದ್ವಾಜ, ಇದಾದನಂತರ ನನಗೆ ಈ ರೀತಿಯ ವಿಚಾರ ಬಂತು- ಕೇವಲ ಆಲಾರಕಾಲಾಮರಲ್ಲಿ ಮಾತ್ರವೇ ಶ್ರದ್ಧೆ ಇದೆ ಎಂದು. ಅಲ್ಲ, ನನ್ನಲ್ಲಿಯೂ ಶ್ರದ್ಧೆ ಇದೆ. ಕೇವಲ ಆಲಾರಕಾಲಾಮರಲ್ಲಿ ಮಾತ್ರವೆ ಪುರುಷಾರ್ಥ ಇದೆ ಎಂದು ಅಲ್ಲ, ನನ್ನಲ್ಲಿಯೂ ಪುರುಷಾರ್ಥ ಇದೆ. ಕೇವಲ ಆಲಾರಕಾಲಾಮರಲ್ಲಿ ಮಾತ್ರವೇ ಜಾಗೃತ ಭಾವ ಇದೆ ಎಂದು ಅಲ್ಲ, ನನ್ನಲ್ಲಿಯೂ ಜಾಗೃತ ಭಾವ ಇದೆ. ಕೇವಲ ಆಲಾರಕಾಲಾಮರಲ್ಲಿ ಮಾತ್ರವೇ ಏಕಾಗ್ರತಾ ಸ್ಥಿತಿ ಇದೆ ಎಂದು ಅಲ್ಲ, ನನ್ನಲ್ಲಿಯೂ ಏಕಾಗ್ರತಾ ಸ್ಥಿತಿ ಇದೆ. ಕೇವಲ ಆಲಾರಕಾಲಾಮರಲ್ಲಿ ಪ್ರಜ್ಞೆ ಇದೆ ಎಂದು ಅಲ್ಲ, ನನ್ನಲ್ಲಿಯೂ ಪ್ರಜ್ಞೆ ಇದೆ. ಆದ್ದರಿಂದ ಯಾವ ಧರ್ಮವನ್ನು ಆ ಕಾಲಾಮರು ತಮಗೆ ತಾವೇ ಪರಮಜ್ಞಾನವನ್ನು ತಿಳಿದುಕೊಂಡವರಾಗಿ ಅದರಲ್ಲೇ ಉಳಿದು ಜೀವಿಸುವರಾಗಿ ಎಂದು ಉಪದೇಶಿಸಿದರೋ, ಆ ಧರ್ಮವನ್ನು ನಾನು ಕೂಡ ತಿಳಿದುಕೊಳ್ಳಬೇಕಾಗಿದೆ, ಎಂದು ಅರಿತೆನು. ಭಾರದ್ವಾಜ, ಈ ಕಾರಣಕ್ಕಾಗಿ ಆದಷ್ಟು ಬೇಗ, ಆದಷ್ಟು ಜಾಗ್ರತೆಯಾಗಿ ಆ ಧರ್ಮವನ್ನು ತನಗೆ ತಾನೇ ಪರಮ ಜ್ಞಾನವನ್ನು ತಿಳಿದುಕೊಂಡವನಾಗಿ ಅದರಲ್ಲೇ ಉಳಿದು ಜೀವಿಸಿದೆನು.</p>
    <p> ಭಾರದ್ವಾಜ, ಆಗ ನಾನು ಎಲ್ಲಿ ಆಲಾರಕಾಲಾಮರಿದ್ದರೂ ಅಲ್ಲಿಗೆ ಸಮೀಪಿಸಿದೆನು; ಸಮೀಪಿಸಿದ ನಂತರ ಆಲಾರಕಾಲಾಮರಿಗೆ ಹೀಗೆ ಹೇಳಿದೆನು- ಆಯುಷ್ಮಂತ ಕಾಲಾಮರೇ, ಇದನ್ನೇ ಏನು, ಈ ಧರ್ಮವನ್ನು ತಮಗೆ ತಾವೇ ಪರಮಜ್ಞಾನವನ್ನು ತಿಳಿದುಕೊಂಡ ಅದರಲ್ಲಿಯೇ ಉಳಿದು ಜೀವಿಸಬೇಕು ಎಂದು ಹೇಳುವುದು?
    </p>
    <p> ಆಯುಷ್ಮಂತ ಹೌದು ಇದನ್ನೇ ನಾನು, ಈ ಧರ್ಮವನ್ನು ತನಗೆ ತಾನೇ ಪರಮಜ್ಞಾನವನ್ನು ತಿಳಿದುಕೊಂಡು ಅದರಲ್ಲಿಯೇ ಉಳಿದು ಜೀವಿಸಿ ಎಂದು ಹೇಳುತ್ತೇನೆ.
    </p>
    <p> ಹೌದು ಆಯುಷ್ಮಂತ, ನಾನು ಕೂಡ ಇದನ್ನು ಈ ಧರ್ಮವನ್ನು ತನಗೆ ತಾನೇ ಪರಮ ಜ್ಞಾನವನ್ನು ತಿಳಿದುಕೊಂಡು ಅದರಲ್ಲಿಯೇ ಉಳಿದು ಜೀವಿಸುತ್ತೇನೆ ಎಂದು.
    </p>
    <p> ಆಯುಷ್ಮಂತ, ಬಹಳ ಲಾಭದಾಯಕವಾದದ್ದು, ಆಯುಷ್ಮಂತ, ಬಹಳ ಯೋಗ್ಯ ರೀತಿಯಲ್ಲಿ ಗಳಿಸಿದ್ದು, ಇದು ನಾನು ತಮ್ಮಂತಹ ಆಯುಷ್ಮಂತರಾದ ಸಹಬ್ರಹ್ಮಚಾರಿಗಳ ದರ್ಶನ ಪಡೆದದ್ದು, ಈ ಧರ್ಮವನ್ನೇ ತನಗೆ ತಾನೇ ಪರಮಜ್ಞಾನವನ್ನು ತಿಳಿದುಕೊಂಡು ಅದರಲ್ಲೇ ಉಳಿದು ಜೀವಿಸುತ್ತೇನೆ. ಅದರಂತೆಯೇ ನೀನು ಧರ್ಮವನ್ನು ತನಗೆ ತಾನೇ ಪರಮಜ್ಞಾನವನ್ನು ತಿಳಿದುಕೊಂಡು ಅದರಲ್ಲಿಯೇ ಉಳಿದು ಜೀವಿಸಬೇಕೆಂದು ಹೇಳುತ್ತೇನೆ. ಈ ಧರ್ಮವನ್ನು ಈ ರೀತಿಯಾಗಿ ನಾನು ತಿಳಿದಿದ್ದೇನೆ. ಅದೇ ಧರ್ಮವನ್ನು ನೀನು ಕೂಡ ತಿಳಿದಿದ್ದೀಯಾ, ಯಾವ ಧರ್ಮವನ್ನು ನೀನು ತಿಳಿದಿದ್ದೀಯೋ ಅದೇ ಧರ್ಮವನ್ನು ನಾನೂ ತಿಳಿದಿದ್ದೇನೆ. ಆದ್ದರಿಂದ ನಾನೂ ಹೇಗೋ ಹಾಗೆಯೇ ನೀನೂ ಕೂಡ. ನೀನು ಹೇಗೋ ನಾನು ಹಾಗೆಯೇ. ಆಯುಷ್ಮಂತ, ಆದ್ದರಿಂದ ಬಾ ನಾವಿಬ್ಬರೂ ಕೂಡಿ ಈ ಬಳಗವನ್ನು ನೋಡಿಕೊಳ್ಳೋಣ ಎಂದು. ಭಾರದ್ವಾಜ, ಈ ರೀತಿಯಾಗಿ ಆಚಾರ್ಯ ಆಲಾರಕಾಲಾಮರು ನನ್ನನ್ನು, ಅವರ ಶಿಷ್ಯನನ್ನು ತಮ್ಮ ಸಮಾನ ಸ್ಥಿತಿಗೇರಿಸಲು ಮತ್ತು ಅತ್ಯಂತ ಗೌರವಾದರದಿಂದ ನನ್ನನ್ನು ಗೌರವಿಸಿದರು. ಭಾರದ್ವಾಜ, ಆದ್ದರಿಂದಾಗಿ ನನ್ನಲ್ಲಿ ಈ ರೀತಿಯ ವಿಚಾರ ಬಂತು-ಈ ಧರ್ಮವು ಪ್ರಪಂಚದಿಂದ ವಿಮುಖಗೊಳಿಸುವುದಿಲ್ಲ, ವಿರಕ್ತಿಗೊಳಿಸುವುದಿಲ್ಲ, ಅದನ್ನು ತಡೆಹಿಡಿಯುವುದಿಲ್ಲ. ಉಪಶಾಂತಿ ಗೊಳಿಸುವುದಿಲ್ಲ, ಪರಮಜ್ಞಾನ ದೊರೆಯುವುದಿಲ್ಲ, ಸಂಬೋಧಿ ಸಿಗುವುದಿಲ್ಲ, ನಿಬ್ಬಾನವನ್ನು ಪಡೆಯಲಾಗುವುದಿಲ್ಲ. ಆದರೆ ಕೇವಲ ಶೂನ್ಯತ್ವವನ್ನು ಮಾತ್ರ ಅರಿಯಲು ಸಾದ್ಯ ಎಂದು. ಭಾರದ್ವಾಜ, ಆದ್ದರಿಂದ ನಾನು ಆ ಧರ್ಮವನ್ನು ಆಚರಿಸುವುದನ್ನು ಬಿಟ್ಟು ಆ ಧರ್ಮದಿಂದ ದೂರವಾಗಿ ಹೊರಟುಹೋದೆನು.
    </p>
    <p> 7. ಭಾರದ್ವಾಜ, ನಂತರದಲ್ಲಿ ನಾನು ಕುಶಲದ ಹುಡುಕಾಟಕ್ಕಾಗಿ ಉತ್ಕೃಷ್ಟವಾದುದಕ್ಕಾಗಿ ಅತ್ಯಂತ ಶಾಂತಿದಾಯಕ ಮಾರ್ಗದ ಹುಡುಕಾಟಕ್ಕಾಗಿ ಉದ್ದಕ ರಾಮಪುತ್ರರಿದ್ದಲ್ಲಿಗೆ ಬಂದೆನು; ಹತ್ತಿರ ಬಂದವನಾಗಿ ಉದ್ದಕ ರಾಮಪುತ್ರರಿಗೆ ಹೀಗೆಂದು ಹೇಳಿದೆನು- ಆಯುಷ್ಮಂತರೇ, ನಾನು ಧರ್ಮ ಮತ್ತು ವಿನಯದಲ್ಲಿ (ನೀತಿ ಅನುಸರಣೆಯಲ್ಲಿ) ಬ್ರಹ್ಮಚರಿಯ ಪಾಲನೆ ಮಾಡುವ ಇಚ್ಛೆವುಳ್ಳವನಾಗಿದ್ದೇನೆ! ಎಂದು. ಭಾರದ್ವಾಜ, ಹೀಗೆಂದು ಹೇಳಿದ ಮೇಲೆ ಉದ್ದಕ ರಾಮಪುತ್ರರು ನನಗೆ ಹೀಗೆ ಹೇಳಿದರು-ಆಯುಷ್ಮಂತ ಹಾಗೆಯೇ ಜೀವಿಸು; ಈ ಧರ್ಮ ಯಾವ ರೀತಿಯ ಕಲಿತಂತೆಯೇ ತನಗೆ ತಾನೇ ಸ್ವತಃ ಆದಷ್ಟು ಬೇಗ ಪರಮಜ್ಞಾನವನ್ನು ಗಳಿಸಿದವನಾಗಿ ಅದರಲ್ಲೇ ಉಳಿದು ಜೀವಿಸಬಹುದು ಎಂದು.
    </p>
    <p> ಭಾರದ್ವಾಜ, ಅದೇರೀತಿಯಲ್ಲಿ ನಾನು ಆದಷ್ಟು ಬೇಗ, ಆದಷ್ಟು ಜಾಗ್ರತೆಯಾಗಿ ಆ ಧರ್ಮವನ್ನು ಪರಿಪೂರ್ಣವಾಗಿ ಅರಿತೆ. ಭಿಕ್ಷುಗಳೇ, ಅದೇರೀತಿಯಲ್ಲಿ ನಾನು ಕೇವಲ ತುಟಿಗಳ ಚಲನೆಯಿಂದ ಕೇವಲ ಮತ್ತೆ ಮತ್ತೆ ಹೇಳುವಿಕೆಯಿಂದ ಜ್ಞಾನವಾದವನ್ನು, ಥೇರವಾದವನ್ನು ಹೇಳುತ್ತೇನೆ. ನಾನು ತಿಳಿದಿದ್ದೇನೆ, ನಾನು ಕಂಡುಕೊಂಡಿದ್ದೇನೆ ಎಂದು ಬೇರೆಯವರು ಹೇಳುವ ರೀತಿಯಲ್ಲಿಯೇ ನಾನೂ ಕೂಡ ಹೇಳುತ್ತಿದ್ದೆ. ಭಾರದ್ವಾಜ, ನಂತರ ನನ್ನಲ್ಲಿ ಈ ರೀತಿಯ ವಿಚಾರ ಬಂತು-ರಾಮರು ಈ ಧರ್ಮವನ್ನು ಕೇವಲ ಶ್ರದ್ಧಾಪೂರ್ವಕವಾಗಿ ಹೇಳುವುದಿಲ್ಲ, ತನಗೆ ತಾನೇ, ತಮಗೆ ತಾವೇ ಪರಮಜ್ಞಾನವನ್ನು ಅವರು ಗಳಿಸಿಕೊಂಡು ಅದರಲ್ಲೇ ಉಳಿದು ಜೀವಿಸಲು ಉಪದೇಶಿಸುತ್ತಾರೆ. ಆದ್ದರಿಂದ ರಾಮರು ಈ ಧರ್ಮವನ್ನು ತಿಳಿದು ಅದರಲ್ಲೇ ಜೀವಿಸುತ್ತಾರೆ ಎಂದು.
    </p>
    <p> 8. ಭಾರದ್ವಾಜ, ಆಗ ನಾನು ಎಲ್ಲಿ ಉದ್ದಕ ರಾಮಪುತ್ರರಿದ್ದರೋ ಅಲ್ಲಿಗೆ ಸಮೀಪಿಸಿದೆನು. ಸಮೀಪಿಸಿದ ನಂತರ ಉದ್ದಕ ರಾಮಪುತ್ರರಿಗೆ ಹೀಗೆ ಹೇಳಿದೆನು- ಆಯುಷ್ಮಂತ ರಾಮರೇ, ಎಲ್ಲಿಯವರೆಗೆ ಈ ಧರ್ಮವು ತನಗೆ ತಾನೇ ಪರಮಜ್ಞಾನವನ್ನು ತಿಳಿದುಕೊಂಡವರಾಗಿ ಅದರಲ್ಲೇ ಉಳಿದು ಜೀವಿಸಬೇಕೆಂದು ಹೇಳುತ್ತೀರಿ? ಎಂದು. ಭಾರದ್ವಾಜ, ಹೀಗೆ ಹೇಳಿದ ಮೇಲೆ ಉದ್ದಕ ರಾಮಪುತ್ರರು ನೇವಸಞ್ಞಾಯತನದ (ಮಾನಸಿಕ ಗ್ರಹಿಕೆ ಮತ್ತು ಮಾನಸಿಕ ಗ್ರಹಿಕೆ ಇಲ್ಲದಿರುವಿಕೆ) ಸ್ಥಿತಿಯ ಬಗ್ಗೆ ತಿಳಿಸಿದರು. ಭಾರದ್ವಾಜ, ಇದಾದನಂತರ ನನಗೆ ಈ ರೀತಿಯ ವಿಚಾರ ಬಂತು- ಕೇವಲ ರಾಮರಲ್ಲಿ ಮಾತ್ರವೇ ಶ್ರದ್ಧೆ ಇದೆ ಎಂದು ಅಲ್ಲ, ನನ್ನಲ್ಲಿಯೂ ಶ್ರದ್ಧೆ ಇದೆ. ಕೇವಲ ರಾಮರಲ್ಲಿ ಮಾತ್ರವೇ ಪುರುಷಾರ್ಥ ಇದೆ ಎಂದು ಅಲ್ಲ, ನನ್ನಲ್ಲಿಯೂ ಪುರುಷಾರ್ಥ ಇದೆ, ಕೇವಲ ರಾಮರಲ್ಲಿ ಮಾತ್ರವೇ ಜಾಗೃತಭಾವ ಇದೆ ಎಂದು ಅಲ್ಲ, ನನ್ನಲ್ಲಿಯೂ ಜಾಗೃತಭಾವ ಇದೆ. ಕೇವಲ ರಾಮರಲ್ಲಿ ಮಾತ್ರವೇ ಏಕಾಗ್ರತಾಸ್ಥಿತಿ ಇದೆ ಎಂದು ಅಲ್ಲ, ನನ್ನಲ್ಲಿಯೂ ಏಕಾಗ್ರತಾಸ್ಥಿತಿ ಇದೆ, ಕೇವಲ ರಾಮರಲ್ಲಿ ಮಾತ್ರವೇ ಪ್ರಜ್ಞೆ ಇದೆ ಎಂದು ಅಲ್ಲ, ನನ್ನಲ್ಲಿಯೂ ಪ್ರಜ್ಞೆ ಇದೆ. ಆದ್ದರಿಂದ ಯಾವ ಧರ್ಮವನ್ನು ರಾಮರು ತಮಗೆ ತಾವೇ ಪರಮಜ್ಞಾನವನ್ನು ತಿಳಿದುಕೊಂಡವರಾಗಿ ಅದರಲ್ಲೇ ಉಳಿದು ಜೀವಿಸುವವರಾಗಿ ಎಂದು ಉಪದೇಶಿಸಿದರೋ ಆ ಧರ್ಮವನ್ನು ನಾನೂ ಕೂಡ ತಿಳಿದುಕೊಳ್ಳಬೇಕಾಗಿದೆ ಎಂದು ಅರಿತೆನು. ಭಾರದ್ವಾಜ, ಆ ಕಾರಣಕ್ಕಾಗಿ ಆದಷ್ಟು ಬೇಗ, ಆದಷ್ಟು ಜಾಗ್ರತೆಯಾಗಿ ಆ ಧರ್ಮವನ್ನು ತನಗೆ ತಾನೇ ಪರಮಜ್ಞಾನವನ್ನು ತಿಳಿದುಕೊಂಡವನಾಗಿ ಅದರಲ್ಲೇ ಉಳಿದು ಜೀವಿಸಿದೆನು.
    </p>
    <p> ಭಾರದ್ವಾಜ, ಆಗ ನಾನು ಎಲ್ಲಿ ಉದ್ದಕ ರಾಮಪುತ್ರರಿದ್ದರೋ ಅಲ್ಲಿಗೆ ಸಮೀಪಿಸಿದೆನು; ಸಮೀಪಿಸಿದ ನಂತರ ಉದ್ದಕ ರಾಮಪುತ್ರರಿಗೆ ಹೀಗೆ ಹೇಳಿದೆನು- ಆಯುಷ್ಮಂತ ರಾಮರೇ, ಇದನ್ನೇ ಏನು ಈ ಧರ್ಮವನ್ನು ತಮಗೆ ತಾವೇ ಪರಮಜ್ಞಾನವನ್ನು ತಿಳಿದುಕೊಂಡು ಅದರಲ್ಲಿಯೇ ಉಳಿದು ಜೀವಿಸಬೇಕು ಎಂದು ಹೇಳುವುದು?
    </p>
    <p> ಆಯುಷ್ಮಂತ ಹೌದು, ಇದನ್ನೇ ನಾನು, ಈ ಧರ್ಮವನ್ನು ತನಗೆ ತಾನೇ ಪರಮಜ್ಞಾನವನ್ನು ತಿಳಿದುಕೊಂಡು ಅದರಲ್ಲಿಯೇ ಉಳಿದು ಜೀವಿಸಿ ಎಂದು ಹೇಳುತ್ತೇನೆ.
    </p>
    <p> ಹೌದು ಆಯುಷ್ಮಂತ, ನಾನು ಕೂಡ ಇದನ್ನೇ ಈ ಧರ್ಮವನ್ನು ತನಗೆ ತಾನೇ ಪರಮಜ್ಞಾನವನ್ನು ತಿಳಿದುಕೊಂಡು ಅದರಲ್ಲಿಯೇ ಉಳಿದು ಜೀವಿಸುತ್ತೇನೆ ಎಂದು.
    </p>
    <p> ಆಯುಷ್ಮಂತ, ಬಹಳ ಲಾಭದಾಯಕವಾದದ್ದು, ಆಯುಷ್ಮಂತ, ಬಹಳ ಯೋಗ್ಯ ರೀತಿಯಲ್ಲಿ ಗಳಿಸಿದ್ದು, ಇದು ನಾನು ತಮ್ಮಂತಹ ಆಯುಷ್ಮಂತರಾದ ಸಹ ಬ್ರಹ್ಮಚಾರಿಗಳ ದರ್ಶನ ಪಡೆದದ್ದು. ಈ ಧರ್ಮವನ್ನೇ ರಾಮರು ತಮಗೆ ತಾವೇ ಪರಮಜ್ಞಾನವನ್ನು ತಿಳಿದುಕೊಂಡು ಅದರಲ್ಲೇ ಉಳಿದು ಜೀವಿಸುತ್ತೇನೆ. ಅದರಂತೆಯೇ ನೀನೂ ಧರ್ಮವನ್ನು ತನಗೆ ತಾನೇ ಪರಮಜ್ಞಾನವನ್ನು ತಿಳಿದುಕೊಂಡು ಅದರಲ್ಲಿಯೇ ಉಳಿದು ಜೀವಿಸಬೇಕು. ಆ ಧರ್ಮವನ್ನೇ ರಾಮ ತನಗೆ ತಾನೇ ಪರಮಜ್ಞಾನವನ್ನು ತಿಳಿದುಕೊಂಡು ಅದರಲ್ಲಿಯೇ ಉಳಿದು ಜೀವಿಸಬೇಕೆಂದು ಹೇಳುತ್ತೇನೆ. ಈ ರೀತಿಯಾಗಿ ಈ ಧರ್ಮವನ್ನು ರಾಮರು ಪರಮ ಜ್ಞಾನವನ್ನು ಅರಿತುಕೊಂಡಿರುವಂತೆಯೇ ನೀನೂ ಆ ಧರ್ಮವನ್ನು ತಿಳಿದುಕೊಳ್ಳುತ್ತೀಯಾ, ಯಾವ ಧರ್ಮವನ್ನು ನೀನು ತಿಳಿದುಕೊಂಡಿದ್ದೀಯೋ ಅದೇ ಧರ್ಮವನ್ನು ರಾಮರು ಆ ಧರ್ಮದ ಪರಮಜ್ಞಾನವನ್ನು ತಿಳಿದಿದ್ದಾರೆ. ಈ ರೀತಿಯಾಗಿ ರಾಮರು ಹೇಗೋ ನೀನೂ ಕೂಡ ಅದೇರೀತಿ ಆಗುತ್ತೀಯ. ನೀನು ಹೇಗೋ ಅದೇರೀತಿ ರಾಮರು ಆಗುತ್ತಾರೆ. ಆಯುಷ್ಮಂತ, ಆದ್ದರಿಂದ ಬಾ, ನಾವಿಬ್ಬರೂ ಕೂಡಿ ಈ ಬಳಗವನ್ನು ನೋಡಿಕೊಳ್ಳೋಣ ಎಂದು. ಭಾರದ್ವಾಜ, ಈ ರೀತಿಯಾಗಿ ಉದ್ದಕ ರಾಮಪುತ್ರರು ನನ್ನನ್ನು ಅವರ ಶಿಷ್ಯನನ್ನು ಆಚಾರ್ಯ ಪದವಿಯಲ್ಲಿ ಕೂರಿಸಿದರು. ಮತ್ತು ಅತ್ಯಂತ ಗೌರವಾದರದಿಂದ ನನ್ನನ್ನು ಗೌರವಿಸಿದರು. ಭಿಕ್ಷುಗಳೇ, ಅದರಿಂದಾಗಿ ನನ್ನಲ್ಲಿ ಈ ರೀತಿಯ ವಿಚಾರ ಬಂತು. ಈ ಧರ್ಮವು ಪ್ರಪಂಚದಿಂದ ವಿಮುಖಗೊಳಿಸುವುದಿಲ್ಲ, ವಿರಕ್ತಿಗೊಳಿಸುವುದಿಲ್ಲ, ಪರಮಜ್ಞಾನ ದೊರೆಯುವುದಿಲ್ಲ, ಸಂಬೋಧಿ ಸಿಗುವುದಿಲ್ಲ, ನಿಬ್ಬಾನವನ್ನು ಪಡೆಯಲಾಗುವುದಿಲ್ಲ. ಆದರೆ ಕೇವಲ ಮಾನಸಿಕ ಗ್ರಹಿಕೆ ಮತ್ತು ಮಾನಸಿಕ ಗ್ರಹಿಕೆ ಇಲ್ಲದಿರುವಿಕೆಯನ್ನು ಮಾತ್ರ ಅರಿಯಲು ಸಾಧ್ಯ ಎಂದು. ಭಾರದ್ವಾಜ, ಆದ್ದರಿಂದ ನಾನು ಆ ಧರ್ಮವನ್ನು ಆಚರಿಸುವುದನ್ನು ಬಿಟ್ಟು ಆ ಧರ್ಮದಿಂದ ದೂರವಾಗಿ ಹೊರಟುಹೋದೆನು.
    </p>
    <p> 9. ಭಾರದ್ವಾಜ, ಆನಂತರದಲ್ಲಿ ನಾನು ಕುಶಲದ ಹುಡುಕಾಟಕ್ಕಾಗಿ ಉತ್ಕೃಷ್ಟವಾದುದಕ್ಕಾಗಿ, ಅತ್ಯಂತ ಶಾಂತಿದಾಯಕ ಮಾರ್ಗದ ಹುಡುಕಾಟಕ್ಕಾಗಿ ಸ್ವಲ್ಪ ಸಮಯದ ನಂತರ ಭಿಕ್ಷಾಟನೆ ಮಾಡುವ ಯಾತ್ರಿಕನಾಗಿ ಮಗಧದ ಮೂಲಕ ಉರುವೇಲವೆಂಬ ನಗರದ ಸರಹದ್ದಿಗೆ ತಲುಪಿದೆನು. ಆ ಸ್ಥಳದಲ್ಲಿ ನಾನು ರಮಣೀಯವಾದ ಹಾಯಗಡವನ್ನು (ಕಾಲ್ಹೊಳೆಯನ್ನು) ಹಾಗೂ ಜೀವನಾಧಾರಕ್ಕಾಗಿ ಹತ್ತಿರದಲ್ಲಿರುವ ಹಳ್ಳಿಯು ಕಂಡುಬಂದಿತು. ಭಾರದ್ವಾಜ, ಆಗ ನನಗೆ ಈ ರೀತಿಯ ವಿಚಾರ ಬಂತು. ಆಹ, ಆಹ ಇದು ನಿಜಕ್ಕೂ ಬಹಳ ರಮಣೀಯವಾದ ಭೂಪ್ರದೇಶ, ಪ್ರಶಾಂತವಾದ ಅರಣ್ಯಪ್ರದೇಶ, ಶುಭ್ರವಾಗಿ ಹರಿಯುವ ನದಿ ಮತ್ತು ರಮಣೀಯವಾದ ಹಾಯಗಡ ಹಾಗೂ ಜೀವನಾಧಾರಕ್ಕಾಗಿ ಹತ್ತಿರದಲ್ಲಿರುವ ಹಳ್ಳಿ ಎಂದು. ನಿಜಕ್ಕೂ ಇದು ಪರಿಶ್ರಮಪಡುವ ಯುವಕನಿಗೆ ಪರಿಶ್ರಮಪಡಲು ಒಳ್ಳೆಯದು ಎಂದು. ಭಾರದ್ವಾಜ, ಆದ್ದರಿಂದ ನಾನು ಆ ಸ್ಥಳದಲ್ಲಿಯೇ ಕುಳಿತೆನು. ಪರಿಶ್ರಮಿಸಲು ಯೋಗ್ಯವಾಗಿದೆ ಎಂದು.
    </p>
    <p> ಭಾರದ್ವಾಜ, ನನಗೆ ಹಿಂದೆ ಕೇಳಿರದ ಈ ಮೂರು ಉದಾಹರಣೆಗಳು ತಮ್ಮಷ್ಟಕ್ಕೆ ತಾವೇ ಗೋಚರಗೊಂಡವು. ಅದು ಹೇಗೆಂದರೆ, ಭಾರದ್ವಾಜ, ಒಂದು ಹಸಿಯಾದ ಸಾರವತ್ತಾದ ನೀರಿನಲ್ಲಿ ಬಿದ್ದಿರುವ ಮರದ ತುಂಡಿಗೆ ಒಬ್ಬ ಮನುಷ್ಯನು ಉರಿಯುತ್ತಿರುವ ಕೊಳ್ಳಿಯನ್ನು ಹಿಡಿದು ಬಂದು ನಾನು ಬೆಂಕಿಯನ್ನು ಹೊತ್ತಿಸುತ್ತೇನೆ, ನಾನು ಉಷ್ಣವನ್ನು ಉಂಟುಮಾಡುತ್ತೇನೆ ಎಂದು. ರಾಜಕುಮಾರ, ಇದನ್ನು ಹೇಗೆ ಯೋಚಿಸುತ್ತೀಯಾ, ಆ ಮನುಷ್ಯನು ಅಲ್ಲಿರುವ ಹಸಿಯಾದ ಸಾರವತ್ತಾದ ನೀರಿನಲ್ಲಿ ಬಿದ್ದಿರುವ ಮರದ ತುಂಡಿಗೆ ತಾನು ಹಿಡಿದು ತಂದಿರುವ ಉರಿಯುತ್ತಿರುವ ಕೊಳ್ಳಿಯಿಂದ ತಿಕ್ಕುವುದರಿಂದ ಬೆಂಕಿಯನ್ನು ಹೊತ್ತಿಸಬಹುದೇ ಮತ್ತು ಉಷ್ಣವನ್ನು ಉಂಟುಮಾಡಬಹುದೇ ಎಂದು?
    </p>
    <p> ಪೂಜ್ಯ ಗೌತಮರೇ, ಅದು ಸಾಧ್ಯವಿಲ್ಲ.
    </p>
    <p> ಅದಕ್ಕೆ ಕಾರಣವೇನು ?
    </p>
    <p> ಪೂಜ್ಯ ಗೌತಮರೇ, ಏಕೆಂದರೆ ಸಾರವತ್ತಾದ ಮರದ ತುಂಡು ಹಸಿಯಾಗಿದೆ ಮತ್ತು ಅದು ಅಲ್ಲದೆ ನೀರಿನಲ್ಲಿ ಬಿದ್ದಿದೆ. ಆದ್ದರಿಂದ ಆ ಮನುಷ್ಯನು ಕೇವಲ ಬಳಲಿಕೆಯನ್ನು ಮತ್ತು ನಿರಾಶೆಯನ್ನು ಪಡೆಯುತ್ತಾನೆ.
    </p>
    <p> 10. ಅದೇರೀತಿಯಲ್ಲಿ ಭಾರದ್ವಾಜ, ಯಾವ ಬ್ರಾಹ್ಮಣರು ಅಥವಾ ಶ್ರಮಣರು ಶಾರೀರಿಕವಾಗಿ ಆಗಲಿ ಅಥವಾ ಮಾನಸಿಕವಾಗಿ ಆಗಲಿ ಇಂದ್ರಿಯ ಕಾಮನೆಗಳಿಂದ ದೂರ ಉಳಿಯದೇ ಬದುಕಿದರೆ ಮತ್ತು ಅವರ ಕಾಮನೆಗಳಲ್ಲಿ ಇಂದ್ರಿಯ ಆಸೆ, ಇಂದ್ರಿಯ ಲಾಲಸೆ, ಇಂದ್ರಿಯ ಪ್ರಮುಕ್ತತೆ, ಇಂದ್ರಿಯ ಪಿಪಾಸೆ, ಇಂದ್ರಿಯ ರಾಗೋದ್ರೇಕ-ಇವುಗಳನ್ನು ಅವನು ಅಂತರಂಗದಲ್ಲಿ ದಮನ ಮಾಡದಿದ್ದರೆ ಮತ್ತು ಶಮನ ಮಾಡದಿದ್ದರೆ, ಅರ್ಹ ಪೂಜ್ಯ ಶ್ರಮಣರು ಬ್ರಾಹ್ಮಣರು ಪ್ರಯತ್ನಶೀಲರಾದುದಕ್ಕಾಗಿ ತೀವ್ರವಾದ ದುಃಖದ ತೊಂದರೆಯ ತಿವಿತದ ಅನುಭವಗಳನ್ನು ಅನುಭವಿಸುತ್ತಾರೆ, ಹಾಗು ಅವರುಗಳಿಗೆ ಜ್ಞಾನವನ್ನು, ದರ್ಶನವನ್ನು, ಅನುತ್ತರವಾದ ಸಂಬೋಧಿಯನ್ನು ಪಡೆಯಲು ಸಾಧ್ಯವಿರುವುದಿಲ್ಲ. ಅವರು ಅರ್ಹ ಪೂಜ್ಯರಾದ ಶ್ರಮಣರು ಬ್ರಾಹ್ಮಣರು ಪ್ರಯತ್ನಶೀಲರಾದುದಕ್ಕಾಗಿ ತೀವ್ರವಾದ ದುಃಖದ ತೊಂದರೆಯ ತಿವಿತದ ಅನುಭವಗಳನ್ನು ಅನುಭವಿಸುವುದಿಲ್ಲ. ಹಾಗು ಅವರುಗಳಿಗೆ ಜ್ಞಾನವನ್ನು, ದರ್ಶನವನ್ನು, ಅನುತ್ತರವಾದ ಸಂಬೋಧಿಯನ್ನು ಪಡೆಯಲು ಸಾಧ್ಯವಿರುವುದಿಲ್ಲ. ರಾಜಕುಮಾರ, ಇದು ನನ್ನಲ್ಲಿ ಹಿಂದೆ ಕೇಳಿರದ ತನ್ನಷ್ಟಕ್ಕೆ ತಾನೇ ಗೋಚರಗೊಂಡ ಮೊದಲ ಉದಾಹರಣೆ.
    </p>
    <p> 11. ಭಾರದ್ವಾಜ, ನಂತರದಲ್ಲಿ ನನ್ನಲ್ಲಿ ಈ ರೀತಿಯ ಹಿಂದೆ ಕೇಳಿರದ ತನ್ನಷ್ಟಕ್ಕೆ ತಾನೇ ಎರಡನೇ ಉದಾಹರಣೆ ಗೋಚರಗೊಂಡಿತು. ಅದು ಹೇಗೆಂದರೆ, ಭಾರದ್ವಾಜ, ಹಸಿಯಾದ ಸಾರವತ್ತಾದ ನೀರಿನಿಂದ ದೂರವಾಗಿ ಒಣ ನೆಲದ ಮೇಲೆ ಬಿದ್ದಿರುವ ಮರದ ತುಂಡಿಗೆ ಒಬ್ಬ ಮನುಷ್ಯನು ಉರಿಯುತ್ತಿರುವ ಕೊಳ್ಳಿಯನ್ನು ಹಿಡಿದು ಬಂದು ನಾನು ಬೆಂಕಿಯನ್ನು ಹೊತ್ತಿಸುತ್ತೇನೆ, ನಾನು ಉಷ್ಣವನ್ನು ಉಂಟುಮಾಡುತ್ತೇನೆ ಎಂದು. ಇದನ್ನು ನೀನು ಹೇಗೆ ಯೋಚಿಸುತ್ತೀಯಾ, ಭಾರದ್ವಾಜ, ಆ ಮನುಷ್ಯನು ಅಲ್ಲಿರುವ ಹಸಿಯಾದ ಸಾರವತ್ತಾದ ನೀರಿನಿಂದ ದೂರವಾಗಿ ಒಣ ನೆಲದ ಮೇಲೆ ಬಿದ್ದಿರುವ ಮರದ ತುಂಡಿಗೆ ಆ ಮನುಷ್ಯನು ತಾನು ಹಿಡಿದು ತಂದಿರುವ ಉರಿಯುತ್ತಿರುವ ಕೊಳ್ಳಿಯಿಂದ ತಿಕ್ಕುವುದರಿಂದ ಬೆಂಕಿಯನ್ನು ಹೊತ್ತಿಸಬಹುದೆ ಮತ್ತು ಉಷ್ಣವನ್ನು ಉಂಟುಮಾಡಬಹುದೆ? ಎಂದು.
    </p>
    <p> ಪೂಜ್ಯ ಗೌತಮರೇ, ಅದು ಸಾಧ್ಯವಿಲ್ಲ.
    </p>
    <p> ಅದಕ್ಕೆ ಕಾರಣವೇನು?
    </p>
    <p> ಪೂಜ್ಯ ಗೌತಮರೇ, ಏಕೆಂದರೆ ನೀರಿನಿಂದ ದೂರವಾಗಿ ಒಣ ನೆಲದ ಮೇಲೆ ಆ ಸಾರವತ್ತಾದ ಮರದ ತುಂಡು ಇದ್ದರೂ ಅದು ಹಸಿಯಾಗಿದೆ. ಆದ್ದರಿಂದ ಆ ಮನುಷ್ಯನು ಕೇವಲ ಬಳಲಿಕೆಯನ್ನು ಮತ್ತು ನಿರಾಶೆಯನ್ನು ಪಡೆಯುತ್ತಾನೆ.
    </p>
    <p> ಅದೇರೀತಿಯಲ್ಲಿ ಭಾರದ್ವಾಜ, ಯಾವ ಬ್ರಾಹ್ಮಣರು ಅಥವಾ ಶ್ರಮಣರು ಕೇವಲ ಶಾರೀರಿಕವಾಗಿ ಇಂದ್ರಿಯ ಕಾಮನೆಗಳಿಂದ ದೂರ ಉಳಿಯದೇ ಬದುಕಿದರೆ ಮತ್ತು ಅವರ ಕಾಮನೆಗಳಲ್ಲಿ ಇಂದ್ರಿಯ ಆಸೆ, ಇಂದ್ರಿಯ ಲಾಲಸೆ, ಇಂದ್ರಿಯ ಪ್ರಮುಕ್ತತೆ, ಇಂದ್ರಿಯ ಪಿಪಾಸೆ, ಇಂದ್ರಿಯ ರಾಗೋದ್ರೇಕ-ಇವುಗಳನ್ನು ಅವನು ಅಂತರಂಗದಲ್ಲಿ ದಮನ ಮಾಡದಿದ್ದರೆ ಮತ್ತು ಶಮನ ಮಾಡಿದಿದ್ದರೆ, ಅರ್ಹ ಪೂಜ್ಯ ಶ್ರಮಣರು ಬ್ರಾಹ್ಮಣರು ಪ್ರಯತ್ನಶೀಲರಾದುದಕ್ಕಾಗಿ ತೀವ್ರವಾದ ದುಃಖದ ತೊಂದರೆಯ ತಿವಿತದ ಅನುಭವಗಳನ್ನು ಅನುಭವಿಸುತ್ತಾರೆ. ಹಾಗೂ ಅವರುಗಳಿಗೆ ಜ್ಞಾನವನ್ನು, ದರ್ಶನವನ್ನು, ಅನುತ್ತರವಾದ ಸಂಬೋಧಿಯನ್ನು ಪಡೆಯಲು ಸಾಧ್ಯವಿರುವುದಿಲ್ಲ. ಅವರು ಅರ್ಹ, ಪೂಜ್ಯ ಶ್ರಮಣರು ಬ್ರಾಹ್ಮಣರು ಪ್ರಯತ್ನಶೀಲರಾದುದಕ್ಕಾಗಿ ತೀವ್ರವಾದ ದುಃಖದ ತೊಂದರೆಯ ತಿವಿತದ ಅನುಭವಗಳನ್ನು ಅನುಭವಿಸುವುದಿಲ್ಲ. ಹಾಗು ಅವರುಗಳಿಗೆ ಜ್ಞಾನವನ್ನು, ದರ್ಶನವನ್ನು, ಅನುತ್ತರವಾದ ಸಂಬೋಧಿಯನ್ನು ಪಡೆಯಲು ಸಾಧ್ಯವಿರುವುದಿಲ್ಲ. ಭಾರದ್ವಾಜ, ಇದು ನನ್ನಲ್ಲಿ ಹಿಂದೆ ಕೇಳಿರದ ತನ್ನಷ್ಟಕ್ಕೆ ತಾನೇ ಗೋಚರಗೊಂಡ ಎರಡನೇ ಉದಾಹರಣೆ.
    </p>
    <p> 12. ಭಾರದ್ವಾಜ, ನಂತರದಲ್ಲಿ ನನ್ನಲ್ಲಿ ಈ ರೀತಿಯ ಹಿಂದೆ ಕೇಳಿರದ ತನ್ನಷ್ಟಕ್ಕೆ ತಾನೇ ಮೂರನೆಯ ಉದಾಹರಣೆ ಗೋಚರಗೊಂಡಿತು. ಅದು ಹೇಗೆಂದರೆ, ಭಾರದ್ವಾಜ, ಒಣಗಿದ ಬೆಂಡಾಗಿರುವ ಮರದ ತುಂಡು ನೀರಿನಿಂದ ದೂರವಾಗಿ ಒಣಗಿದ ನೆಲದ ಮೇಲೆ ಇದ್ದು ಆಗ ಒಬ್ಬ ಮನುಷ್ಯನು ಉರಿಯುತ್ತಿರ ಕೊಳ್ಳಿಯನ್ನು ಹಿಡಿದು ಬಂದು ನಾನು ಬೆಂಕಿಯನ್ನು ಹೊತ್ತಿಸುತ್ತೇನೆ ನಾನು ಉಷ್ಣವನ್ನು ಉಂಟುಮಾಡುತ್ತೇನೆ ಎಂದು. ಇದನ್ನು ನೀನು ಹೇಗೆ ಯೋಚಿಸುತ್ತೀಯ, ಭಾರದ್ವಾಜ, ಆ ಮನುಷ್ಯನು ಅಲ್ಲಿರುವ ಒಣಗಿದ ಬೆಂಡಾಗಿರುವ ನೀರಿನಿಂದ ದೂರವಾಗಿ ಒಣ ನೆಲದ ಮೇಲೆ ಇರುವ ಮರದ ತುಂಡಿಗೆ ಆ ಮನುಷ್ಯನು ತಾನು ಹಿಡಿದು ತಂದಿರುವ ಉರಿಯುತ್ತಿರುವ ಕೊಳ್ಳಿಯಿಂದ ತಿಕ್ಕುವುದರಿಂದ ಬೆಂಕಿಯನ್ನು ಹೊತ್ತಿಸಬಹುದೆ ಮತ್ತು ಉಷ್ಣವನ್ನು ಉಂಟುಮಾಡಬಹುದೆ ಎಂದು?
    </p>
    <p> ಪೂಜ್ಯ ಗೌತಮರೇ, ಸಾಧ್ಯವಿದೆ.
    </p>
    <p> ಅದಕ್ಕೆ ಕಾರಣವೇನು?
    </p>
    <p> ಪೂಜ್ಯ ಗೌತಮರೇ, ಏಕೆಂದರೆ ನೀರಿನಿಂದ ದೂರವಾಗಿ ಒಣನೆಲದ ಮೇಲೆ ಆ ಒಣಗಿದ, ಬೆಂಡಾಗಿರುವ ಮರದ ತುಂಡಿದೆ ಎಂದು.
    </p>
    <p> ಭಾರದ್ವಾಜ, ಅದೇರೀತಿಯಲ್ಲಿ ಇಂದ್ರಿಯ ಕಾಮನೆಗಳಿಂದ ದೂರ ಉಳಿದು ಬದುಕಿದರೆ, ಮತ್ತು ಅವರ ಕಾಮನೆಗಳಲ್ಲಿ ಇಂದ್ರಿಯ ಆಸೆ, ಇಂದ್ರಿಯಲಾಲಸೆ, ಇಂದ್ರಿಯ ಪ್ರಮುಕ್ತತೆ, ಇಂದ್ರಿಯ ಪಿಪಾಸೆ ಇಂದ್ರಿಯ ರಾಗೋದ್ರೇಕ ಇವುಗಳನ್ನು ಅವನು ಅಂತರಂಗದಲ್ಲಿ ದಮನ ಮಾಡಿದ್ದರೆ ಮತ್ತು ಶಮನ ಮಾಡಿದ್ದರೆ, ಅರ್ಹ, ಪೂಜ್ಯ ಶ್ರಮಣರು ಬ್ರಾಹ್ಮಣರು ಪ್ರಯತ್ನಶೀಲರಾದುದಕ್ಕಾಗಿ ತೀವ್ರವಾದ ದುಃಖದ ತೊಂದರೆಯ ತಿವಿತದ ಅನುಭವಗಳನ್ನು ಅನುಭವಿಸಿದರೂ ಅವರುಗಳಿಗೆ ಜ್ಞಾನವನ್ನು, ದರ್ಶನವನ್ನು ಅನುತ್ತರವಾದ ಸಂಬೋಧಿಯನ್ನು ಪಡೆಯಲು ಸಾಧ್ಯವಿದೆ. ಅವರು ಅರ್ಹ, ಪೂಜ್ಯ ಶ್ರಮಣರು, ಬ್ರಾಹ್ಮಣರು ಪ್ರಯತ್ನಶೀಲರಾದುದಕ್ಕಾಗಿ ತೀವ್ರವಾದ ದುಃಖದ ತೊಂದರೆಯ ತಿವಿತದ ಅನುಭವಗಳನ್ನು ಅನುಭವಿಸದೆ ಇದ್ದರೂ ಅವರುಗಳಿಗೆ ಜ್ಞಾನವನ್ನು, ದರ್ಶನವನ್ನು, ಅನುತ್ತರವಾದ ಸಂಬೋಧಿಯನ್ನು ಪಡೆಯಲು ಸಾಧ್ಯವಿದೆ. ಭಾರದ್ವಾಜ, ಇದು ನನ್ನಲ್ಲಿ ಹಿಂದೆ ಕೇಳಿರದ ತನ್ನಷ್ಟಕ್ಕೆ ತಾನೇ ಗೋಚರಗೊಂಡ ಮೂರನೇ ಉದಾಹರಣೆ.
    </p>
    <p> ಭಾರದ್ವಾಜ, ಇವೇ ಆ ಮೂರು ನನ್ನಲ್ಲಿ ಹಿಂದೆ ಕೇಳಿದರದ ತಮ್ಮಷ್ಟಕ್ಕೆ ತಾವೇ ಗೋಚರಗೊಂಡ ಮೂರು ಉದಾಹರಣೆಗಳು.
    </p>
    <p> 13. ಭಾರದ್ವಾಜ, ನಂತರದಲ್ಲಿ ನನಗೆ ಹೀಗೆ ಅನಿಸಿತು- ಒಂದುವೇಳೆ ಹೀಗೆ ನಾನು ಹಲ್ಲಿನಿಂದ ಹಲ್ಲನ್ನು ಕಚ್ಚಿಕೊಂಡು, ನಾಲಿಗೆಯಿಂದ ಬಾಯಿಯ ಮೇಲ್ಭಾಗವನ್ನು ಒತ್ತಿಕೊಂಡು ಮನಸ್ಸಿನಿಂದಲೇ ಮನಸ್ಸನ್ನು ನಿಗ್ರಹಿಸಬಲ್ಲೆನಾದರೆ, ದಮನ ಮಾಡಬಲ್ಲನಾದರೆ, ದರ್ಪದಿಂದ ಆಳಬಲ್ಲೆನಾದರೆ ಎಂದು. ಅದೇರೀತಿಯಲ್ಲಿ ಭಾರದ್ವಾಜ, ಹಲ್ಲಿನಿಂದ ಹಲ್ಲನ್ನು ಕಚ್ಚಿಕೊಂಡು, ನಾಲಿಗೆಯಿಂದ ಬಾಯಿಯ ಮೇಲ್ಭಾಗವನ್ನು ಒತ್ತಿಕೊಂಡು ಮನಸ್ಸಿನಿಂದಲೇ ಮನಸ್ಸನ್ನು ದಮನಮಾಡುತ್ತೇನೆ, ನಿಗ್ರಹಿಸುತ್ತೇನೆ, ದರ್ಪದಿಂದ ಆಳುತ್ತೇನೆ. ಭಾರದ್ವಾಜ, ಹಲ್ಲಿನಿಂದ ಹಲ್ಲನ್ನು ಕಚ್ಚಿಕೊಂಡು, ನಾಲಿಗೆಯಿಂದ ಬಾಯಿಯ ಮೇಲ್ಭಾಗವನ್ನು ಒತ್ತಿಕೊಂಡು, ಮನಸ್ಸಿನಿಂದ ಮನಸ್ಸನ್ನು ನಿಗ್ರಹಿಸಿದಾಗ ದಮನ ಮಾಡಿದಾಗ, ದರ್ಪದಿಂದ ಆಳಿದಾಗ ನನ್ನಲ್ಲಿ ಕಂಕುಳಿನಲ್ಲಿ ಬೆವರು ಹರಿದುಬಂತು. ಭಾರದ್ವಾಜ, ಯಾವ ರೀತಿಯಲ್ಲಿ ಒಬ್ಬ ಶಕ್ತಿಶಾಲಿ ಮನುಷ್ಯ ದುರ್ಬಲ ಮನುಷ್ಯನ ತಲೆಯನ್ನು ಹಿಡಿದುಕೊಂಡು ಅಥವಾ ಭುಜವನ್ನು ಹಿಡಿದುಕೊಂಡು ನಿಗ್ರಹ ಮಾಡುವಂತೆ, ದಮನಮಾಡುವಂತೆ, ದರ್ಪದಿಂದ ಆಳುವಂತೆ, ಅದೇರೀತಿಯಲ್ಲಿ ನಾನು ಕೂಡ. ಭಾರದ್ವಾಜ, ಹಲ್ಲಿನಿಂದ ಹಲ್ಲನ್ನು ಕಚ್ಚಿದಾಗ ನಾಲಿಗೆಯಿಂದ ಬಾಯಿಯ ಮೇಲ್ಭಾಗವನ್ನು ಒತ್ತಿದಾಗ, ಮನಸ್ಸಿನಿಂದ ಮನಸ್ಸನ್ನು ನಿಗ್ರಹಿಸಿದಾಗ, ದಮನಮಾಡಿದಾಗ, ದರ್ಪದಿಂದ ಆಳಿದಾಗ ಕಂಕುಳಲ್ಲಿ ಬೆವರು ಹರಿದುಬಂತು. ಭಾರದ್ವಾಜ, ಆದರೆ ನನ್ನಲ್ಲಿ ಆಲಸ್ಯವಿಲ್ಲದ ಪ್ರಯತ್ನಶೀಲತೆಯು ಉಂಟಾಯಿತು. ಚಂಚಲತೆಯಿಲ್ಲದ ಎಚ್ಚರ ಸ್ಥಿತಿಯು ಉಪಸ್ಥಿತವಾಯಿತು. ಆದರೂ ನನ್ನ ಶರೀರ ಕ್ಷೊಭೆಗೊಳಗಾಗಿತ್ತು. ಮತ್ತು ಅಶಾಂತಿಗೊಳಗಾಗಿತ್ತು. ಏಕೆಂದರೆ ದುಃಖವೇ ಪ್ರಧಾನವಾಗಿರುವಾಗ ಅದರ ವಿರುದ್ಧವೇ ನಾನು ಹೋರಾಡುತ್ತಿದ್ದೆ.
    </p>
    <p> 14. ಭಾರದ್ವಾಜ, ಆನಂತರದಲ್ಲಿ ನನಗೆ ಹೀಗೆ ಅನಿಸಿತು- ಒಂದುವೇಳೆ ಉಸಿರಾಟವನ್ನು ನಿಲ್ಲಿಸಿದ ಧ್ಯಾನ ಸಮಾಧಿಯನ್ನು ಅಭ್ಯಾಸ ಮಾಡಿದರೆ ಹೇಗೆ ಎಂದು ಅದೇರೀತಿಯಲ್ಲಿ ನಾನು, ಭಾರದ್ವಾಜ, ಬಾಯಿಯಿಂದ ಮತ್ತು ಮೂಗಿನಿಂದ ಒಳ ಉಸಿರಾಟವನ್ನು ಮತ್ತು ಹೊರ ಉಸಿರಾಟ ನಿಲ್ಲಿಸಿದ ಮೇಲೆ ಕಿವಿಗಳ ರಂಧ್ರಗಳಲ್ಲಿ ಗಾಳಿಯು ಜೋರಾದ ಶಬ್ದ ಉಂಟುಮಾಡಿತು. ಹೇಗೆಂದರೆ, ಕಮ್ಮಾರನ ತಿದಿಯ ಗಾಳಿ ಚೀಲವು ಮಾಡುವ ಜೋರಾದ ಶಬ್ದದ ಹಾಗೆ. ಅದೇರೀತಿಯಲ್ಲಿ ಕೂಡ ನನ್ನಲ್ಲಿ, ಭಾರದ್ವಾಜ, ಬಾಯಿಯಿಂದ ಮತ್ತು ಮೂಗಿನಿಂದ ನಡೆವ ಒಳ ಉಸಿರಾಟ ಮತ್ತು ಹೊರ ಉಸಿರಾಟ ನಿಲ್ಲಿಸಿದ ಮೇಲೆ ಕಿವಿಯ ರಂಧ್ರಗಳಲ್ಲಿ ಗಾಳಿಯು ಜೋರಾದ ಶಬ್ದವನ್ನು ಉಂಟುಮಾಡಿತು.
    </p>
    <p> 15. ಭಾರದ್ವಾಜ, ಆನಂತರದಲ್ಲಿ ನನಗೆ ಹೀಗೆ ಅನಿಸಿತು- ಒಂದುವೇಳೆ ಉಸಿರಾಟವನ್ನು ನಿಲ್ಲಿಸಿದ ಧ್ಯಾನ ಸಮಾಧಿಯನ್ನು ಅಭ್ಯಾಸ ಮಾಡಿದರೆ ಹೇಗೆ ಎಂದು. ಅದೇರೀತಿಯಲ್ಲಿ ಭಾರದ್ವಾಜ, ಬಾಯಿಯಿಂದ ಮತ್ತು ಮೂಗಿನಿಂದ ಮತ್ತು ಕಿವಿಯಿಂದ ನಡೆವ ಒಳ ಉಸಿರಾಟ ಮತ್ತು ಹೊರ ಉಸಿರಾಟವನ್ನು ನಿಲ್ಲಿಸಿದ ಮೇಲೆ ಬಲಯುತವಾದ ಗಾಳಿಯು ತಲೆಯೊಳಗೆ ಬಾಧೆಯನ್ನುಂಟುಮಾಡಿತು. ಹೇಗೆಂದರೆ ಭಾರದ್ವಾಜ, ಒಬ್ಬ ಬಲಶಾಲಿಯಾದ ಮನುಷ್ಯನು ಹರಿತವಾದ ಕತ್ತಿಯಿಂದ ತಲೆಯನ್ನು ಸೀಳುವ ಹಾಗೆ, ಅದೇರೀತಿಯಾಗಿ ಕೂಡ ನನ್ನಲ್ಲಿ, ಭಾರದ್ವಾಜ, ಬಾಯಿಯಿಂದ ಮತ್ತು ಮೂಗಿನಿಂದ ಮತ್ತು ಕಿವಿಯಿಂದ ನಡೆವ ಒಳ ಉಸಿರಾಟ ಮತ್ತು ಹೊರ ಉಸಿರಾಟವನ್ನು ನಿಲ್ಲಿಸಿದ ಮೇಲೆ ಬಲಯುತವಾದ ಗಾಳಿಯು ತಲೆಯೊಳಗೆ ಬಾಧೆಯನ್ನುಂಟುಮಾಡಿತು.
    </p>
    <p> 16. ಭಾರದ್ವಾಜ, ನಂತರದಲ್ಲಿ ನನಗೆ ಹೀಗೆ ಅನಿಸಿತು- ಒಂದುವೇಳೆ ಉಸಿರಾಟವನ್ನು ನಿಲ್ಲಿಸಿದ ಧ್ಯಾನ ಸಮಾಧಿಯನ್ನು ಅಭ್ಯಾಸ ಮಾಡಿದರೆ ಹೇಗೆ ಎಂದು. ಅದೇರೀತಿಯಲ್ಲಿ ನಾನು, ಭಾರದ್ವಾಜ, ಬಾಯಿಯಿಂದ ಮತ್ತು ಮೂಗಿನಿಂದ ಮತ್ತು ಕಿವಿಯಿಂದ ನಡೆವ ಒಳ ಉಸಿರಾಟ ಮತ್ತು ಹೊರ ಉಸಿರಾಟವನ್ನು ನಿಲ್ಲಿಸಿದೆನು. ಆನಂತರದಲ್ಲಿ ನನಗೆ, ಭಾರದ್ವಾಜ, ಬಾಯಿಯಿಂದ ಮತ್ತು ಮೂಗಿನಿಂದ ಮತ್ತು ಕಿವಿಯಿಂದ ನಡೆವ ಒಳ ಉಸಿರಾಟ ಮತ್ತು ಹೊರ ಉಸಿರಾಟವನ್ನು ನಿಲ್ಲಿಸಿದ ಮೇಲೆ ಬಲಯುತವಾದ ತಲೆನೋವು ತಲೆಯಲ್ಲಿ ಉಂಟಾಯಿತು. ಹೇಗೆಂದರೆ, ಭಾರದ್ವಾಜ, ಬಲವಾದ ಮನುಷ್ಯನೊಬ್ಬನು ತಲೆಯನ್ನು ಒಂದು ಗಟ್ಟಿಯಾದ ಚರ್ಮದ ಪಟ್ಟಿಯಿಂದ ಬಲವಾಗಿ ಸುತ್ತಿ ಕಟ್ಟಿದ್ದ ರೀತಿಯಲ್ಲಿ. ಅದೇರೀತಿಯಲ್ಲಿ ಕೂಡ, ಭಾರದ್ವಾಜ, ಬಾಯಿಯಿಂದ ಮತ್ತು ಮೂಗಿನಿಂದ ಮತ್ತು ಕಿವಿಯಿಂದ ನಡೆವ ಒಳ ಉಸಿರಾಟ ಮತ್ತು ಹೊರ ಉಸಿರಾಟವನ್ನು ನಿಲ್ಲಿಸಿದ ಮೇಲೆ ಬಲಯುತವಾದ ತಲೆನೋವು ತಲೆಯಲ್ಲಿ ಉಂಟಾಯಿತು.
    </p>
    <p> 17. ಭಾರದ್ವಾಜ, ಆನಂತರದಲ್ಲಿ ನನಗೆ ಹೀಗೆ ಅನಿಸಿತು- ಒಂದುವೇಳೆ ಉಸಿರಾಟವನ್ನು ನಿಲ್ಲಿಸಿದ ಧ್ಯಾನ ಸಮಾಧಿಯನ್ನು ಅಭ್ಯಾಸ ಮಾಡಿದರೆ ಹೇಗೆ ಎಂದು. ಅದೇರೀತಿಯಲ್ಲಿ ನಾನು, ಭಾರದ್ವಾಜ, ಬಾಯಿಯಿಂದ ಮತ್ತು ಮೂಗಿನಿಂದ ಮತ್ತು ಕಿವಿಯಿಂದ ನಡೆವ ಒಳ ಉಸಿರಾಟ ಮತ್ತು ಹೊರ ಉಸಿರಾಟವನ್ನು ನಿಲ್ಲಿಸಿದೆನು. ಆನಂತರದಲ್ಲಿ ನನಗೆ, ಭಾರದ್ವಾಜ, ಬಾಯಿಯಿಂದ ಮತ್ತು ಮೂಗಿನಿಂದ ಮತ್ತು ಕಿವಿಯಿಂದ ನಡೆವ ಒಳ ಉಸಿರಾಟ ಮತ್ತು ಹೊರ ಉಸಿರಾಟವನ್ನು ನಿಲ್ಲಿಸಿದ ಮೇಲೆ ಶಕ್ತಿಶಾಲಿಯಾದ ಗಾಳಿಯು ನನ್ನ ಹೊಟ್ಟೆಯಲ್ಲೆಲ್ಲ ಸುಳಿದಾಡುತ್ತಿರುವಂತಾಯಿತು. ಹೇಗೆಂದರೆ, ಭಾರದ್ವಾಜ, ಒಬ್ಬ ದಕ್ಷನಾದ ಹಸು ಕಡಿಯುವವನು ಅಥವಾ ಹಸು ಕಡಿಯುವವನ ಸಹಾಯಕ ಒಂದು ಹರಿತವಾದ ಚೂರಿಯಿಂದ ಹಸುವಿನ ಹೊಟ್ಟೆಯನ್ನು ಕೊಚ್ಚುವ ರೀತಿಯಲ್ಲಿ. ಅದೇರೀತಿಯಲ್ಲಿ ಕೂಡ. ಭಾರದ್ವಾಜ, ಬಾಯಿಯಿಂದ ಮತ್ತು ಮೂಗಿನಿಂದ ಮತ್ತು ಕಿವಿಯಿಂದ ನಡೆವ ಒಳ ಉಸಿರಾಟ ಮತ್ತು ಹೊರ ಉಸಿರಾಟವನ್ನು ನಿಲ್ಲಿಸಿದ ಮೇಲೆ ಶಕ್ತಿಶಾಲಿಯಾದ ಗಾಳಿಯು ನನ್ನ ಹೊಟ್ಟೆಯಲ್ಲೆಲ್ಲಾ ಸುಳಿದಾಡುತ್ತಿರುವಂತಾಯಿತು.
    </p>
    <p> 18. ಭಾರದ್ವಾಜ, ಆನಂತರದಲ್ಲಿ ನನಗೆ ಹೀಗೆ ಅನಿಸಿತು - ಒಂದುವೇಳೆ ಉಸಿರಾಟವನ್ನು ನಿಲ್ಲಿಸಿದ ಧ್ಯಾನ ಸಮಾಧಿಯನ್ನು ಅಭ್ಯಾಸ ಮಾಡಿದರೆ ಹೇಗೆ ಎಂದು. ಅದೇರೀತಿಯಲ್ಲಿ ನಾನು, ಭಾರದ್ವಾಜ, ಬಾಯಿಯಿಂದ ಮತ್ತು ಮೂಗಿನಿಂದ ಮತ್ತು ಕಿವಿಯಿಂದ ನಡೆವ ಒಳ ಉಸಿರಾಟ ಮತ್ತು ಹೊರ ಉಸಿರಾಟವನ್ನು ನಿಲ್ಲಿಸಿದೆನು. ಆನಂತರದಲ್ಲಿ ನನಗೆ ಭಾರದ್ವಾಜ, ಬಾಯಿಯಿಂದ ಮತ್ತು ಮೂಗಿನಿಂದ ಮತ್ತು ಕಿವಿಯಿಂದ ನಡೆವ ಒಳ ಉಸಿರಾಟ ಮತ್ತು ಹೊರ ಉಸಿರಾಟವನ್ನು ನಿಲ್ಲಿಸಿದ ಮೇಲೆ ಶರೀರದಲ್ಲಿ ಭಯಂಕರವಾದ ಉರಿ ಉಂಟಾಯಿತು. ಹೇಗೆಂದರೆ, ಭಾರದ್ವಾಜ, ಇಬ್ಬರು ಬಲವಾದ ಮನುಷ್ಯರು ಒಬ್ಬ ದುರ್ಬಲ ಮನುಷ್ಯನ ಎರಡು ಕೈಗಳನ್ನು ಹಿಡಿದುಕೊಂಡು ಉರಿಯುತ್ತಿರುವ ಬೆಂಕಿ ಕೆಂಡದ ಮೇಲೆ ಸುತ್ತಿಸಿ ಸುತ್ತಿಸಿ ಗರಿಗರಿಯಾಗಿ ಸುಡುವ ಹಾಗೆ. ಅದೇರೀತಿಯಲ್ಲಿ, ಭಾರದ್ವಾಜ, ಬಾಯಿಯಿಂದ ಮತ್ತು ಮೂಗಿನಿಂದ ಮತ್ತು ಕಿವಿಯಿಂದ ನಡೆವ ಒಳ ಉಸಿರಾಟ ಮತ್ತು ಹೊರ ಉಸಿರಾಟವನ್ನು ನಿಲ್ಲಿಸಿದ ಮೇಲೆ ಶರೀರದಲ್ಲಿ ಭಯಂಕರವಾದ ಉರಿ ಉಂಟಾಯಿತು. ಭಾರದ್ವಾಜ, ಆದರೆ ನನ್ನಲ್ಲಿ ಆಲಸ್ಯವಿಲ್ಲದ ಪ್ರಯತ್ನಶೀಲತೆಯು ಉಂಟಾಯಿತು. ಪುನರುಚ್ಚರಿಸಿ ಹುಟ್ಟಿದ ದುಃಖದ ಅನುಭವವು ಮನಸ್ಸನ್ನು ಆಕ್ರಮಿಸಿಕೊಂಡು ಉಳಿಯಲಾಗಲಿಲ್ಲ. ಭಾರದ್ವಾಜ, ಈ ರೀತಿಯಾಗಿರುವ ನನ್ನನ್ನು ಕಂಡು ದೇವತೆಗಳು ಹೀಗೆ ನುಡಿದರು- ಶ್ರಮಣ ಗೌತಮರು ಸತ್ತುಹೋಗಿದ್ದಾರೆ ಎಂದು ಕೆಲವು ದೇವತೆಗಳು ಹೀಗೆ ನುಡಿದರು- ಶ್ರಮಣ ಗೌತಮರು ಇನ್ನೂ ಸತ್ತಿಲ್ಲ, ಈಗ ಸಾಯುವ ಸ್ಥಿತಿಯಲ್ಲಿದ್ದಾರೆ ಎಂದು. ಕೆಲವು ದೇವತೆಗಳು ಹೀಗೆ ನುಡಿದರು- ಶ್ರಮಣ ಗೌತಮರು ಸತ್ತೂ ಇಲ್ಲ ಮತ್ತು ಸಾಯುವ ಸ್ಥಿತಿಯಲ್ಲೂ ಇಲ್ಲ. ಶ್ರಮಣ ಗೌತಮರು ಅರಹಂತರು, ಅರಹಂತರಾಗಿರುವವರ ಜೀವನವೇ ಹೀಗಿರುತ್ತದೆ ಎಂದು.
    </p>
    <p> 19. ಭಾರದ್ವಾಜ, ಆನಂತರದಲ್ಲಿ ನನಗೆ ಹೀಗೆ ಅನಿಸಿತು - ಒಂದುವೇಳೆ ನಾನು ಎಲ್ಲರೀತಿಯ ಆಹಾರ ಸೇವನೆ ನಿಲ್ಲಿಸಿದರೆ ಹೇಗೆ ಎಂದು. ಆಗ ಭಾರದ್ವಾಜ, ನನ್ನಲ್ಲಿಗೆ ದೇವತೆಗಳು ಬಂದು ಹೀಗೆ ಹೇಳಿದರು- ಪೂಜ್ಯರೇ, ಹಾಗೆ ನೀವು ಎಲ್ಲರೀತಿಯ ಆಹಾರ ಸೇವನೆಯನ್ನು ನಿಲ್ಲಿಸಬೇಡಿ. ಪೂಜ್ಯರೇ, ನೀವು ಖಂಡಿತವಾಗಿಯು ಹಾಗೆ ಎಲ್ಲರೀತಿಯ ಆಹಾರ ಸೇವನೆಯನ್ನು ನಿಲ್ಲಿಸಿದ್ದೇ ಆದರೆ ಆಗ ನಾವು ನಮ್ಮ ದಿವ್ಯ ಆಹಾರವನ್ನು ಕೂದಲಿನ ರಂಧ್ರದ ಮೂಲಕವಾಗಿ ಹರಿಸುತ್ತೇವೆ, ಅದರಿಂದಾಗಿ ನೀವು ಜೀವಿಸಬಹುದು ಎಂದು. ಭಾರದ್ವಾಜ, ಆಹಾರ ಸೇವನೆಯನ್ನು ನಿಲ್ಲಿಸುವೆನೆಂದುಕೊಂಡರುವಾಗ ನಾನು ಈ ದೇವತೆಗಳ ದಿವ್ಯ ಆಹಾರವನ್ನು ಕೂದಲಿನ ರಂಧ್ರಗಳ ಮೂಲಕ ಹರಿಸಿಕೊಂಡಿದ್ದೆ. ಆದರೆ ಅದರಿಂದಾಗಿ ನಾನು ಸುಳ್ಳು ಹೇಳಿದಂತಾಗುತ್ತದೆ ಎಂದು. ಆದ್ದರಿಂದ ನಾನು, ಭಾರದ್ವಾಜ, ಆ ದೇವತೆಗಳನ್ನು ಅಗತ್ಯವಿಲ್ಲ ಎಂದು ಹೇಳಿ ಕಳಿಸಿಬಿಟ್ಟೆನು.
    </p>
    <p> 20. ಭಾರದ್ವಾಜ, ಆನಂತರದಲ್ಲಿ ನನಗೆ ಹೀಗೆ ಅನಿಸಿತು- ಒಂದುವೇಳೆ ಸ್ವಲ್ಪ ಸ್ವಲ್ಪ ತೊಟ್ಟು ತೊಟ್ಟು ಆಹಾರವನ್ನು ಸೇವಿಸಿದರೆ, ಹೇಳುವುದಾದರೆ- ಕಾಳುಗಳ ಕಟ್ಟುರಸವಾಗಲಿ, ಬೇಳೆಗಳ ರಸವಾಗಲಿ, ಸೊಪ್ಪಿನ ರಸವಾಗಲಿ, ಬೀಜಕಾಳುವಿನ ರಸವಾಗಲಿ ಎಂದು. ಭಾರದ್ವಾಜ, ನಾನು ಸ್ವಲ್ಪ ತೊಟ್ಟು ತೊಟ್ಟು ಆಹಾರವನ್ನು ಸೇವಿಸಿದೆನು. ಹೇಳುವುದಾದರೆ-ಕಾಳುಗ ಕಟ್ಟುರಸವಾಗಲಿ, ಬೇಳೆಗಳ ರಸವಾಗಲಿ, ಸೊಪ್ಪಿನ ರಸವಾಗಲಿ, ಬೀಜಕಾಳುವಿನ ರಸವಾಗಲಿ. ಆ ರೀತಿಯಾಗಿ ನಾನು ಭಾರದ್ವಾಜ, ಸ್ವಲ್ಪ ಸ್ವಲ್ಪ ತೊಟ್ಟು ತೊಟ್ಟು ಆಹಾರವನ್ನು ಸೇವಿಸಿದ್ದರಿಂದಾಗಿ, ಹೇಳುವುದಾದರೆ-ಕಾಳುಗಳ ಕಟ್ಟು ರಸವಾಗಲಿ, ಬೇಳೆಗಳ ರಸವಾಗಲಿ, ಸೊಪ್ಪಿನ ರಸವಾಗಲಿ, ಬೀಜ ಕಾಳುವಿನ ರಸವಾಗಲಿ ಸೇವಿಸಿದ್ದರಿಂದಾಗಿ ನನ್ನ ಶರೀರವು ಅತೀವವಾಗಿ ಸೊರಗಿಹೋಯಿತು. ಹೀಗೆ ಕಡಿಮೆ ಆಹಾರ ಸೇವನೆಯಿಂದಾಗಿ ಹೇಗಾಯಿತೆಂದರೆ ನನ್ನ ಅಂಗ ಪ್ರತ್ಯಂಗಗಳು ದ್ರಾಕ್ಷಿ ಬಳ್ಳಿಯ ಅಥವಾ ಬೊಂಬಿನ ಕಡ್ಡಿಯ ಗಂಟುಗಳ ರೀತಿಯಾದವು. ಹೀಗೆ ಕಡಿಮೆ ಆಹಾರ ಸೇವನೆಯಿಂದಾಗಿ ಹೇಗಾಯಿತೆಂದರೆ, ನನ್ನ ಕುಂಡೆಯ ಭಾಗವು ಒಂಟೆಯ ಗೊರಸಿನ ರೀತಿಯಲ್ಲಿ ಆಯಿತು. ಹೀಗೆ ಕಡಿಮೆ ಆಹಾರ ಸೇವನೆಯಿಂದಾಗಿ ಹೇಗಾಯಿತೆಂದರೆ ನನ್ನ ಬೆನ್ನೆಲುಬು ಕೊರೆದು ಕೂಡಿಸಿದ ಮಣಿಗಳ ರೀತಿಯಾಯಿತು. ಹೀಗೆ ಕಡಿಮೆ ಆಹಾರ ಸೇವನೆಯಿಂದಾಗಿ ಹೇಗಾಯಿತೆಂದರೆ ನನ್ನ ಸೊರಗಿದ ಎದೆ ಮೂಳೆಗಳು ಕೃಶವಾಗಿ ಹಾಳಾಗಿ ಪಾಳು ಬಿದ್ದಿರುವ ಉಗ್ರಾಣದ ಛಾವಣಿಯ ಗಳುಗಳ ರೀತಿಯಲ್ಲಿ ಆದವು. ಹೀಗೆ ಕಡಿಮೆ ಆಹಾರ ಸೇವನೆಯಿಂದಾಗಿ ಹೇಗಾಯಿತೆಂದರೆ ಅತ್ಯಂತ ಆಳವಾದ ಬಾವಿಯಲ್ಲಿ ಉಳಿದಿರುವ ಸ್ವಲ್ಪ ನೀರಿನ ರೀತಿಯಲ್ಲಿ ನನ್ನ ಕಣ್ಣಾಲೆಗಳು ಆಳವಾಗಿ ಗುಳಿಬಿದ್ದು ಕಣ್ಣಿನ ರಂಧ್ರಗಳಲ್ಲಿ ಹುದುಗಿರುವಂತೆ ಆದವು. ಹೀಗೆ ಕಡಿಮೆ ಆಹಾರ ಸೇವನೆಯಿಂದಾಗಿ ಸುಡುವ ಗಾಳಿ ಮತ್ತು ಬೇಗೆಯಿಂದಾಗಿ ಸುಕ್ಕು ಸುಕ್ಕಾಗಿ ಒಣಗಿ ಹೋಗಿರುವಂತೆ ಆಯಿತು. ಹೀಗಿರುವಲ್ಲಿ ಭಾರದ್ವಾಜ, ನಾನು ಹೊಟ್ಟೆಯ ಚರ್ಮವನ್ನು ಮುಟ್ಟಿದಾಗ ಬೆನ್ನಲುಬನ್ನು ಹಿಡಿದುಕೊಂಡಂತಾಯಿತು. ಬೆನ್ನೆಲುಬನ್ನು ಮುಟ್ಟಿದಾಗ ಹೊಟ್ಟೆಯ ಚರ್ಮವನ್ನು ಹಿಡಿದುಕೊಂಡಂತಾಯಿತು. ಭಾರದ್ವಾಜ, ಹೀಗೆ ನಾನು ಕಡಿಮೆ ಆಹಾರ ಸೇವಿಸಿದ್ದರಿಂದಾಗಿ ಹೊಟ್ಟೆಯ ಚರ್ಮ ಮತ್ತು ಬೆನ್ನೆಲುಬುಗಳು ಒಂದೇ ಆದವು. ಹೀಗಿರುವಲ್ಲಿ ನಾನು, ಭಾರದ್ವಾಜ, ಮಲವನ್ನು ಅಥವಾ ಮೂತ್ರವನ್ನು ಮಾಡಬೇಕೆಂದಾಗ ಕಡಿಮೆ ಆಹಾರ ಸೇವನೆಯಿಂದಾಗಿ ಅಲ್ಲಿಯೆ ಮಕಾಡಿಯಗಿ ಬಿದ್ದುಬಿಟ್ಟೆನು. ಹೀಗಿರುವಲ್ಲಿ ನಾನು ಭಾರದ್ವಾಜ, ಈ ರೀತಿ ಇರುವ ಶರೀರವನ್ನು ನನ್ನ ಬೆರಳುಗಳಿಂದ ಅಂಗಾಂಗಗಳನ್ನು ನೋವು ನಿವಾರಣೆಗೆ ಸವರಿದೆನು. ಭಾರದ್ವಾಜ, ಹಾಗೆ ನಾನು ಕೈಬೆರಳುಗಳಿಂದ ಅಂಗಾಂಗಗಳನ್ನು ಸವರಿದಾಗ ಕಡಿಮೆ ಆಹಾರ ಸೇವನೆಯಿಂದಾಗಿ ಚರ್ಮದಲ್ಲಿ ಬೇರೂರಿದ್ದ ಕೂದಲುಗಳು ತಮ್ಮ ಜಾಗದಿಂದ ಉದುರಿಹೋದವು. ಭಾರದ್ವಾಜ, ಹೀಗಿರುವ ನನ್ನನ್ನು ಮನುಷ್ಯರು ಕಂಡಾಗ ಹೀಗೆ ಹೇಳಿದರು- ಶ್ರಮಣ ಗೌತಮರು ಕರಿಯ ಮನುಷ್ಯರು ಎಂದು. ಕೆಲವು ಮನುಷ್ಯರು ಹೀಗೆ ಹೇಳಿದರು- ಶ್ರಮಣ ಗೌತಮರು ಕಪ್ಪಾಗಿಲ್ಲ, ಶ್ರಮಣ ಗೌತಮರು ಕಂದು ಬಣ್ಣದವರಾಗಿದ್ದಾರೆ ಎಂದು. ಕೆಲವು ಮನುಷ್ಯರು ಹೀಗೆ ಹೇಳಿದರು- ಶ್ರಮಣ ಗೌತಮರು ಕಪ್ಪು ಅಲ್ಲ, ಕಂದು ಅಲ್ಲ, ಶ್ರಮಣ ಗೌತಮರು ಕಳೆಗುಂದಿದ ಹಳದಿ ಬಣ್ಣದ ಮನುಷ್ಯರು ಎಂದು. ಭಾರದ್ವಾಜ, ಹೀಗೆ ನಾನು ಕಡಿಮೆ ಆಹಾರ ಸೇವಿಸಿದ್ದರಿಂದಾಗಿ ಪರಿಶುದ್ಧವಾಗಿ ಹೊಳೆಯುತ್ತಿದ್ದ ನನ್ನ ಚರ್ಮದ ಬಣ್ಣವು ಕಳಾಹೀನವಾಗಿ ಮಾರ್ಪಟ್ಟಿತ್ತು.
    </p>
    <p> 21 ಭಾರದ್ವಾಜ, ಆನಂತರದಲ್ಲಿ ನನಗೆ ಹೀಗೆ ಅನಿಸಿತು- ಕೆಲವು ಶ್ರಮಣರು ಅಥವಾ ಬ್ರಾಹ್ಮಣರು ಹಿಂದೆ ಗತಕಾಲದಲ್ಲಿ ತೀವ್ರವಾದ ನೋವು ಉಂಟುಮಾಡುವ ತೀಕ್ಷ್ಣವಾಗಿರುವಂತಹ ಉಗ್ರವಾದ ದುಃಖ ಅನುಭವವನ್ನು ಅನುಭವಿಸಿದ್ದಾರೆ. ಆದರೆ ಅದೇ ಅಂತ್ಯವೇ ಅಥವಾ ಅದಕ್ಕಿಂತಲೂ ಕಡೆಯಾದ ಸ್ಥಿತಿ ಇದೆಯೆ. ಕೆಲವು ಶ್ರಮಣರು ಅಥವಾ ಬ್ರಾಹ್ಮಣರು ಈಗಲೂ ತೀವ್ರವಾದ ನೋವು ಉಂಟುಮಾಡುವ ತೀಕ್ಷ್ಣವಾದ ಉಗ್ರವಾದ ದುಃಖ ಅನುಭವವನ್ನು ಅನುಭವಿಸುತ್ತಿದ್ದಾರೆ. ಆದರೆ ಅದೇ ಅಂತ್ಯವೆ ಅಥವಾ ಅದಕ್ಕಿಂತಲೂ ಕಡೆಯಾದ ಸ್ಥಿತಿ ಇದೆಯೆ. ಈ ರೀತಿಯಾಗಿ ನಾನು ಬಹು ಉಗ್ರವಾದ ದುಃಖವನ್ನುಂಟುಮಾಡುವ ಅಭ್ಯಾಸಗಳಲ್ಲಿ ತೊಡಗಿದರೂ ಸಹ ಉತ್ತಮ ಮನುಷ್ಯರು ಸಾಧಿಸುವ ಧರ್ಮಗಳನ್ನು, ಆರ್ಯರೆಂದೆನಿಸಿಕೊಳ್ಳುವವರು ಸಾಧಿಸುವ ವಿಶೇಷ ಜ್ಞಾನ ಮತ್ತು ದರ್ಶನಗಳನ್ನು ಸಾಧಿಸಲಾಗುವುದಿಲ್ಲ. ಬೋಧಿಯನ್ನು ಪಡೆಯಬಲ್ಲ ಬೇರೊಂದು ಮಾರ್ಗ ಇರಬಹುದೆ ಎಂದು? ಭಾರದ್ವಾಜ, ಆನಂತರದಲ್ಲಿ ನನಗೆ ಹೀಗೆ ಅನಿಸಿತು. ಒಮ್ಮೆ ಸಾಕ್ಯ ಕುಲದ ನನ್ನ ತಂದೆ ಭೂಮಿಯನ್ನು ಉಳುಮೆ ಮಾಡುತ್ತಿದ್ದಾಗ, ನಾನು ನೇರಳೆ ಮರದ ಕೆಳಗೆ ಕುಳಿತಿರುವಾಗ ಕಾಮವನ್ನು ದಾಟಿದವನಾಗಿ ಅಕುಶಲ ಧರ್ಮಗಳನ್ನು ದಾಟಿದವನಾಗಿ ಸವಿತರ್ಕನಾಗಿ ಸವಿಚಾರನಾಗಿ ಏಕಾಂತತೆಯಿಂದ ಹುಟ್ಟಿದ ಆನಂದ ಮತ್ತು ಸುಖದಿಂದ ಕೂಡಿದ ಸಮಾಧಿಯ ಮೊದಲ ಹಂತವನ್ನು ಸಾಧಿಸಿಕೊಂಡು ನೆಲೆಗೊಳ್ಳುವಿಕೆಯನ್ನು ಮನಗೊಂಡೆನು. ಬೋಧಿಯನ್ನು ಪಡೆಯುವ ಮಾರ್ಗವು ಇದಾಗಬಹುದು ಎಂದು. ಭಾರದ್ವಾಜ, ಆನಂತರದಲ್ಲಿ ನನ್ನಲ್ಲಿ ಉಂಟಾದ ಜಾಗೃತ ಸ್ಥಿತಿಯಿಂದಾಗಿ ಈ ಅರಿವು ಮೂಡಿಬಂತು. ಇದೇ ಬೋಧಿಯ ಮಾರ್ಗ ಎಂದು. ಭಾರದ್ವಾಜ, ಆನಂತರದಲ್ಲಿ ನನಗೆ ಹೀಗೆ ಅನಿಸಿತು ಆ ಸುಖದ ಅನುಭವಕ್ಕೆ, ನನ್ನಲ್ಲಿ ಹೆದರಿಕೆ ಉಂಟಾಗುವುದೇನು, ಯಾವ ಸುಖವು ಇಂದ್ರಿಯ ಸುಖವನ್ನು ಬಿಟ್ಟು ಬೇರೆಯದಾಗಿದೆಯೊ, ಅವುಗಳಿಗೆ ಎಂದು. ಭಾರದ್ವಾಜ, ಆನಂತರದಲ್ಲಿ ನನಗೆ ಹೀಗೆ ಅನಿಸಿತು ಆ ಸುಖದ ಅನುಭವಕ್ಕೆ ನಾನು ಹೆದರುವುದಿಲ್ಲ, ಯಾವ ಸುಖವು ಇಂದ್ರಿಯ ಸುಖವನ್ನು ಬಿಟ್ಟು ಬೇರೆಯದಾಗಿದೆಯೊ ಅವುಗಳಿಗೆ ಎಂದು.
    </p>
    <p> 22. ಭಾರದ್ವಾಜ, ಆನಂತರದಲ್ಲಿ ನನಗೆ ಹೀಗೆ ಅನಿಸಿತು- ನಾನು ಈ ರೀತಿಯಾಗಿ ಶರೀರವನ್ನು ದಂಡನೆಗೆ ಒಳಪಡಿಸಿ, ಕೃಶಕಾಯನಾಗಿದ್ದೇನೆ. ಆದರೆ ಆ ರೀತಿಯ ಸುಖದ ಸ್ಥಿತಿಯನ್ನು ಪಡೆಯಲು ಕಷ್ಟ ಸಾಧ್ಯವಾಗುತ್ತದೆ. ಒಂದುವೇಳೆ ನಾನು ಶಕ್ತಿವರ್ಧಕವಾದಂತಹ ಆಹಾರ ಅನ್ನ ಮತ್ತು ಮೊಸರನ್ನು ಸೇವಿಸಿದರೆ ಹೇಗೆ? ಎಂದು. ಹಾಗೆಯೇ ನಾನು, ಭಾರದ್ವಾಜ, ಶಕ್ತಿವರ್ಧಕವಾದಂತಹ ಆಹಾರ ಅನ್ನ ಮತ್ತು ಮೊಸರನ್ನು ಸೇವಿಸಿದನು. ಆ ಸಮಯದಲ್ಲಿ, ಭಾರದ್ವಾಜ, ನನ್ನನ್ನು ಐದುಜನ ಭಿಕ್ಷುಗಳು ಸೇವೆ ಮಾಡುತ್ತ ಜೊತೆಯಲ್ಲಿದ್ದರು- ಯಾವಾಗ ಶ್ರಮಣ ಗೌತಮರು ಧರ್ಮವನ್ನು ಅವಿಷ್ಕಾರ ಮಾಡುತ್ತಾರೋ ಆಗ ಅವರು ಅದನ್ನು ನಮಗೆ ಪ್ರಕಾಶಪಡಿಸುತ್ತಾರೆ ಎಂದು. ಯಾವಾಗ ನಾನು, ಭಾರದ್ವಾಜ, ಶಕ್ತಿವರ್ಧಕವಾದ ಆಹಾರ ಅನ್ನ ಮತ್ತು ಮೊಸರನ್ನು ಸೇವಿಸಿದೆನೋ ಆಗ ನನ್ನನ್ನು ಆ ಐದು ಜನ ಭಿಕ್ಷುಗಳು ಧಿಕ್ಕರಿಸಿ ಹೊರಟುಹೋದರು. ಶ್ರಮಣ ಗೌತಮರು ಯತೇಚ್ಛವಾಸಿಗಳು, ಪ್ರಯತ್ನದಲ್ಲಿ ನಂಬಿಕೆ ಇಲ್ಲದವರು, ಯತೇಚ್ಛದ ಜೀವನದ ಕಡೆ ತಿರುಗಿದವರು ಎಂದು.
    </p>
    <p> 23. ಹಾಗಾಗಿ ನಾನು, ಭಾರದ್ವಾಜ, ಶಕ್ತಿವರ್ಧಕವಾದ ಆಹಾರವನ್ನು ಸೇವಿಸಿಕೊಂಡು, ಬಲವನ್ನು ವೃದ್ಧಿಸಿಕೊಂಡು, ಕಾಮವನ್ನು ದಾಟಿದವನಾಗಿ ಅಕುಶಲ ಧರ್ಮಗಳನ್ನು ದಾಟಿದವನಾಗಿ ಸವಿತರ್ಕನಾಗಿ, ಸವಿಚಾರನಾಗಿ ಏಕಾಂತತೆಯಿಂದ ಹುಟ್ಟಿದ ಆನಂದ ಮತ್ತು ಸುಖದಿಂದ ಕೂಡಿದ ಸಮಾಧಿಯ ಮೊದಲನೆ ಹಂತವನ್ನು ಸಾಧಿಸಿಕೊಂಡು ನೆಲೆಗೊಂಡೆನು. ಈ ರೀತಿಯಾಗಿ ನನ್ನಲ್ಲಿ ಭಾರದ್ವಾಜ, ಹುಟ್ಟಿದ ಸುಖದ ಅನುಭವವು ಕೂಡ ಮನಸ್ಸನ್ನು ಆಕ್ರಮಿಸಿಕೊಂಡು ಉಳಿಯಲು ಆಗಲಿಲ್ಲ. ವಿತರ್ಕ ವಿಚಾರಗಳನ್ನು ಶಮನಗೊಳಿಸಿ ಆಂತರಿಕ ಸ್ಥೈರ್ಯ ಮತ್ತು ಮನಸ್ಸಿನ ಏಕೋಭಾವದಿಂದ ಸಮಾಧಿಯಲ್ಲಿ ಹುಟ್ಟಿದ ವಿತರ್ಕಗಳಿಲ್ಲದ ವಿಚಾರಗಳಿಲ್ಲದ ಆನಂದ ಮತ್ತು ಸುಖದಿಂದ ಕೂಡಿದ ಸಮಾಧಿಯ ಎರಡನೆ ಹಂತವನ್ನು ಸಾಧಿಸಿಕೊಂಡು ನೆಲೆಗೊಂಡೆನು.
    </p>
    <p> 24. ಸಮಾಹಿತವಾದ ಆ ಚಿತ್ತವು ಈ ರೀತಿಯಾದ ಪರಿಶುದ್ಧವೂ ನಿರ್ಮಲವೂ ದೋಷ ವಿಮುಕ್ತವೂ ಮೃದುವೂ ಕಾರ್ಯ ಯೋಗ್ಯವೂ ಸ್ಥಿರವೂ ಅಚಲವೂ ಆಗಿ ಹಿಂದಿನ ಜನ್ಮ ಸ್ಮರಣೆಗಳ ಕಡೆಗೆ ಚಿತ್ತವನ್ನು ತಿರುಗಿಸಿದೆ, ಬಾಗಿಸಿದೆ. ನನ್ನ ಅನೇಕ ವಿಧವಾದ ಪೂರ್ವ ಜನ್ಮಗಳನ್ನು ನೆನಪಿಗೆ ತಂದುಕೊಂಡೆ. ಹೇಗೆಂದರೆ- ಒಂದು... ಜನ್ಮವನ್ನು... ಪುನರುಚ್ಚರಿಸಿ... ಹೀಗೆ ಸವಿವರವಾಗಿ, ಬಿಡಿಬಿಡಿಯಾಗಿ ಅನೇಕ ವಿಧವಾದ ಪೂರ್ವಜನ್ಮಗಳನ್ನು ನೆನಪು ಮಾಡಿಕೊಂಡೆ. ಹೀಗೆ ಭಾರದ್ವಾಜ, ರಾತ್ರಿಯ ಮೊದಲ ಜಾವದಲ್ಲಿ ಮೊದಲನೆಯ ಲೋಕೋತ್ತರ ಜ್ಞಾನ ನನ್ನಲ್ಲಿ ಉಂಟಾಯಿತು; ಅಜ್ಞಾನ ಹರಿದು ಜ್ಞಾನ ಹುಟ್ಟಿತು; ತಮಸ್ಸು ನಾಶವಾಯಿತು, ಬೆಳಕು ಹುಟ್ಟಿತು; ಸದಾ ಎಚ್ಚರವಾಗಿರುವವನಿಗೆ ಉತ್ಸಾಹಶೀಲನಿಗೆ ಸಂಯಮಶೀಲನಿಗೆ ಹೇಗೆ ಆಗುತ್ತದೋ ಹಾಗೆ. ಈ ರೀತಿಯಾಗಿ ನನ್ನಲ್ಲಿ ಹುಟ್ಟಿದ ಸುಖದ ಅನುಭವವು ನನ್ನ ಮನಸ್ಸನ್ನು ಆಕ್ರಮಿಸಿಕೊಂಡು ಉಳಿಯಲು ಆಗಲಿಲ್ಲ.
    </p>
    <p> 25. ಸಮಾಹಿತವಾದ ಆ ಚಿತ್ತವು ಈ ರೀತಿಯಾಗಿ ಪರಿಶುದ್ಧವೂ ನಿರ್ಮಲವೂ, ಉಜ್ವಲವೂ ಎಲ್ಲ ದೋಷಗಳಿಂದ ವಿಮುಕ್ತವೂ ಮೃದುವೂ ಕಾರ್ಯ ಯೋಗ್ಯವೂ ಸ್ಥಿರವೂ ಅಚಲವೂ ಆಗಿ ಜೀವಿಗಳ ಸಾವು ಮತ್ತು ಮರುಹುಟ್ಟುಗಳ ಕಡೆಗೆ ಚಿತ್ತವನ್ನು ತಿರುಗಿಸದೆ, ಬಾಗಿಸಿ, ಆ ವಿಶುದ್ಧವಾದ ಮಾನವಾತೀತ ದಿವ್ಯ ನೇತ್ರದಿಂದ ಜೀವಿಗಳನ್ನು ನೋಡಿದೆ. ಸಾಯುತ್ತಿರುವ ಮತ್ತೆ ಹುಟ್ಟುತ್ತಿರುವ ಅಧಮ-ಉತ್ತಮವಾದ ಸುರೂಪಿ-ಕುರೂಪಿಯಾದ ಸದ್ಗತಿ-ದುರ್ಗತಿಗಳಿಗೆ ಹೋಗುತ್ತಿರುವ ಕಮ್ಮ-ಕಮರ್ಾನುಸಾರವಾಗಿರುವ ಜೀವಿಗಳನ್ನು ಅರಿತೆನು. ಪುನರುಚ್ಚರಿಸಿ...ಹೀಗೆ ಭಾರದ್ವಾಜ, ರಾತ್ರಿಯ ಮಧ್ಯದ ಜಾವದಲ್ಲಿ ಎರಡನೆಯ ಲೋಕೋತ್ತರ ಜ್ಞಾನ ನನ್ನಲ್ಲಿ ಉಂಟಾಯಿತು. ಅಜ್ಞಾನವು ಹರಿದುಹೋಯಿತು. ಜ್ಞಾನ ಹುಟ್ಟಿತು; ತಮಸ್ಸು ನಾಶವಾಯಿತು, ಬೆಳಕು ಹುಟ್ಟಿತು; ಸದಾ ಎಚ್ಚರವಾಗಿರುವವನಿಗೆ ಉತ್ಸಾಹಶೀಲನಿಗೆ ಸಂಯಮಶೀಲನಿಗೆ ಹೇಗೆ ಆಗುತ್ತದೋ ಹಾಗೆ. ಈ ರೀತಿಯಾಗಿ ನನ್ನಲ್ಲಿ ಹುಟ್ಟಿದ ಸುಖದ ಅನುಭವವು ನನ್ನ ಮನಸ್ಸನ್ನು ಆಕ್ರಮಿಸಿಕೊಂಡು ಉಳಿಯಲಾಗಲಿಲ್ಲ.
    </p>
    <p> 26. ಸಮಾಹಿತವಾದ ಆ ಚಿತ್ತವು ಈ ರೀತಿಯಾಗಿ ಪರಿಶುದ್ಧವು, ನಿರ್ಮಲವೂ, ಉಜ್ವಲವೂ ಎಲ್ಲಾ ದೋಷಗಳಿಂದ ವಿಮುಕ್ತವೂ ಮೃದುವೂ ಕಾರ್ಯ ಯೋಗ್ಯವೂ ಸ್ಥಿರವೂ ಅಚಲವೂ ಆಗಿ ಆಸವಗಳ ಕ್ಷಯದ ಕಡೆಗೆ ಚಿತ್ತವನ್ನು ತಿರುಗಿಸದೆ, ಬಾಗಿಸಿದೆ. ಆಗ ಇದೆ ದುಃಖ ಎಂಬ ಪ್ರತ್ಯಕ್ಷ ಜ್ಞಾನ ಪಡೆದೆ, ಇದೇ ದುಃಖದ ಹುಟ್ಟು ಎಂಬ ಪ್ರತ್ಯಕ್ಷ ಜ್ಞಾನವನ್ನು ಪಡೆದೆ. ಇದೇ ದುಃಖದ ನಿರೋಧ ಎಂಬ ಪ್ರತ್ಯಕ್ಷ ಜ್ಞಾನವನ್ನು ಪಡೆದೆ, ಇದೇ ದುಃಖದ ನಿರೋಧಕ್ಕೆ ಒಯ್ಯುವ ಮಾರ್ಗ ಎಂಬ ಪ್ರತ್ಯಕ್ಷ ಜ್ಞಾನವನ್ನು ಪಡೆದೆ. ಇದೇ ಆಸವ ಎಂಬ ಪ್ರತ್ಯಕ್ಷ ಜ್ಞಾನವನ್ನು ಪಡೆದೆ, ಇದೇ ಆಸವಗಳ ನಿರೋಧ ಎಂಬ ಪ್ರತ್ಯಕ್ಷ ಜ್ಞಾನವನ್ನು ಪಡೆದೆ. ಇದೇ ಆಸವಗಳ ನಿರೋಧಕ್ಕೆ ಒಯ್ಯುವ ಮಾರ್ಗ ಎಂಬ ಪ್ರತ್ಯಕ್ಷ ಜ್ಞಾನವನ್ನು ಪಡೆದೆ. ಹೀಗೆ ಕಂಡಮೇಲೆ, ಹೀಗೆ ಅರಿತಮೇಲೆ ಕಾಮಾಸವಗಳಿಂದಲೂ ಚಿತ್ತವು ಬಿಡುಗಡೆ ಹೊಂದಿದೆ. ಭವಾಸವಗಳಿಂದಲೂ ಚಿತ್ತವು ಬಿಡುಗಡೆ ಹೊಂದಿದೆ. ಅಜ್ಞಾನದ ಆಸವಗಳಿಂದಲೂ ಚಿತ್ತವು ಬಿಡುಗಡೆ ಹೊಂದಿದೆ, ಬಿಡುಗಡೆ ಹೊಂದಿದಾಗ ಬಿಡುಗಡೆಯಾಯಿತು ಎಂದು ಅರಿವಾಯಿತು. ಜನ್ಮವು ಕೊನೆಯಾಯಿತು, ಬ್ರಹ್ಮಚರ್ಯವು ಪೂರ್ಣವಾಯಿತು, ಮಾಡಬೇಕಾದುದನ್ನು ಮಾಡಿದ್ದಾಯಿತು. ಸಾಧಿಸಬೇಕಾದ್ದು ಇನ್ನೇನು ಉಳಿದಿಲ್ಲ ಈ ಜ್ಞಾನ ಉಂಟಾಯಿತು. ಹೀಗೆ ಭಾರದ್ವಾಜ, ರಾತ್ರಿಯ ಕೊನೆಯ ಜಾವದಲ್ಲಿ ಮೂರನೆಯ ಜ್ಞಾನ ಉಂಟಾಯಿತು. ಅಜ್ಞಾನವು ಹರಿದುಹೋಯಿತು, ಜ್ಞಾನ ಹುಟ್ಟಿತು; ತಮಸ್ಸು ನಾಶವಾಯಿತು, ಬೆಳಕು ಹುಟ್ಟಿತು; ಸದಾ ಎಚ್ಚರವಾಗಿರುವವನಿಗೆ ಉತ್ಸಾಹಶೀಲನಿಗೆ ಸಂಯಮಶೀಲನಿಗೆ ಹೇಗೆ ಆಗುತ್ತದೋ ಹಾಗೆ.
    </p>
    <p> 27. ಹೀಗೆ ಕೇಳಿದ ಮೇಲೆ ಬ್ರಾಹ್ಮಣ ಮಾಣವ ಸಂಗಾರವನು ಭಗವಾನರಿಗೆ ಹೇಳಿದನು: ಪೂಜ್ಯ ಗೌತಮರ ಪ್ರಯತ್ನ ತಪ್ಪಿಲ್ಲದುದು, ಪೂಜ್ಯ ಗೌತಮರ ಪ್ರಯತ್ನ ಒಬ್ಬ ಸತ್ಪುರುಷರ ತೆರನಾದುದು ಮತ್ತು ಅರಹಂತರೂ ಹಾಗೂ ಸಮ್ಮಾಸಂಬುದ್ಧರು ಹಾಗೆಯೇ ಇರುವುದು. ಪೂಜ್ಯ ಗೌತಮರೇ, ದೇವರುಗಳು ಇದ್ದಾರೆಯೇ?
    </p>
    <p> ಭಾರದ್ವಾಜ, ನನಗೆ ಗೊತ್ತಿರುವ ಹಾಗೆ ದೇವರುಗಳು ಇದ್ದಾರೆ.
    </p>
    <p> ಪೂಜ್ಯ ಗೌತಮರೆ, ಅದು ಹೇಗೆ? ದೇವರುಗಳು ಇದ್ದಾರೆಯೇ? ಎಂದು ನಿಮ್ಮನ್ನು ಕೇಳಿದಾಗ ನೀವು ಹೇಳಿದಿರಿ: ಭಾರದ್ವಾಜ, ನನಗೆ ಗೊತ್ತಿರುವ ಹಾಗೆ ದೇವರುಗಳು ಇದ್ದಾರೆ. ಹೀಗೆ ಹೇಳಿದರೆ, ನೀವು ಏನು ಹೇಳುತ್ತಿರುವಿರೋ ಅದು ತುಚ್ಛವೂ ಮತ್ತು ಸುಳ್ಳೂ ಅಲ್ಲವೇ?113
    </p>
    <p> ಭಾರದ್ವಾಜ, ಯಾರಾದರು ದೇವರುಗಳು ಇದ್ದಾರೆಯೇ? ಎಂದು ಕೇಳಿದಾಗ ದೇವರುಗಳು ಇದ್ದಾರೆ ಅಥವಾ ನನಗೆ ಗೊತ್ತಿರುವ ಹಾಗೆ ದೇವರುಗಳು ಇದ್ದಾರೆ ಎಂದು ಉತ್ತರ ಬಂದಾಗ ಬುದ್ಧಿವಂತನಾದವನು ದೇವರುಗಳು ಇದ್ದಾರೆ ಎಂದು ಅಥರ್ೈಸಬಹುದು.
    </p>
    <p> ಪೂಜ್ಯ ಗೌತಮರು ನನಗೆ ಮೊದಲನೆ ರೀತಿಯಲ್ಲಿ ಏಕೆ ಉತ್ತರಿಸಲಿಲ್ಲ?
    </p>
    <p> ಭಾರದ್ವಾಜ, ದೇವರುಗಳು ಇದ್ದಾರೆ ಎಂಬುದು ಈ ಲೋಕದಲ್ಲಿ ಸರ್ವ ಸಮ್ಮತವಾದ ಮತ.
    </p>
    <p> 28. ಹೀಗೆ ಹೇಳಿದ ಮೇಲೆ, ಬ್ರಾಹ್ಮಣ ಮಾಣವ ಭಾರದ್ವಾಜನು ಭಗವಾನರಿಗೆ ಹೇಳಿದನು: ಅದ್ಭುತ; ಪೂಜ್ಯ ಗೌತಮರೆ! ಅದ್ಭುತ ಪೂಜ್ಯ ಗೌತಮರೆ! ಬೋರಲಾಗಿ ಬಿದ್ದುದನ್ನು ಸರಿಪಡಿಸಿದಂತೆ, ರಹಸ್ಯವಾದುದನ್ನು ವಿವರಿಸಿದಂತೆ, ದಾರಿತಪ್ಪಿದವನಿಗೆ ದಾರಿ ತೋರಿಸಿದಂತೆ, ಕಣ್ಣಿರುವವರಿಗೆ ಕತ್ತಲಲ್ಲಿ ರೂಪಗಳು ಕಾಣುವಂತಾಗಲು ದೀಪ ಹಚ್ಚಿದಂತೆ ಪೂಜ್ಯ ಗೌತಮರು ಧಮ್ಮವನ್ನು ವಿವಿಧರೀತಿಯಲ್ಲಿ ಸ್ಪಷ್ಟಪಡಿಸಿದರು. ನಾನು ಪೂಜ್ಯ ಗೌತಮರಿಗೆ, ಧಮ್ಮಕ್ಕೆ ಮತ್ತು ಭಿಕ್ಖು ಸಂಘಕ್ಕೆ ಶರಣು ಹೋಗುತ್ತೇನೆ. ನನ್ನ ಪ್ರಾಣ ಇರುವವರೆಗೂ ಉಪಾಸಕನಾಗಿ ಪೂಜ್ಯ ಗೌತಮರಿಗೆ ಶರಣು ಹೋಗಿದ್ದೇನೆಂದು ತಿಳಿಯಲಿ.
    </p>
    <h2>ಇಲ್ಲಿಗೆ ಸಂಗಾರವ ಸುತ್ತ ಮುಗಿಯಿತು </h2>
    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2012</span>)</p>
      <p>Translated from the Pali by <span class='author'>Molakalmuru Srinivasamurthy</span>.</p>
      <p>ಅನುವಾದಕ: ಮೊಳಕಾಲ್ಕೂರು ಶ್ರೀನಿವಾಸಮೂರ್ತಿ</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>