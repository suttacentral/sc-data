<!DOCTYPE html>
<html>

<head>
  <meta charset='UTF-8'>
  <meta name='author' content='Dr. B. V. Rajaram'>
  <title>MN 75: ಮಾಗಂಡಿಯ ಸುತ್ತ-ಡಾ|| ರಾಜಾರಾಂ ಬಿ.ವಿ.</title>
</head>

<body>
  <article id='mn75' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>2. ಪರಿಬ್ಬಾಜಕ ವಗ್ಗ</li>
      </ul>
      <h1 class='sutta-title'>75. ಮಾಗಂಡಿಯ ಸುತ್ತ</h1>
    </header>
    <h2>ಮಾಗಂಡಿಯ ಸುತ್ತ
    </h2>
    <h2>1. ಶ್ರಮಣಗೌತಮರು ಹುಟ್ಟಿನ ನಾಶಕಾರಿಯು
    </h2>
    <p> 1. ಹೀಗೆ ನಾನು ಕೇಳಿದ್ದೇನೆ. ಒಂದು ಸಮಯದಲ್ಲಿ ಭಗವಾನರು ಕುರು ಜನರ ನಡುವೆ, ಕುರುಗಳ ನಗರವಾದ ಕಮ್ಮಾಸಧಮ್ಮದಲ್ಲಿ, ಭಾರದ್ವಾಜ ಗೋತ್ರದ ಬ್ರಾಹ್ಮಣನ ಅಗ್ನಿಶಾಲೆಯಲ್ಲಿ ಹುಲ್ಲನ್ನು ಹಾಸಿದವರಾಗಿ ತಂಗಿದ್ದರು. ಆಗ ಭಗವಾನರು ಬೆಳಗಿನ ಸಮಯದಲ್ಲಿ ಸಿದ್ಧಗೊಂಡವರಾಗಿ, ಭಿಕ್ಷಾಪಾತ್ರೆ ಮತ್ತು ಹೊರ ಹೊದಿಕೆಯ ಚೀವರವನ್ನು ಹೊದ್ದವರಾಗಿ ಕಮ್ಮಾಸಧಮ್ಮದಲ್ಲಿ ಭಿಕ್ಷಾಟನೆ ಮಾಡಲು ನಡೆದರು. ಕಮ್ಮಾಸಧಮ್ಮದಲ್ಲಿ ಭಿಕ್ಷಾಟನೆಗಾಗಿ ಓಡಾಡಿದವರಾಗಿ, ಭಿಕ್ಷೆಯನ್ನು ಪಡೆದುಕೊಂಡು ಹಿಂತಿರುಗಿ ಆಹಾರವನ್ನು ಸೇವಿಸದ ನಂತರ, ಬೇರೆಡೆಯಲ್ಲಿದ್ದ ವನಪ್ರದೇಶವನ್ನು ಹಗಲಿನ ಧ್ಯಾನ ಸಮಾಧಿಗಾಗಿ ಸಮೀಪಿಸಿದರು. ಆ ವನಪ್ರದೇಶದ ಒಳಹೊಕ್ಕು, ಅಲ್ಲಿಯೇ ಇದ್ದ ಒಂದು ಮರದ ಕೆಳಗೆ ಹಗಲಿನ ಧ್ಯಾನ ಸಮಾಧಿಗಾಗಿ ಕುಳಿತುಕೊಂಡರು. ಆ ಸಮಯದಲ್ಲಿ ಪರಿವ್ರಾಜಕ ಮಾಗಂಡಿಯನು ತಾನು ಬರಿಗಾಲಿನಲ್ಲಿ ನಡೆಯುವವನಾಗಿದ್ದು, ವಾದವಿವಾದದ ಪರಾಕ್ರಮವನ್ನು ಮೆರೆಯುವವನಾಗಿದ್ದು, ಸದಾಕಾಲವೂ ಅಲೆದಾಡುವವನಾಗಿದ್ದು, ಅಂತಹವನು ಭಾರದ್ವಾಜ ಗೋತ್ರದ ಬ್ರಾಹ್ಮಣನ ಅಗ್ನಿಶಾಲೆಯ ಬಳಿಗೆ ಬಂದನು. ಪರಿವ್ರಾಜಕ ಮಾಗಂಡಿಯನು ಭಾರದ್ವಾಜ ಗೋತ್ರದ ಬ್ರಾಹ್ಮಣನ ಅಗ್ನಿಶಾಲೆಯಲ್ಲಿ ಹುಲ್ಲನ್ನು ಹಾಸಿ ಸಿದ್ಧಪಡಿಸಿರುವುದನ್ನು ಕಂಡನು. ಅದನ್ನು ಕಂಡವನಾಗಿ, ಭಾರದ್ವಾಜ, ಅಗ್ನಿಶಾಲೆಯಲ್ಲಿ ಈ ಹುಲ್ಲಿನ ಹಾಸನ್ನು ಯಾರಿಗಾಗಿ ಹಾಸಿರುವೆ, ಸಮಣರ ಉಪಯೋಗಕ್ಕಾಗಿ ಹಾಸಿಗೆಯ ಮಾಡಿದಂತಿದೆ ಎಂದು.
    </p>
    <p> ಹೌದು, ಪೂಜ್ಯ ಮಾಗಂಡಿಯನೆ, ಸಾಕ್ಯರ ಕುಮಾರನು, ಸಾಕ್ಯರ ಕುಲದಿಂದ ಪಬ್ಬಜಿತನದವನು ಆದ ಶ್ರಮಣ ಗೌತಮರಿಗಾಗಿ. ಆ ಪೂಜ್ಯರಾದ ಗೌತಮರು ಈ ರೀತಿಯ ಕಲ್ಯಾಣಗುಣಸಂಪನ್ನರೆಂಬ ಕೀರ್ತಿ ಎಲ್ಲೆಡೆಯೂ ಹರಡಿದೆ- ಭಗವಾನರು ಇಂತಿರುವರು, ಅವರು ಅರಹಂತರು, ಸಮ್ಯಕ್ಸಂಬುದ್ಧರು, ವಿದ್ಯಾಚರಣೆಯ ಸಂಪನ್ನರು, ಸರಿದಾರಿಯಲ್ಲಿ ನಡೆದವರು, ಲೋಕಜ್ಞಾನಿಗಳು, ಜೀವಿಗಳನ್ನು ಪರಿವರ್ತಿಸಬಲ್ಲ ಅಸಮಾನ ಮಾರ್ಗದರ್ಶಿಗಳು, ದೇವತೆಗಳ ಮತ್ತು ಮಾನವರ ಗುರುಗಳು, ಬೋಧಿಜ್ಞಾನ ಪಡೆದ ಬುದ್ಧರು ಮತ್ತು ಭಗವಾನರು ಎಂದು. ಅದು ಪೂಜ್ಯ ಗೌತಮರು ಮಲಗುವುದಕ್ಕೆ ಸಿದ್ಧಪಡಿಸಿರುವಂತಹುದು ಎಂದು.
    </p>
    <p> ಪೂಜ್ಯ ಭಾರಧ್ವಾಜ, ಅದನ್ನು ನೋಡಿದ್ದು ಕೆಟ್ಟದ್ದನ್ನು ನೋಡಿದಂತಾಯಿತು; ಪೂಜ್ಯ ಭಾರದ್ವಾಜ ಅದನ್ನು ನೋಡಿದ್ದು, ಕೆಟ್ಟದ್ದನ್ನು ನೋಡಿದಂತಾಯಿತು; ನಾವು ಆ ಪೂಜ್ಯ ಗೌತಮರನ್ನು ಹುಟ್ಟನ್ನು ನಾಶಪಡಿಸುವವನು ಎಂಬುದಾಗಿ ಕಾಣುತ್ತೇವೆ ಎಂದು.
    </p>
    <p> ಮಾಗಂಡಿಯ, ನೀನು ನೀನಾಡುವ ಮಾತನ್ನು ಕಾಯ್ದುಕೋ, ಪೂಜ್ಯ ಗೌತಮರಲ್ಲಿ ಬಹಳಷ್ಟು ಜನ ಜ್ಞಾನಿಗಳಾದ ಕ್ಷತ್ರಿಯರೂ, ಜ್ಞಾನಿಗಳಾದ ಬ್ರಾಹ್ಮಣರೂ, ಜ್ಞಾನಿಗಳಾದ ಗೃಹಸ್ಥರೂ ಜ್ಞಾನಿಗಳಾದ ಶ್ರಮಣರೂ ಸಹ ಅಪಾರ ನಂಬಿಕೆಯಿಟ್ಟಿದ್ದಾರೆ, ಅಲ್ಲದೆ ಅವರುಗಳು ಶ್ರೇಷ್ಠನಾದ ಸರಿದಾರಿಯಲ್ಲಿ, ಧಮ್ಮದಲ್ಲಿ, ಕುಶಲದಲ್ಲಿ, ಶಿಕ್ಷಣದ ತರಬೇತಿ ಪಡೆದವರಾಗಿದ್ದಾರೆ ಎಂದು.
    </p>
    <p> ಪೂಜ್ಯ ಭಾರದ್ವಾಜರೆ, ಆ ಪೂಜ್ಯ ಗೌತಮರನ್ನು ಎದುರಿಗೆ ಕಂಡದ್ದೇ ಆದರೆ, ಅವರ ಎದುರಿನಲ್ಲಿಯೇ ನಾವು ಅವರಿಗೆ ಹೇಳುತ್ತೇವೆ- ಶ್ರಮಣ ಗೌತಮರು ಹುಟ್ಟಿನ ನಾಶಕಾರಿ ಎಂದು ಇದಕ್ಕೆ ಕಾರಣವೇನು? ನಮಗೆ ಒಂದು ಸೂತ್ರದಲ್ಲಿ ಹೀಗೆಯೇ ಹೇಳಿಕೊಡಲ್ಪಟ್ಟಿದೆ ಎಂದು.
    </p>
    <p> ಒಂದುವೇಳೆ ಪೂಜ್ಯ ಮಾಗಂಡಿಯ ಇದಕ್ಕೆ ನಿಮ್ಮ ಅಸಮ್ಮತಿಯಿಲ್ಲವಾದರೆ, ಇದನ್ನು ಶ್ರಮಣ ಗೌತಮರಿಗೆ ನಾನು ತಿಳಿಸುತ್ತೇನೆ ಎಂದು.
    </p>
    <p> ಪೂಜ್ಯ ಭಾರದ್ವಾಜ, ಈಗ ನಾನು ಹೇಳಿದುದನ್ನು ಹೇಳಿದರೆ, ಅದರ ಪರಿಣಾಮವಾಗಿ ನನಗೇನೂ ಆಗದು.
    </p>
    <p> 2. ಭಗವಾನರು ತಮ್ಮ ದಿವ್ಯವಾದ ಪರಿಶುದ್ಧವಾದ ಮಾನವರಿಗಿಂತ ಮಿಗಿಲಾದ ಕೇಳುವ ಶಕ್ತಿಯಿಂದಾಗಿ, ಭಾರದ್ವಾಜ ಗೋತ್ರದ ಬ್ರಾಹ್ಮಣನಿಗೂ, ಪರಿವ್ರಾಜಕ ಮಾಗಂಡಿಯನಿಗೂ ನಡುವೆ ನಡೆದ ಮಾತುಕತೆಗಳನ್ನು ಆಲಿಸಿ ತಿಳಿದುಕೊಂಡರು. ಆಗ ಭಗವಾನರು ಸಾಯಂಕಾಲದ ಸಮಯದಲ್ಲಿ ಏಕಾಂತದ ಧ್ಯಾನ ಸಮಾಧಿಯಿಂದ ಎದ್ದು, ಎಲ್ಲಿ ಭಾರದ್ವಾಜ ಗೊತ್ರದ ಬ್ರಾಹ್ಮಣನ ಅಗ್ನಿಶಾಲೆಯಿತ್ತೋ, ಇಲ್ಲಿಗೆ ಬಂದರು. ಬಳಿಗೆ ಬಂದನಂತರ ಭಗವಾನರು ಸಿದ್ಧಪಡಿಸಿದ್ದಂತಹ ಹುಲ್ಲಿನ ಹಾಸಿನ ಮೇಲೆ ಕುಳಿತುಕೊಂಡರು. ಆಗ ಭಾರದ್ವಾಜ ಗೋತ್ರದ ಬ್ರಾಹ್ಮಣನು, ಎಲ್ಲಿದ್ದರೋ ಅಲ್ಲಿಗೆ ಬಂದನು. ಬಳಿಗೆ ಬಂದನಂತರ ಭಗವಾನರೊಂದಿಗೆ ಕುಶಲ ಮಾತನಾಡಿದನು. ಕುಶಲದ ಮಾತುಕತೆಗಳು ಮುಗಿಸಿಕೊಂಡವನಾಗಿ ಒಂದೆಡೆ ಕುಳಿತನು. ಹೀಗೆ ಒಂದೆಡೆ ಕುಳಿತ ಭಾರದ್ವಾಜ ಗೋತ್ರದ ಬ್ರಾಹ್ಮಣನನ್ನು ಕುರಿತು ಭಗವಾನರು ಹೀಗೆ ಹೇಳಿದರು- ಹೌದಲ್ಲವೆ ಭಾರದ್ವಾಜ, ಪರಿವ್ರಾಜಕ ಮಾಗಂಡಿಯನ ಜೊತೆ, ನಿನಗೆ ಇದೇ ಹುಲ್ಲಿನ ಹಾಸನ್ನು ಕುರಿತಾಗಿ ಒಂದು ರೀತಿಯ ಮಾತುಕತೆ ನಡೆಯಿತಲ್ಲವೇ? ಎಂದು. ಹೀಗೆ ಹೇಳಿದ ಮೇಲೆ ಭಾರದ್ವಾಜ ಗೋತ್ರದ ಬ್ರಾಹ್ಮಣನು ಆಶ್ಚರ್ಯಚಕಿತನಾಗಿ, ಕೂದಲುಗಳು ನಿಮಿರಿನಿಂತವನಾಗಿ, ಭಗವಾನರಿಗೆ ಹೀಗೆ ಹೇಳಿದನು- ಆದರೆ ಈ ವಿಷಯವಾಗಿಯೇ ನಾನು ಪೂಜ್ಯ ಗೌತಮರಲ್ಲಿ ಹೇಳಬೇಕೆಂದಿದ್ದೆ. ಆದರೆ ಪೂಜ್ಯ ಗೌತಮರು ನಾನು ಹೇಳಬೇಕಾದುದ್ದನ್ನೇ ಹೇಳಿಬಿಟ್ಟರು ಎಂದು. ಅಷ್ಟರಲ್ಲಿ ಭಗವಾನರು ಮತ್ತು ಭಾರದ್ವಾಜ ಗೋತ್ರದ ಬ್ರಾಹ್ಮಣನ ನಡುವೆ ನಡೆಯುತ್ತಿದ್ದ ಈ ಮಾತುಕತೆಯು ಅರ್ಧದಲ್ಲಿಯೇ ನಿಂತಿತು. ಆ ಸಮಯಕ್ಕೆ ಸರಿಯಾಗಿ ತಾನು ಬರಿಗಾಲಿನಲ್ಲಿ ನಡೆಯುವವನೂ, ವಾದವಿವಾದದ ಪರಾಕ್ರಮವನ್ನು ಮೆರೆಯುವಂತಹವನೂ, ಸದಾಕಾಲವೂ ಅಲೆದಾಡುವಂತಹವನೂ ಆದ ಪರಿವ್ರಾಜಕ ಮಾಗಂಡಿಯನು ಎಲ್ಲಿ ಭಾರದ್ವಾಜ ಗೊತ್ರದ ಬ್ರಾಹ್ಮಣನ ಅಗ್ನಿಶಾಲೆಯಿತ್ತೋ, ಎಲ್ಲಿ ಭಗವಾನರಿದ್ದರೋ ಅಲ್ಲಿಗೆ ಬಂದನು; ಬಳಿಗೆ ಬಂದನಂತರ ಭಗವಾನರೊಂದಿಗೆ ಕುಶಲದ ಮಾತುಕತೆ ಆಡಿದನು. ಕುಶಲದ ಮಾತುಕತೆ ಮುಗಿಸಿಕೊಂಡವನಾಗಿ ಒಂದೆಡೆ ಕುಳಿತನು. ಹೀಗೆ ಒಂದೆಡೆ ಕುಳಿತ ಪರಿವ್ರಾಜಕ ಮಾಗಂಡಿಯನನ್ನು ಕುರಿತು ಭಗವಾನರು ಹೀಗೆ ಹೇಳಿದರು-
    </p>
    <p> 3. ಮಾಗಂಡಿಯ, ಕಣ್ಣು ವಸ್ತುಗಳ ಆಕಾರದಲ್ಲಿ ಆನಂದಗೊಳ್ಳುವುದು, ವಸ್ತುಗಳ ಆಕಾರದಿಂದಾಗಿ ಸಂತೋಷಗೊಳ್ಳುವುದು, ವಸ್ತುಗಳ ಆಕಾರದೊಂದಿಗೆ ಅಮೋದಗೊಳ್ಳುವುದು. ಅದನ್ನು ತಥಾಗತರು ದಮಿಸುವರು, ಗುರುತಿಸುವರು, ರಕ್ಷಿಸುವರು, ಸಂಯಮಗೊಳಿಸುವರು, ಅಲ್ಲದೆ ಅದನ್ನು ಸಂಯಮಗೊಳಿಸುವುದಕ್ಕಾಗಿ ಧಮ್ಮವನ್ನು ತಿಳಿಸುವರು. ಮಾಗಂಡಿಯ ಇದರಿಂದಾಗಿ ನೀನು ಇಂತಹ ಮಾತನ್ನು ಆಡುವೆಯೇನು- ಶ್ರಮಣ ಗೌತಮರು ಹುಟ್ಟಿನ ನಾಶಕಾರಿ? ಎಂದು.
    </p>
    <p> ಪೂಜ್ಯ ಗೌತಮ, ಇದರ ಅಂಗವಾಗಿಯೇ ನಾನು ಇಂತಹ ಮಾತನ್ನು ಆಡುವೆ- ಶ್ರಮಣ ಗೌತಮರು ಹುಟ್ಟಿನ ನಾಶಕಾರಿ ಎಂದು ಇದಕ್ಕೆ ಕಾರಣವೇನು? ನಮಗೆ ಒಂದು ಸೂತ್ರದಲ್ಲಿ ಹೀಗೆಯೇ ಹೇಳಿಕೊಡಲ್ಪಟ್ಟಿದೆ ಎಂದು.
    </p>
    <p> ಮಾಗಂಡಿಯ, ಕಿವಿಯು ಶಬ್ದಗಳಲ್ಲಿ ಆನಂದಗೊಳ್ಳುವುದು... ಪುನರುಚ್ಚರಿಸಿ... ಮಾಗಂಡಿಯ, ಮೂಗು ವಾಸನೆಯಲ್ಲಿ ಆನಂದಗೊಳ್ಳುವುದು... ಪುನರುಚ್ಚರಿಸಿ... ಮಾಗಂಡಿಯ ನಾಲಿಗೆಯು ರಸದಲ್ಲಿ ಆನಂದಗೊಳ್ಳುವುದು, ರಸದಿಂದಾಗಿ ಸಂತೋಷಗೊಳ್ಳುವುದು, ರಸದೊಂದಿಗೆ ಆಮೋದಗೊಳ್ಳುವುದು. ಅದನ್ನು ತಥಾಗತರು ಧಮಿಸುವರು, ಗುರುತಿಸುವರು, ರಕ್ಷಿಸುವರು, ಸಂಯಮಗೊಳಿಸುವರು; ಅಲ್ಲದೆ ಅದನ್ನು ಸಂಯಮಗೊಳಿಸುವುದಕ್ಕಾಗಿ ಧಮ್ಮವನ್ನು ತಿಳಿಸುವರು. ಮಾಗಂಡಿಯ, ಇದರಿಂದಾಗಿ ನೀನು ಇಂತಹ ಮಾತನ್ನು ಆಡುವೆಯೇನು- ಶ್ರಮಣ ಗೌತಮರು ಹುಟ್ಟಿನ ನಾಶಕಾರಿ ಎಂದು.
    </p>
    <p> ಪೂಜ್ಯ ಗೌತಮ, ಇದರ ಅಂಗವಾಗಿಯೇ ನಾನು ಇಂತಹ ಮಾತನ್ನು ಆಡುವೆ- ಶ್ರಮಣ ಗೌತಮರು ಹುಟ್ಟಿನ ನಾಶಕಾರಿ ಎಂದು. ಇದಕ್ಕೆ ಕಾರಣ ಏನು? ನಮಗೆ ಒಂದು ಸೂತ್ರದಲ್ಲಿ ಹೀಗೆಯೇ ಹೇಳಿ ಕೊಡಲ್ಪಟ್ಟಿದೆ ಎಂದು.
    </p>
    <p> ಮಾಗಂಡಿಯ ಶರಿರವು ಸ್ಪರ್ಶದಲ್ಲಿ ಆನಂದಗೊಳ್ಳುವುದು, ಸ್ಪರ್ಶದಿಂದಾಗಿ ಸಂತೋಷಗೊಳ್ಳುವುದು. ಪುನರುಚ್ಚರಿಸಿ... ಮಾಗಂಡಿಯ ಮನಸ್ಸು ವಿಷಯಗಳಲ್ಲಿ ಆನಂದಗೊಳ್ಳುವುದು, ವಿಷಯಗಳಿಂದಾಗಿ ಸಂತೋಷಗೊಳ್ಳುವುದು, ವಿಷಯಗಳೊಂದಿಗೆ ಆಮೋದಗೊಳ್ಳುವುದು ಅದನ್ನು ತಥಾಗತರು ಧಮಿಸುವರು, ಗುರುತಿಸುವರು, ರಕ್ಷಿಸುವರು, ಸಂಯಮಗೊಳಿಸುವರು; ಅಲ್ಲದೆ ಅದನ್ನು ಸಂಯಮಗೊಳಿಸುವುದಕ್ಕಾಗಿ ಧಮ್ಮವನ್ನು ತಿಳಿಸುವರು. ಇದರಿಂದಾಗಿ ನೀನು ಇಂತಹ ಮಾತನ್ನು ಆಡುವೆಯೇನು- ಶ್ರಮಣ ಗೌತಮರು ಹುಟ್ಟಿನ ನಾಶಕಾರಿ ಎಂದು.
    </p>
    <p> ಪೂಜ್ಯ ಗೌತಮ, ಇದರ ಅಂಗವಾಗಿಯೇ ನಾನು ಇಂತಹ ಮಾತನ್ನು ಆಡುವೆ- ಶ್ರಮಣ ಗೌತಮರು ಹುಟ್ಟಿನ ನಾಶಕಾರಿ ಎಂದು. ಇದಕ್ಕೆ ಕಾರಣ ಏನು? ನಮಗೆ ಒಂದು ಸೂತ್ರದಲ್ಲಿ ಹೀಗೆಯೇ ಹೇಳಿ ಕೊಡಲ್ಪಟ್ಟಿದೆ ಎಂದು.
    </p>
    <h2>2. ಆಂತರ್ಯದಲ್ಲಿ ಶಾಂತಿಯ ಮನಸ್ಸನ್ನು ಹೊಂದಿರುವವನು
    </h2>
    <p> 4. ಮಾಗಂಡಿಯ, ಇದನ್ನು ಹೇಗೆ ಯೋಚಿಸುತ್ತೀಯ- ಇಲ್ಲಿ ಒಬ್ಬಾತನು ಕಣ್ಣಿಂದ ಕಾಣಬಹುದಾದ ವಸ್ತು ಆಕಾರಗಳೊಂದಿಗೆ ಹಿಂದೆ ಕ್ರೀಡಿಸಿ ಆನಂದಪಟ್ಟಿರುವವನು. ಅಂದರೆ ಇಷ್ಟವಾದವುಗಳೊಂದಿಗೆ, ಸುಂದರವಾದವು ಗಳೊಂದಿಗೆ, ಬಯಸಿದವುಗಳೊಂದಿಗೆ, ಮೋಹಿಸುವಂತಹವುಗಳೊಂದಿಗೆ, ಪ್ರಿಯವಾದವುಗಳೊಂದಿಗೆ, ಕಾಮಭೋಗದವುಗಳೊಂದಿಗೆ, ಆಮೋದಗೊಳಿಸುವಂತಹವುಗಳೊಂದಿಗೆ, ಆತನು ಆನಂತರದ ಸಮಯದಲ್ಲಿ ವಸ್ತು-ಆಕಾರಗಳ ಹುಟ್ಟುವಿಕೆ ಮತ್ತು ಅಳಿಯುವಿಕೆಯನ್ನು ಅದರ ಸಂತೃಪ್ತಿಯನ್ನು, ಅದರಿಂದಾಗುವ ತೊಂದರೆಯನ್ನು ಮತ್ತು ಅವುಗಳಿಂದ ಬಿಡುಗಡೆ ಹೊಂದುವಿಕೆಯನ್ನು ಯಥಾರ್ಥವಾಗಿ ತಿಳಿದುಕೊಂಡವನಾಗಿ, ವಸ್ತು ಆಕಾರಗಳ ಮೇಲಿನ ತೃಷ್ಣೆಯನ್ನು ತೊಡೆದು ಹಾಕಿದವನಾಗಿ, ವಸ್ತು ಆಕಾರಗಳ ಬಗೆಗಿನ ಮೋಹಜ್ವರವನ್ನು ಮೆಟ್ಟಿದವನಾಗಿ, ಅದರ ಮೇಲಿನ ಕಾತರತೆಯ ದಾಹ ಇಲ್ಲದವನಾಗಿ, ಆತನ ಮನಸ್ಸು ಆಂತರ್ಯದಲ್ಲಿ ಶಾಂತವಾಗಿ ಉಳಿಯುವುದು. ಮಾಗಂಡಿಯ ಆತನ ಬಗ್ಗೆ ನೀನು ಹೇಳುವುದು ಏನಾದರೂ ಇದೆಯೇ? ಎಂದು.
    </p>
    <p> ಪೂಜ್ಯ ಗೌತಮರೇ, ಏನೂ ಇಲ್ಲ.
    </p>
    <p> ಮಾಗಂಡಿಯ, ಇದನ್ನು ಹೇಗೆ ಯೋಚಿಸುತ್ತೀಯ- ಇಲ್ಲಿ ಒಬ್ಬಾತನು ಕಿವಿಯಿಂದ ಕೇಳಬಹುದಾದ ಶಬ್ದಗೊಳೊಂದಿಗೆ... ಪುನರುಚ್ಚರಿಸಿ... ಮೂಗಿನಿಂದ ಸೇವಿಸಬಹುದಾದ ವಾಸನೆಗಳೊಂದಿಗೆ... ನಾಲಿಗೆಯಿಂದ ಸವಿಯಬಹುದಾದ ರಸಗಳೊಂದಿಗೆ, ಶರೀರದಿಂದ ಅರಿಯಬಹುದಾದ ಸ್ಪರ್ಶಗಳೊಂದಿಗೆ ಹಿಂದೆ ಕ್ರೀಡಿಸಿ ಆನಂದಪಟ್ಟಿರುವವನು, ಅಂದರೆ ಇಷ್ಟವಾದವುಗಳೊಂದಿಗೆ, ಹಿತವಾದವುಗಳೊಂದಿಗೆ, ಬಯಸಿದವುಗಳೊಂದಿಗೆ, ಮೋಹಿಸುವಂತಹವುಗಳೊಂದಿಗೆ, ಪ್ರಿಯವಾದವುಗಳೊಂದಿಗೆ, ಕಾಮಭೋಗದವುಗಳೊಂದಿಗೆ, ಆಮೋದಗೊಳಿಸುವಂತಹವುಗಳೊಂದಿಗೆ, ಆತನು ಆ ನಂತರದ ಸಮಯದಲ್ಲಿ ಸ್ಪರ್ಶಗಳ ಹುಟ್ಟುವಿಕೆ ಮತ್ತು ಅಳಿಯುವಿಕೆಯನ್ನು, ಅದರ ಸಂತೃಪ್ತಿಯನ್ನು, ಅದರಿಂದಾಗುವ ತೊಂದರೆಯನ್ನು ಮತ್ತು ಅವುಗಳಿಂದ ಬಿಡುಗಡೆ ಹೊಂದುವಿಕೆಯನ್ನು ಯಥಾರ್ಥವಾಗಿ ತಿಳಿದುಕೊಂಡವನಾಗಿ, ಸ್ಪರ್ಶಗಳ ಮೇಲಿನ ತೃಷ್ಣೆಯನ್ನು ತೊಡೆದು ಹಾಕಿದವನಾಗಿ, ಸ್ಪರ್ಶಗಳ ಬಗೆಗಿನ ಮೋಹಜ್ವರವನ್ನು ಮೆಟ್ಟಿದವನಾಗಿ, ಅದರ ಮೇಲಿನ ಕಾತರತೆಯ ದಾಹ ಇಲ್ಲದವನಾಗಿ, ಆತನ ಮನಸ್ಸು ಆಂತರ್ಯದಲ್ಲಿ ಶಾಂತವಾಗಿ ಉಳಿಯುವುದು. ಮಾಗಂಡಿಯ, ಆತನ ಬಗ್ಗೆ ನೀನು ಹೇಳುವುದು ಏನಾದರೂ ಇದೆಯೇ? ಎಂದು.
    </p>
    <p> ಪೂಜ್ಯ ಗೌತಮರೆ, ಏನೂ ಇಲ್ಲ.
    </p>
    <p> 5. ಹೀಗಿರುವಲ್ಲಿ ಮಾಗಂಡಿಯ, ಹಿಂದೆ ನಾನು ಸಂಸಾರಿಯಾಗಿದ್ದಾಗ ಐದುಬಗೆಯ ಕಾಮಲಕ್ಷಣಗಳನ್ನು ಹೊಂದಿದವನಾಗಿ, ಅವುಗಳಿಂದ ಕೂಡಿದವನಾಗಿ, ಅವುಗಳಿಂದ ಕ್ರೀಡಿಸಿ ಆನಂದಪಟ್ಟಿರುವೆನು, ಅಂದರೆ ಕಣ್ಣಿನಿಂದ ಕಾಣಬಹುದಾದ ವಸ್ತು ಆಕಾರಗಳೊಂದಿಗೆ, ಬಯಸಿದವುಗಳೊಂದಿಗೆ, ಮೋಹಿಸುವಂತಹವುಗಳೊಂದಿಗೆ, ಪ್ರಿಯವಾದವುಗಳೊಂದಿಗೆ, ಕಾಮಭೋಗದವುಗಳೊಂದಿಗೆ, ಆಮೋದಗೊಳಿಸುವಂತಹವುಳೊಂದಿಗೆ, ಕಿವಿಯಿಂದ ಕೇಳಬಹುದಾದ ಶಬ್ದಗಳೊಂದಿಗೆ... ಪುನರುಚ್ಚರಿಸಿ... ಮೂಗಿನಿಂದ ಸೇವಿಸಬಹುದಾದ ವಾಸನೆಗಳೊಂದಿಗೆ... ನಾಲಿಗೆಯಿಂದ ಸವಿಯಬಹುದಾದ ವಾಸನೆಗಳೊಂದಿಗೆ... ನಾಲಿಗೆಯಿಂದ ಸವಿಯಬಹುದಾದ ರಸಗಳೊಂದಿಗೆ... ಶರೀರದಿಂದ ಅರಿಯಬಹುದಾದ ಸ್ಪರ್ಶಗಳೊಂದಿಗೆ, ಕಾಮಭೋಗದವುಗಳೊಂದಿಗೆ, ಅಮೋದಗೊಳಿಸುವಂತಹವುಗಳೊಂದಿಗೆ, ಮಾಗಂಡಿಯ, ಅಲ್ಲದೆ ನಾನು ಮೂರು ಬಗೆಯ ಭವನಗಳನ್ನು ಹೊಂದಿದ್ದೆ. ಒಂದು ಮಳೆಗಾಲಕ್ಕೆ, ಒಂದು ಚಳಿಗಾಲಕ್ಕೆ, ಒಂದು ಬೇಸಿಗೆ ಕಾಲಕ್ಕೆ. ಮಾಗಂಡಿಯ ಹಾಗೆಯೇ ಮಳೆಗಾಲದ ಭವನದಲ್ಲಿ ಆ ಮಳೆಗಾಲದ ನಾಲ್ಕು ತಿಂಗಳುಗಳ ಕಾಲ ಬರೀ ಹೆಣ್ಣುಗಳಿಂದಲೇ ಸುತ್ತುವರಿದಿದ್ದು ಕ್ರೀಡಿಸಿ ಆನಂದಪಡುತ್ತಿದ್ದು, ಆ ಭವನದಿಂದ ಹೊರಬರುತ್ತಿರಲಿಲ್ಲ.155 ಆ ನಂತರದ ಸಮಯದಲ್ಲಿ ಕಾಮದ ಹುಟ್ಟುವಿಕೆ ಮತ್ತು ಅಳಿಯುವಿಕೆಯನ್ನು, ಅದರ ಸಂತೃಪ್ತಿಯನ್ನು ಅದರಿಂದಾಗುವ ತೊಂದರೆಯನ್ನು ಮತ್ತು ಅವುಗಳಿಂದ ಬಿಡುಗಡೆ ಹೊಂದುವಿಕೆಯನ್ನು ಯಥಾರ್ಥವಾಗಿ ತಿಳಿದುಕೊಂಡವನಾಗಿ, ಕಾಮದ ಮೇಲಿನ ತೃಷ್ಣೆಯನ್ನು ತೊಡೆದುಹಾಕಿದವನಾಗಿ, ಕಾಮದ ಮೇಲಿನ ಮೋಹಜ್ವರವನ್ನು ಮೆಟ್ಟಿದವನಾಗಿ, ಅದರ ಮೇಲಿನ ಕಾತುರತೆಯ ದಾಹ ಇಲ್ಲದವನಾಗಿ, ನನ್ನ ಆಂತರ್ಯದಲ್ಲಿ ಮನಸ್ಸಿನ ಶಾಂತಿಯನ್ನು ಪಡೆದು ಉಳಿದೆನು. ನಾನು ಇತರ ಜೀವಿಗಳು ಕಾಮದ ವ್ಯಾಮೋಹದ ಹಿಡಿತದಿಂದ ಬಿಡುಗಡೆ ಹೊಂದಿಲ್ಲದಿರುವುದನ್ನು, ಕಾಮದ ತೃಷ್ಣೆಯಿಂದಾಗಿ ಜೀರ್ಣವಾಗಿ ಹೋಗುತ್ತಿರುವುದನ್ನು, ಕಾಮದ ಮೋಹ ಜ್ವರದಿಂದಾಗಿ ಬೆಂದು ಹೋಗುತ್ತಿರುವುದನ್ನು ಹಾಗಿದ್ದರೂ ಕಾಮವನ್ನು ಸೇವಿಸುತ್ತಿರುವುದನ್ನು ಕಂಡೆನು. ನಾನು ಅವರುಗಳು ಬಗ್ಗೆ ದ್ವೇಷ ತಳೆಯಲಿಲ್ಲ. ಹಾಗಲ್ಲದೆ ಅದರಲ್ಲಿ ನನಗೆ ಆನಂದವನ್ನು ಪಡೆಯಲಿಲ್ಲ. ಇದಕ್ಕೆ ಕಾರಣವೇನು? ಮಾಗಂಡಿಯ, ಇಂತಹುದಿದೆ, ಕಾಮಗಳ ಸುಖಕ್ಕಿಂತ ಬೇರೆಯಾದದ್ದು, ಅಕುಶಲವಾದ ಮಾನಸಿಕ ಸ್ಥಿತಿಗಳಿಗಿಂತ ಬೇರೆಯಾದದ್ದು- ಅಂದರೆ ಸಮಾಧಿಯಿಂದ ಸಾಧಿತವಾದ ದಿವ್ಯವಾದ ಸುಖದಲ್ಲಿ ನಿಂತಿಹುದಿದೆ- ಆ ಸುಖದಲ್ಲಿ ಆನಂದಗೊಳ್ಳುತ್ತಿರುವುದರಿಂದಾಗಿ,156 ಹೀನವಾದವುಗಳ ಬಗ್ಗೆ ದ್ವೇಷ ತಳೆಯುವುದಿಲ್ಲ, ಹಾಗಲ್ಲದೆ ಅದರಲ್ಲಿ ಆನಂದವನ್ನು ಪಡೆಯುವುದಿಲ್ಲ.
    </p>
    <p> 6. ಅದು ಹೇಗೆಂದರೆ, ಮಾಗಂಡಿಯ, ಯಾರಾದರೊಬ್ಬ ಸಂಸಾರಿಯೋ ಅಥವಾ ಸಂಸಾರಿಯ ಮಗನೋ ಶ್ರೀಮಂತನಾಗಿರುವವನು, ಮಹಾಭೋಗವಸ್ತುಗಳನ್ನು ಪಡೆದಿರುವವನು, ಐದುಬಗೆಯ ಕಾಮಲಕ್ಷಣಗಳನ್ನು ಹೊಂದಿದವನಾಗಿ, ಅವುಗಳಿಂದ ಕೂಡಿದವನಾಗಿ, ಅವುಗಳಿಂದ ಕ್ರೀಡಿಸಿ ಆನಂದಪಡುವನು, ಕಣ್ಣಿನಿಂದ ಕಾಣಬಹುದಾದ ವಸ್ತು ಆಕಾರಗಳೊಂದಿಗೆ ಪುನರುಚ್ಚರಿಸಿ... ಸ್ಪರ್ಶಗಳೊಂದಿಗೆ, ಇಷ್ಟವಾದವುಗಳೊಂದಿಗೆ, ಹಿತವಾದವುಗಳೊಂದಿಗೆ, ಬಯಸಿದವುಗಳೊಂದಿಗೆ, ಮೋಹಿಸುವಂತಹವುಗಳೊಂದಿಗೆ, ಪ್ರಿಯವಾದವುಗಳೊಂದಿಗೆ, ಕಾಮಭೋಗದವುಗಳೊಂದಿಗೆ, ಆಮೋದಗೊಳಿಸು ವಂತಹವುಗಳೊಂದಿಗೆ. ಆತನು ತನ್ನ ಶರೀರದಿಂದ ಒಳ್ಳೆಯ ರೀತಿಯಲ್ಲಿ ವ್ಯವಹರಿಸಿದವನಾಗಿ, ತನ್ನ ಮಾತಿನಿಂದ ಒಳ್ಳೆಯ ರೀತಿಯಲ್ಲಿ ವ್ಯವಹರಿಸಿದವನಾಗಿ, ತನ್ನ ಮನಸ್ಸಿನಿಂದ ಒಳ್ಳೆಯ ರೀತಿಯಲ್ಲಿ ವ್ಯವಹರಿಸಿದವನಾಗಿ, ಶರೀರವು ಇಲ್ಲವಾಗಿ ಮರಣಗೊಂಡ ನಂತರ, ಒಳ್ಳೆಯ ಗತಿಯನ್ನು ಸ್ವರ್ಗಲೋಕವನ್ನು, ಮೂವತ್ತು ಮೂರು ರೀತಿಯ ದೇವತೆಗಳ ಜೊತೆಗಿರುವಂತಹ ಸ್ಥಿತಿಯನ್ನು ಪಡೆಯಬಹುದು. ಆತನು ನಂದನವನದಲ್ಲಿ ಅಪ್ಸರೆಯರುಗಳು ಸುತ್ತುವರೆದಂತಹವನಾಗಿ, ದೇವತೆಗಳಿಗೆ ಸಮವಾದಂತಹ ಐದು ಕಾಮ ಲಕ್ಷಣಗಳನ್ನು ಹೊಂದಿದವನಾಗಿ, ಅವುಗಳಿಂದ ಕೂಡಿದವನಾಗಿ ಕ್ರೀಡಿಸಿ ಆನಂದಪಡುವನು. ಆತನು ಯಾರೊಬ್ಬ ಸಂಸಾರಿಯನ್ನೋ ಅಥವಾ ಸಂಸಾರಿಯ ಮಗನನ್ನೋ ಅವನು ಐದು ಬಗೆಯ ಕಾಮಲಕ್ಷಣಗಳನ್ನು ಹೊಂದಿದವನಾಗಿ, ಅವುಗಳಿಂದ ಕೂಡಿದವನಾಗಿ ಕ್ರೀಡಿಸಿ ಆನಂದಪಡುವುದನ್ನು ನೋಡುವನು.</p>
    <p>ಮಾಗಂಡಿಯ, ಇದನ್ನು ಹೇಗೆ ಚಿಂತಿಸುತ್ತೀಯ, ಆ ದೇವತೆಯು ನಂದನವನದಲ್ಲಿ ಅಪ್ಸರೆಯರುಗಳು ಸುತ್ತುವರೆದಿದ್ದು, ದೇವತೆಗಳ ಐದು ಕಾಮಲಕ್ಷಣಗಳನ್ನು ಹೊಂದಿದ್ದು, ಅವುಗಳಿಂದ ಕೂಡಿದ್ದು, ಕ್ರೀಡಿಸಿ ಆನಂದಪಡುವಂತಹವನು, ಆತನು ಮಾನವರಾದ ಈ ಸಂಸಾರಿಯ ಅಥವಾ ಸಂಸಾರಿಯ ಮಗನ ಮೇಲೆ ಅಥವಾ ಅವರ ಐದು ಮಾನವ ಕಾಮಲಕ್ಷಣಗಳಿಗೆ ಹೊಟ್ಟೆಕಿಚ್ಚು ಪಡುವನೇನು, ಅದೂ ಅಲ್ಲದೆ ತಾನು ಮಾನವ ಇಂದ್ರಿಯ ಭೋಗಕ್ಕಾಗಿ ಹಿಂತಿರುಗುವನೇನು? ಎಂದು.</p>
    <p> ಪೂಜ್ಯ ಗೌತಮರೆ, ಹಾಗೇನು ಇಲ್ಲ, ಇದಕ್ಕೆ ಕಾರಣ ಏನು? ಮಾನವರ ಕಾಮಭೋಗ ಸುಖಕ್ಕಿಂತ, ದೇವತೆಗಳ ಕಾಮಭೋಗ ಸುಖವು ಅಧಿಕವಾಗಿಸುವಂತಹುದು ಮತ್ತು ಮಿಗಿಲಾಗಿರುವಂತಹುದು ಎಂದು.
    </p>
    <p> ಅದೇರೀತಿಯಲ್ಲಿಯೇ, ಮಾಗಂಡಿಯ, ಹಿಂದೆ ನಾನು ಸಂಸಾರಿಯಾಗಿದ್ದಾಗ ಐದು ಬಗೆಯ ಕಾಮಲಕ್ಷಣಗಳನ್ನು ಹೊಂದಿದವನಾಗಿ ಅವುಗಳಿಂದ ಕೂಡಿದವನಾಗಿ, ಅವುಗಳಿಂದ ಕ್ರೀಡಿಸಿ ಆನಂದಪಟ್ಟಿರುವೆನು. ಅಂದರೆ ಕಣ್ಣಿನಿಂದ ಕಾಣಬಹುದಾದ ವಸ್ತು ಆಕಾರಗಳೊಂದಿಗೆ, ಇಷ್ಟವಾದವುಗಳೊಂದಿಗೆ, ಸುಂದರವಾದವುಗಳೊಂದಿಗೆ, ಬಯಸಿದವುಗಳೊಂದಿಗೆ, ಮೋಹಿಸುವಂತಹವುಗಳೊಂದಿಗೆ, ಪ್ರಿಯವಾದವುಗಳೊಂದಿಗೆ, ಕಾಮಭೋಗದವುಗಳೊಂದಿಗೆ, ಆಮೋದಗೊಳಿಸು ವಂತಹವುಗಳೊಂದಿಗೆ, ಕಿವಿಯಿಂದ ಕೇಳಬಹುದಾದ ಶಬ್ದಗಳೊಂದಿಗೆ... ಪುನರುಚ್ಚರಿಸಿ... ಮೂಗಿನಿಂದ ಸೇವಿಸಬಹುದಾದ ವಾಸನೆಗಳೊಂದಿಗೆ... ನಾಲಿಗೆಯಿಂದ ಸವಿಯಬಹುದಾದ ರಸಗಳೊಂದಿಗೆ... ಶರೀರದಿಂದ ಅರಿಯಬಹುದಾದ ಸ್ಪರ್ಶಗಳೊಂದಿಗೆ, ಇಷ್ಟವಾದವುಗಳೊಂದಿಗೆ, ಹಿತವಾದವುಗಳೊಂದಿಗೆ, ಬಯಸಿದವುಗಳೊಂದಿಗೆ, ಮೋಹಿಸುವಂತಹವುಗಳೊಂದಿಗೆ, ಪ್ರಿಯವಾದವುಗಳೊಂದಿಗೆ, ಕಾಮಭೋಗದವುಗಳೊಂದಿಗೆ, ಆಮೋದಗೊಳಿಸು ವಂತಹವುಗಲೊಂದಿಗೆ. ಆ ನಂತರದ ಸಮಯದಲ್ಲಿ ಕಾಮದ ಹುಟ್ಟುವಿಕೆ ಮತ್ತು ಅಳಿಯುವಿಕೆಯನ್ನು, ಅದರ ಸಂತೃಪ್ತಿಯನ್ನು, ಅದರಿಂದಾಗುವ ತೊಂದರೆಯನ್ನು ಮತ್ತು ಅವುಗಳಿಂದ ಬಿಡುಗಡೆ ಹೊಂದುವಿಕೆಯನ್ನು ಯಥಾರ್ಥವಾಗಿ ತಿಳಿದುಕೊಂಡವನಾಗಿ, ಕಾಮದ ಮೇಲಿನ ತೃಷ್ಣೆಯನ್ನು ತೊಡೆದುಹಾಕಿದವನಾಗಿ, ಕಾಮದ ಮೇಲಿನ ಮೋಹಜ್ವರವನ್ನು ಮೆಟ್ಟಿದವನಾಗಿ, ಅದರ ಮೇಲಿನ ಕಾತರತೆಯ ದಾಹ ಇಲ್ಲದವನಾಗಿ, ನನ್ನ ಆಂತರ್ಯದಲ್ಲಿ ಮನಸ್ಸಿನ ಶಾಂತಿಯನ್ನು ಪಡೆದು ಉಳಿದೆನು. ನಾನು ಇತರ ಜೀವಿಗಳು ಕಾಮದ ವ್ಯಾಮೋಹದ ಹಿಡಿತದಿಂದ ಬಿಡುಗಡೆ ಹೊಂದಿಲ್ಲದಿರುವುದನ್ನು ಕಾಮದ ತೃಷ್ಣೆಯಿಂದಾಗಿ ಜೀರ್ಣವಾಗಿ ಹೋಗುತ್ತಿರುವುದನ್ನು, ಕಾಮದ ಮೋಹಜ್ವರದಿಂದಾಗಿ, ಬೆಂದು ಹೋಗುತ್ತಿರುವುದನ್ನು, ಹಾಗಿದ್ದರೂ ಕಾಮವನ್ನು ಸೇವಿಸುತ್ತಿರುವುದನ್ನು ಕಂಡೆನು. ಹಾಗಿದ್ದರೂ ನಾನು ಅವರುಗಳ ಬಗ್ಗೆ ದ್ವೇಷ ತಳೆಯಲಿಲ್ಲ, ಅದರಲ್ಲಿ ನಾನು ಆನಂದವನ್ನು ಪಡೆಯಲಿಲ್ಲ. ಇದಕ್ಕೆ ಕಾರಣವೇನು? ಮಾಗಂಡಿಯ, ಇಂತಹುದೊಂದಿದೆ, ಕಾಮಗಳ ಸುಖಕ್ಕಿಂತ ಬೇರೆಯಾದದ್ದು, ಅಕುಶಲವಾದ ಮಾನಸಿಕ ಸ್ಥಿತಿಗಳಿಂದ ಬೇರೆಯಾದದ್ದು- ಅಂದರೆ ಸಮಾಧಿಯಿಂದ ಸಾಧಿತವಾದ ದಿವ್ಯವಾದ ಸುಖದಲ್ಲಿ ನೆಲೆನಿಲ್ಲುವಂತಹುದು- ಆ ಸುಖದಲ್ಲಿ ಆನಂದಗೊಳ್ಳುತ್ತಿರುವುದರಿಂದಾಗಿ, ಹೀನವಾದವುಗಳ ಬಗ್ಗೆ ದ್ವೇಷ ತಳೆಯುವುದಿಲ್ಲ, ಹಾಗಲ್ಲದೆ ಅದರಲ್ಲಿ ಆನಂದವನ್ನೂ ಪಡೆಯುವುದಿಲ್ಲ.
    </p>
    <p> 7. ಅದು ಹೇಗೆಂದರೆ, ಮಾಗಂಡಿಯ, ಒಬ್ಬ ಕುಷ್ಠರೋಗಿಯು, ಆ ಮನುಷ್ಯನ ಕೈಕಾಲುಗಲು ಹಾಳಾಗಿರುವಂತಾಗಿ, ಕೊಳೆತು ಹೋಗಿರುವಂತಾಗಿ, ಹುಳುಗಳಿಂದ ತಿಂದುಹಾಕಿದಂತಾಗಿ, ತನ್ನ ಉಗುರುಗಳಿಂದ ಗಾಯಗಳನ್ನು ತಾನೇ ಕರೆದು ಒಗೆಯುತ್ತಾ, ಇದ್ದಲಿನ ಕೆಂಡದ ಒಲೆಯ ಮೇಲೆ ತನ್ನ ಶರೀರವನ್ನೇ ಸುಟ್ಟುಕೊಳ್ಳಬಹುದು. ಆಗ ಆತನ ಸ್ನೇಹಿತರು, ಪರಿಚಿತರು ಮತ್ತು ಆತನ ಬಂಧುಗಳು, ಬಳಗದವರು ಒಬ್ಬ ವೈದ್ಯನನ್ನು, ಶಸ್ತ್ರಚಿಕಿತ್ಸಕನನ್ನು ಕರೆತರಬಹುದು. ಆ ವೈದ್ಯನು, ಶಸ್ತ್ರಚಿಕಿತ್ಸಕನು ಬಂದು ಔಷಧಿಯನ್ನು ತಯಾರು ಮಾಡಬಹುದು. ಆ ಔಷಧಿಯನ್ನು ಆತನು ಸೇವಿಸಿದವನಾಗಿ ಕುಷ್ಠರೋಗದಿಂದ ಮುಕ್ತನಾಗಬಹುದು. ಆತನು ಕುಷ್ಠರೊಗವಿರುವ ಬೇರೊಬ್ಬ ಮನುಷ್ಯನನ್ನು ನೋಡಬಹುದು, ಆತನ ಕೈಕಾಲುಗಳು ಹಾಳಾಗಿರುವಂತಾಗಿ, ಕೊಳೆತು ಹೋಗಿರುವಂತಾಗಿ, ಹುಳುಗಳಿಂದ ತಿಂದುಹಾಕಿದಂತಾಗಿ, ಆತನು ತನ್ನ ಉರುಗುಗಳಿಂದ ಗಾಯಗಳನ್ನು ತಾನೇ ಕೆರೆದು ಬಗೆಯುತ್ತಾ, ಇದ್ದಲಿನ ಕೆಂಡದ ಒಲೆಯಮೇಲೆ ತನ್ನ ಶರೀರವನ್ನೇ ಸುಟ್ಟುಕೊಳ್ಳುತ್ತಿರಬಹುದು.</p>
    <p>ಮಾಗಂಡಿಯ, ಇದನ್ನು ಹೇಗೆ ಯೋಚಿಸುತ್ತೀಯ, ಆತನು ಕುಷ್ಠರೋಗವಿರುವ ಬೇರೊಬ್ಬ ಮನುಷ್ಯನನ್ನು ಅಥವಾ ಇದ್ದಲಿನ ಕೆಂಡದ ಒಲೆಯನ್ನು ಅಥವಾ ಸೇವಿಸಿದ ಔಷಧಿಯನ್ನು ದ್ವೇಷಿಸುವನೇ? ಎಂದು.</p>
    <p> ಇಲ್ಲ ಪೂಜ್ಯ ಗೌತಮರೆ, ಇದಕ್ಕೆ ಕಾರಣವೇನು? ಪೂಜ್ಯ ಗೌತಮರೆ, ರೋಗವಿದ್ದರೆ, ಅದಕ್ಕೆ ಸರಿಯಾಗಿ ಔಷಧಿಯನ್ನು ಮಾಡಬೇಕಾಗುತ್ತದೆ, ರೋಗವೇ ಇರದಿದ್ದರೆ, ಔಷಧಿಯಿಂದ ಮಾಡುವುದಾದರೂ ಏನು? ಎಂದು.
    </p>
    <p> ಅದೇರೀತಿಯಲ್ಲಿ, ನಾನು ಹಿಂದೆ ಸಂಸಾರಿಯಾಗಿದ್ದ ಸಮಯದಲ್ಲಿ ಐದು ಕಾಮಲಕ್ಷಣಗಳಿಂದ ಕೂಡಿದವನಾಗಿ, ಅವುಗಳನ್ನು ಹೊಂದಿದವನಾಗಿ, ಅವುಗಳಿಂದ ಕ್ರೀಡಿಸಿ ಆನಂದಪಟ್ಟೆನು. ಅಂದರೆ ಕಣ್ಣಿನಿಂದ ಕಾಣಬಹುದಾದ ವಸ್ತು ಆಕಾರಗಳೊಂದಿಗೆ, ಇಷ್ಟವಾದವುಗಳೊಂದಿಗೆ, ಸುಂದರವಾದವುಗಳೊಂದಿಗೆ, ಬಯಸಿದವುಗಳೊಂದಿಗೆ, ಮೋಹಿಸುವಂತಹವುಗಳೊಂದಿಗೆ, ಪ್ರಿಯವಾದವುಗಳೊಂದಿಗೆ, ಕಾಮಭೋಗದವುಗಳೊಂದಿಗೆ, ಆಮೋದಗೊಳಿಸು ವಂತಹವುಗಳೊಂದಿಗೆ, ಕಿವಿಯಿಂದ ಕೇಳಬಹುದಾದ ಶಬ್ದಗಳೊಂದಿಗೆ... ಪುನರುಚ್ಚರಿಸಿ... ಮೂಗಿನಿಂದ ಸೇವಿಸಬಹುದಾದ ವಾಸನೆಗಳೊಂದಿಗೆ ನಾಲಿಗೆಯಿಂದ ಸವಿಯಬಹುದಾದ ರಸಗಳೊಂದಿಗೆ... ಶರೀರದಿಂದ ಅರಿಯಬಹುದಾದ ಸ್ಪರ್ಶಗಳೊಂದಿಗೆ ಇಷ್ಟವಾದವುಗಳೊಂದಿಗೆ, ಹಿತವಾದವುಗಳೊಂದಿಗೆ, ಬಯಸಿದವುಗಳೊಂದಿಗೆ, ಮೋಹಿಸುವಂತಹವುಗಳೊಂದಿಗೆ, ಪ್ರಿಯವಾದವುಗಳೊಂದಿಗೆ, ಕಾಮಭೋಗದವುಗಳೊಂದಿಗೆ, ಆಮೋದಗೊಳಿಸು ವಂತಹವುಗಳೊಂದಿಗೆ. ಆ ನಂತರದ ಸಮಯದಲ್ಲಿ ಕಾಮದ ಹುಟ್ಟುವಿಕೆ ಮತ್ತು ಅಳಿಯುವಿಕೆಯನ್ನು, ಅದರ ಸಂತೃಪ್ತಿಯನ್ನು, ಅದರಿಂದಾಗುವ ತೊಂದರೆಯನ್ನು ತಿಳಿದುಕೊಂಡವನಾಗಿ, ಕಾಮದ ಮೇಲಿನ ತೃಷ್ಣೆಯನ್ನು ತೊಡೆದು ಹಾಕಿದವನಾಗಿ, ಕಾಮದ ಮೇಲಿನ ಮೋಹಜ್ವರವನ್ನು ಮೆಟ್ಟಿದವನಾಗಿ, ಅದರ ಮೇಲಿನ ಕಾತರತೆಯ ದಾಹ ಇಲ್ಲದವನಾಗಿ, ನನ್ನ ಆಂತರ್ಯದಲ್ಲಿ ಪ್ರಶಾಂತ ಮನಸ್ಸನ್ನು ಪಡೆದು ಉಳಿದೆನು. ನಾನು ಇತರ ಜೀವಿಗಳು ಕಾಮದ ವ್ಯಾಮೋಹದ ಹಿಡಿತದಿಂದ ಬಿಡುಗಡೆ ಹೊಂದಿಲ್ಲದಿರುವುದನ್ನು, ಕಾಮದ ತೃಷ್ಣೆಯಿಂದಾಗಿ ಜೀರ್ಣವಾಗಿ ಹೋಗುತ್ತಿರುವುದನ್ನು, ಕಾಮದ ಮೋಹಜ್ವರದಿಂದಾಗಿ ಬೆಂದು ಹೋಗುತ್ತಿರುವುದನ್ನು ಹಾಗಿದ್ದರೂ ಕಾಮವನ್ನು ಸೇವಿಸುತ್ತಿರುವುದನ್ನು ಕಂಡೆನು. ಹಾಗಿದ್ದರೂ ನಾನು ಅವರುಗಳ ಬಗ್ಗೆ ದ್ವೇಷ ತಳೆಯಲಿಲ್ಲ. ಅದರಲ್ಲಿ ನಾನು ಆನಂದವನ್ನು ಪಡೆಯಲಿಲ್ಲ. ಇದಕ್ಕೆ ಕಾರಣವೇನು? ಮಾಗಂಡಿಯ, ಇಂತಹುದಿದೆ, ಕಾಮಗಳ ಸುಖಕ್ಕಿಂತ ಬೇರೆಯಾದದ್ದು. ಅಕುಶಲವಾದ ಮಾನಸಿಕ ಸ್ಥಿತಿಗಳಿಗಿಂತ ಬೇರೆಯಾದದ್ದು- ಅಂದರೆ ಸಮಾಧಿಯಿಂದ ಸಾಧಿತವಾದ ದಿವ್ಯವಾದ ಸುಖದಲ್ಲಿ ನಿಂತಿರುವೆನು- ಆ ಸುಖದಲ್ಲಿ ಆನಂದ ಗೊಳ್ಳುತ್ತಿರುವುದಾಗಿ, ಹೀನವಾದವುಗಳ ಬಗ್ಗೆ ದ್ವೇಷ ತಳೆಯುವುದಿಲ್ಲ, ಹಾಗಲ್ಲದೆ ಅದರಲ್ಲಿ ಆನಂದವನ್ನೂ ಪಡೆಯುವುದಿಲ್ಲ.
    </p>
    <p> 8. ಮಾಗಂಡಿಯ, ಅದು ಹೇಗೆಂದರೆ, ಒಬ್ಬ ಕುಷ್ಠರೋಗವಿರುವ ಮನುಷ್ಯನು, ಆತನ ಕೈಕಾಲುಗಳು ಹಾಳಾಗಿರುವಂತಾಗಿ, ಕೊಳೆತು ಹೋಗಿರುವಂತಾಗಿ, ಹುಳುಗಳಿಂದ ತಿಂದುಹಾಕಿದಂತಾಗಿ, ಆತನು ತನ್ನ ಉಗುರುಗಳಿಂದ ಗಾಯಗಳನ್ನು ತಾನೇ ಕರೆದು ಬಗೆಯುತ್ತಾ, ಇದ್ದಲಿನ ಕೆಂಡದ ಒಲೆಯ ಮೇಲೆ ತನ್ನ ಶರೀರವನ್ನೇ ಸುಟ್ಟುಕೊಳ್ಳಬಹುದು. ಆಗ ಆತನ ಸ್ನೇಹಿತರು, ಪರಿಚಿತರು ಮತ್ತು ಆತನ ಬಂಧುಗಳು ಬಳಗದವರು ಒಬ್ಬ ವೈದ್ಯನನ್ನು, ಶಸ್ತ್ರಚಿಕಿತ್ಸಕನನ್ನು ಕರೆತರಬಹುದು. ಆ ವೈದ್ಯನು, ಶಸ್ತ್ರಚಿಕಿತ್ಸಕನು ಒಂದು ಔಷಧಿಯನ್ನು ತಯಾರು ಮಾಡಬಹುದು. ಆ ಔಷಧಿಯನ್ನು ಆತನು ಸೇವಿಸಿದವನಾಗಿ ಕುಷ್ಠರೋಗದಿಂದ ಮುಕ್ತನಾಗಬಹುದು, ರೋಗವಿಲ್ಲದವನಾಗಿ, ಸುಖಿಯಾಗಿರುವಂತಹವನಾಗಿ, ಸ್ವತಂತ್ರನಾಗಿ, ತನ್ನ ಒಡೆಯ ತಾನೇ ಆಗಿ, ಇಷ್ಟಬಂದಲ್ಲಿ ನಡೆಯುವವನಾಗಬಹುದು. ಆಗ ಆತನನ್ನು ಇಬ್ಬರು ಬಲಶಾಲಿಗಳಾದ ವ್ಯಕ್ತಿಗಳು, ಆತನ ಎರಡೂ ಕೈಗಳನ್ನು ಹಿಡಿದುಕೊಂಡವರಾಗಿ, ಇದ್ದಲಿನ ಕೆಂಡದ ಒಲೆಯ ಬಳಿಗೆ ಎಳೆದುಕೊಂಡು ಹೋಗಬಹುದು.</p>
    <p>ಮಾಗಂಡಿಯ, ಇದನ್ನು ಹೇಗೆ ಯೋಚಿಸುತ್ತೀಯ, ಆ ಮನುಷ್ಯನು ತನ್ನ ಶರೀರವನ್ನು ಹೀಗೆ, ಹಾಗೆ ತಿರುಗಿಸುವುದಿಲ್ಲವೇ? ಎಂದು.</p>
    <p> ಹೌದು, ಪೂಜ್ಯ ಗೌತಮರೆ.
    </p>
    <p> ಇದಕ್ಕೆ ಕಾರಣ ಏನು ?
    </p>
    <p> ಪೂಜ್ಯ ಗೌತಮರೆ, ಏಕೆಂದರೆ ಬೆಂಕಿಯ ಸ್ಪರ್ಶದಿಂದಾಗಿ ದುಃಖವುಂಟಾಗುವುದು, ಅಲ್ಲದೆ ಅದು ತುಂಬಾ ಶಾಖವನ್ನು ಹೊಂದಿರುವುದು ಮತ್ತು ವೇದನೆಯನ್ನು ಉಂಟುಮಾಡುವುದು ಎಂದು.
    </p>
    <p> ಮಾಗಂಡಿಯ, ಇದನ್ನು ಹೇಗೆ ಯೋಚಿಸುತ್ತೀಯೆ? ಈಗ ಮಾತ್ರವೇ ಬೆಂಕಿಯ ಸ್ಪರ್ಶದಿಂದಾಗಿ ದುಃಖವುಂಟಾಗುವುದು, ಅಲ್ಲದೆ ಅದು ತುಂಬಾ ಶಾಖವನ್ನು ಹೊಂದಿರುವುದು ಮತ್ತು ವೇದನೆಯನ್ನು ಉಂಟುಮಾಡುವುದು ಅಥವಾ ಹಿಂದೆಯೂ ಕೂಡ, ಬೆಂಕಿಯ ಸ್ಪರ್ಶವು ದುಃಖವುಂಟುಮಾಡುವುದು, ಅಲ್ಲದೆ ಅದು ತುಂಬಾ ಶಾಖವನ್ನು ಹೊಂದಿರುವುದು ಮತ್ತು ವೇದನೆಯನ್ನು ಉಂಟುಮಾಡುವುದು? ಎಂದು.
    </p>
    <p> ಪೂಜ್ಯ ಗೌತಮರೆ, ಕೇವಲ ಈಗ ಮಾತ್ರವೇ ಅಲ್ಲ, ಬೆಂಕಿಯ ಸ್ಪರ್ಶದಿಂದಾಗಿ ದುಃಖವುಂಟಾಗುವುದು ಅಲ್ಲದೆ ಅದು ತುಂಬಾ ಶಾಖವನ್ನು ಹೊಂದಿರುವುದು ಮತ್ತು ವೇದನೆಯನ್ನು ಉಂಟುಮಾಡುವುದು ಹಿಂದೆಯೂ ಕೂಡ ಬೆಂಕಿಯ ಸ್ಪರ್ಶವು ದುಃಖವನ್ನು ಉಂಟುಮಾಡುವುದು, ಅಲ್ಲದೆ ಅದು ತುಂಬಾ ಶಾಖವನ್ನು ಹೊಂದಿರುವುದು ಮತ್ತು ವೇದನೆಯನ್ನು ಉಂಟುಮಾಡುವುದು. ಆದರೂ ಪೂಜ್ಯ ಗೌತಮರೆ, ಈ ಕುಷ್ಠರೋಗಿಯು ಆ ಮನುಷ್ಯನ ಕೈಕಾಲುಗಳು ಹಾಳಾಗಿರುವಂತಾಗಿ, ಕೊಳೆತು ಹೋಗಿರುವಂತಾಗಿ, ಹುಳುಗಳಿಂದ ತಿಂದು ಹಾಕಿದಂತಾಗಿ, ತನ್ನ ಉಗುರುಗಳಿಂದ ಗಾಯಗಳನ್ನು ತಾನೇ ಕರೆದು ಬಗೆಯುತ್ತಾ, ಆತನ ಇಂದ್ರಿಯಗಳು ಹಾನಿಗೊಂಡಂತಾಗಿ, ಬೆಂಕಿಯ ಸ್ಪರ್ಶವು ಸುಖವೆಂಬ ವಿಪರೀತವಾದ ಅರಿವು ಆತನಿಗೆ ಉಂಟಾಗಿ ಅದನ್ನು ಹಾಗೆಯೇ ತಿಳಿಯುವನು ಎಂದು.
    </p>
    <p> ಅದೇರೀತಿಯಲ್ಲಿ ಮಾಗಂಡಿಯ, ಹಿಂದೆ ಕಾಮ ಸಂಬಂಧಿ ಆನಂದಗಳು ದುಃಖವನ್ನುಂಟುಮಾಡಿರುವವು. ಅಲ್ಲದೆ ಅವು ತುಂಬಾ ಶಾಖವನ್ನು ಹೊಂದಿರುವವು ಮತ್ತು ವೇದನೆಯನ್ನು ಉಂಟುಮಾಡಿರುವವು. ಹಾಗೆಯೇ ಭವಿಷ್ಯದ ಕಾಮಸಂಬಂಧಿ ಆನಂದಗಳು ದುಃಖವನ್ನುಂಟುಮಾಡುವಂತಹವು. ಅಲ್ಲದೆ ಅವು ತುಂಬಾ ಶಾಖವನ್ನು ಹೊಂದಿರುವಂತಹವು ಮತ್ತು ವೇದನೆಯನ್ನು ಉಂಟುಮಾಡುವಂತಹವು. ಅದೇರೀತಿಯಲ್ಲಿಯೇ ಈಗಿನ ಕಾಮಸಂಬಂಧಿ ಆನಂದಗಳು ದುಃಖವನ್ನುಂಟುಮಾಡುವವು ಅಲ್ಲದೆ ಅವು ತುಂಬಾ ಶಾಖವನ್ನು ಹೊಂದಿರುವವು ಮತ್ತು ವೇದನೆಯನ್ನು ಉಂಟುಮಾಡುವವು. ಆದರೆ ಮಾಗಂಡಿಯ ಆ ಜೀವಿಗಳು ಕಾಮದ ಮೇಲಿನ ವ್ಯಾಮೋಹವನ್ನು ಬಿಡದೇ ಇರುವವರು, ಕಾಮದ ತೃಷ್ಣೆಯಿಂದಾಗಿ ಜೀರ್ಣವಾಗಿ ಹೋಗುತ್ತಿರುವವರು, ಕಾಮದ ಮೋಹಜ್ವರದಿಂದಾಗಿ ಬೆಂದು ಹೋಗುತ್ತಿರುವವರು, ಅವರುಗಳ ಇಂದ್ರಿಯಗಳು ಹಾನಿಗೊಂಡಂತಾಗಿ, ಕಾಮಸಂಬಂಧಿ ಸ್ಪರ್ಶವು ದುಃಖವನ್ನುಂಟು ಮಾಡಿದರೂ ಸಹ ಅದು ಸುಖವೆಂಬ ವಿಪರೀತವಾದ ಅರಿವು ಉಂಟಾಗುವುದು ಮತ್ತು ಅದನ್ನು ಹಾಗೆಯೇ ತಿಳಿಯುವರು.157
    </p>
    <p> 9. ಮಾಗಂಡಿಯ, ಅದು ಹೇಗೆಂದರೆ, ಒಬ್ಬ ಕುಷ್ಠರೋಗವಿರುವ ಮನುಷ್ಯನು, ಆ ಮನುಷ್ಯನ ಕೈಕಾಲುಗಳು ಹಾಳಾಗಿರುವಂತಾಗಿ, ಕೊಳೆತು ಹೋಗಿರುವಂತಾಗಿ, ಹುಳುಗಳಿಂದ ತಿಂದುಹಾಕಿದಂತಾಗಿ, ಆತನು ತನ್ನ ಉಗುರುಗಳಿಂದ ಗಾಯಗಳನ್ನು ತಾನೇ ಕರೆದು ಬಗೆಯುತ್ತಾ, ಇದ್ದಲಿನ ಕೆಂಡದ ಒಲೆಯ ಮೇಲೆ ತನ್ನ ಶರೀರವನ್ನೇ ಸುಟ್ಟುಕೊಳ್ಳುವನು. ಹೇಗೆ ಹೇಗೆ ಹೆಚ್ಚಾಗಿ ಮಾಗಂಡಿಯ ಆ ಕುಷ್ಠರೋಗಿಯು, ಆ ಮನುಷ್ಯನ ಕೈಕಾಲುಗಳು ಹಾಳಾಗಿರುವಂತಾಗಿ, ಕೊಳೆತು ಹೋಗಿರುವಂತಾಗಿ, ಹುಳುಗಳಿಂದ ತಿಂದುಹಾಕಿದಂತಾಗಿ, ಆತನು ತನ್ನ ಉಗುರುಗಳಿಂದ ಗಾಯಗಳನ್ನು ತಾನೇ ಕರೆದು ಬಗೆಯುತ್ತಾ, ಇದ್ದಲಿನ ಕೆಂಡದ ಒಲೆಯ ಮೇಲೆ ತನ್ನ ಶರೀರವನ್ನೇ ಸುಟ್ಟುಕೊಳ್ಳುವನೋ ಅಷ್ಟು ಅಷ್ಟು ಹೆಚ್ಚಾಗಿ ಆ ಗಾಯಗಳು ಕೊಳೆ ತುಂಬಿ ಕೆಡುವವು, ಹಾಗೆಯೇ ಬಹಳ ಕೆಟ್ಟ ವಾಸನೆಯಿಂದ ನಾರುವವು ಮತ್ತು ಕೊಳೆತು ಹೋಗುವವರು. ಅದರಿಂದಾಗಿ ಕೇವಲ ಸುಳ್ಳಾದ ಪರಿಹಾರ ಮತ್ತು ತತ್ಕಾಲದ ತೃಪ್ತಿಯು ಆ ಬಾಯಿಬಿಟ್ಟಂತಿರುವ ಗಾಯಗಳನ್ನು ಕರೆಯುವುದರಿಂದ ದೊರೆಯುವುದು. ಅದೇರೀತಿಯಲ್ಲಿಯೇ, ಮಾಗಂಡಿಯ, ಆ ಜೀವಿಗಳು, ಕಾಮದ ಮೇಲಿನ ವ್ಯಾಮೋಹವನ್ನು ಬಿಡದೇ ಇರುವವರು, ಕಾಮದ ತೃಷ್ಣೆಯಿಂದಾಗಿ ಜೀರ್ಣವಾಗಿ ಹೋಗುತ್ತಿರುವವರು, ಕಾಮದ ಮೋಹಜ್ವರದಿಂದಾಗಿ ಬೆಂದುಹೋಗುತ್ತಿರುವವರು, ಹಾಗಿದ್ದರೂ ಕಾಮವನ್ನು ಸೇವಿಸುತ್ತಿರುವವರು. ಹೇಗೆ ಹೇಗೆ ಹೆಚ್ಚಾಗಿ, ಮಾಗಂಡಿಯ, ಜೀವಿಗಳು ಕಾಮದ ಮೇಲಿನ ವ್ಯಾಮೋಹವನ್ನು ಬಿಡದಿರುವರೋ, ಕಾಮದ ತೃಷ್ಣೆಯಿಂದಾಗಿ ಜೀರ್ಣವಾಗಿ ಹೋಗುವರೋ, ಕಾಮದ ಮೇಲಿನ ಮೋಹ ಜ್ವರದಲ್ಲಿ ಬೆಂದುಹೋಗುವರೋ, ಕಾಮವನ್ನು ಸೇವಿಸುವರೋ, ಅಷ್ಟು ಅಷ್ಟು ಹೆಚ್ಚಾಗಿ ಜೀವಿಗಳಲ್ಲಿ ಕಾಮದ ಮೇಲಿನ ತೃಷ್ಣೆಯು ಹೆಚ್ಚಾಗುವುದು, ಕಾಮದ ಮೇಲಿನ ಮೋಹಜ್ವರವು ಹೆಚ್ಚಾಗಿ ಬೆಂದು ಹೋಗುವರು, ಅದರಿಂದಾಗಿ ಕೇವಲ ಸುಳ್ಳಾದ ಪರಿಹಾರ ಮತ್ತು ತತ್ಕಾಲದ ತೃಪ್ತಿಯು ಈ ಐದು ಕಾಮ ಲಕ್ಷಣಗಳಿಂದ ದೊರೆಯುವಂತಹುದು.
    </p>
    <p> ಇದನ್ನು ಹೇಗೆ ಯೋಚಿಸುತ್ತೀಯ, ಮಾಗಂಡಿಯ, ನೀನು ಯಾವಾಗಲಾದರೂ ನೋಡಿರುವೆಯಾ ಅಥವಾ ಕೇಳಿರುವೆಯಾ? ಯಾರಾದರೊಬ್ಬ ರಾಜನು ಅಥವಾ ರಾಜನ ಮಹಾಮಂತ್ರಿಯು, ಆತನು ಈ ಐದು ಕಾಮ ಲಕ್ಷಣಗಳನ್ನು ಹೊಂದಿದವನಾಗಿ, ಅವುಗಳಿಂದ ಕೂಡಿದವನಾಗಿ, ಅವುಗಳಿಂದ ಕ್ರೀಡಿಸಿ ಆನಂದಪಡುವಂತಹವನು. ಆತನು ಕಾಮದ ಮೇಲಿನ ತೃಷ್ಣೆಯನ್ನು ತೊಡೆದುಹಾಕದವನು ಅಲ್ಲದ, ಕಾಮದ ಮೇಲಿನ ಮೋಹ ಜ್ವರವನ್ನು ಮೆಟ್ಟಿಹಾಕದವನು, ಕಾಮದ ಮೇಲಿನ ಕಾತುರತೆಯ ದಾಹವು ಇಲ್ಲದವನಾಗಿ, ಆಂತರ್ಯದಲ್ಲಿ ಪ್ರಶಾಂತ ಮನಸ್ಸನ್ನು ಪಡೆದು ಬಾಳಿದವನನ್ನು ಅಥವಾ ಬಾಳುತ್ತಿರುವವನನ್ನು ಅಥವಾ ಬಾಳುವವನನ್ನು ಅರಿತಿರುವೆಯಾ? ಎಂದು.
    </p>
    <p> ಇಲ್ಲ ಪೂಜ್ಯ ಗೌತಮರೆ.
    </p>
    <p> ಒಳ್ಳೆಯದು ಮಾಗಂಡಿಯ, ನಾನು ಕೂಡ ನೋಡಿಲ್ಲ ಹಾಗೂ ಕೇಳಿಲ್ಲ. ಹೀಗೆ ಯಾರಾದರೊಬ್ಬ ರಾಜನು ಅಥವಾ ರಾಜನ ಮಹಾಮಂತ್ರಿಯು, ಆತನು ಈ ಐದು ಕಾಮಲಕ್ಷಣಗಳನ್ನು ಹೊಂದಿದವನಾಗಿ, ಅವುಗಳಿಂದ ಕೂಡಿದವನಾಗಿ, ಅವುಗಳಿಂದ ಕ್ರೀಡಿಸಿ ಆನಂದಪಡುವಂತಹವನು, ಆತನು ಕಾಮದ ಮೇಲಿನ ತೃಷ್ಣೆಯನ್ನು ತೊಡೆದುಹಾಕದವನು, ಅಲ್ಲದೆ ಕಾಮದ ಮೇಲಿನ ಮೋಹಜ್ವರವನ್ನು ಮೆಟ್ಟಿಹಾಕದವನು, ಕಾಮದ ಮೇಲಿನ ಕಾತುರತೆಯ ದಾಹವು ಇಲ್ಲದವನಾಗಿ, ಆಂತರ್ಯದಲ್ಲಿ ಪ್ರಶಾಂತ ಮನಸ್ಸನ್ನು ಪಡೆದು, ಬಾಳಿದವನನ್ನು ಅಥವಾ ಬಾಳುತ್ತಿರುವವನನ್ನು ಅಥವಾ ಬಾಳುವವನನ್ನು ಅರಿತಿಲ್ಲ ಎಂದು. ಹಾಗಿರುವಾಗ, ಮಾಗಂಡಿಯ, ಯಾವ ಯಾವ ಬ್ರಾಹ್ಮಣರು ಅಥವಾ ಶ್ರಮಣರು, ಕಾಮದ ಮೇಲಿನ ಕಾತುರತೆಯ ದಾಹವನ್ನು ಇಲ್ಲವಾಗಿಸಿ, ಆಂತರ್ಯದಲ್ಲಿ ಪ್ರಶಾಂತವಾದ ಮನಸ್ಸನ್ನು ಪಡೆದು ಬಾಳಿದವರು, ಅಥವಾ ಬಾಳುತ್ತಿರುವವರು ಅಥವಾ ಬಾಳುವವರು, ಆ ಎಲ್ಲರೂ ಕಾಮಗಳ ಹುಟ್ಟುವಿಕೆಯನ್ನು ಅಂತ್ಯಗೊಳಿಸುವಿಕೆಯನ್ನು ಅರಿತವರಾಗಿ, ಅವುಗಳಿಂದ ದೊರೆಯುವ ತೃಪ್ತಿ, ಅವುಗಳಿಂದಾಗುವ ತೊಂದರೆ ಮತ್ತು ಅವುಗಳಿಂದ ಬಿಡುಗಡೆ ಪಡೆಯುವಿಕೆಯನ್ನು ಯಥಾರ್ಥವಾಗಿ ತಿಳಿದುಕೊಂಡವರಾಗಿ, ಕಾಮದ ಮೇಲಿನ ತೃಷ್ಣೆಯನ್ನು ತೊಡೆದವರಾಗಿ, ಕಾಮದ ಮೇಲಿನ ಮೋಹ ಜ್ವರವನ್ನು ಮೆಟ್ಟಿದವರಾಗಿ, ಕಾಮದ ಮೇಲಿನ ಕಾತುರತೆಯ ದಾಹವನ್ನು ಇಲ್ಲವಾಗಿಸಿ, ಆಂತರ್ಯದಲ್ಲಿ ಪ್ರಶಾಂತವಾದ ಮನಸ್ಸನ್ನು ಪಡೆದು ಬಾಳಿದವರು, ಅಥವಾ ಬಾಳುತ್ತಿರುವವರು ಅಥವಾ ಬಾಳುವವರು ಆಗಿರುವರು ಎಂದು. ಆಗ ಭಗವಾನರು ಈ ಕೆಳಗಿನ ಉದಾತ್ತವಾದಂತಹ ಉದ್ಗಾರವನ್ನು ಮಾಡಿದರು:-
    </p>
    <p> ಆರೋಗ್ಯವು ಉತ್ತಮವಾದ ಲಾಭವು, ನಿಬ್ಬಾನವು ಶ್ರೇಷ್ಠವಾದ ಸುಖವು ಎಂದು
    </p>
    <p> ಅಂಗಗಳುಳ್ಳ ಮಾರ್ಗವು ಕ್ಷೇಮವಾದ ಮುಕ್ತಿಗೆ ಕೊಂಡೊಯ್ಯುವುದು ಎಂದು.
    </p>
    <h2>3. ಯಾವುದದು ಆರೋಗ್ಯ, ಯಾವುದದು ನಿಬ್ಬಾನ
    </h2>
    <p> 10. ಹೀಗೆ ಹೇಳಿದ ಮೇಲೆ ಪರಿವ್ರಾಜಕ ಮಾಗಂಡಿಯನು ಭಗವಾನರಿಗೆ ಹೀಗೆ ಹೇಳಿದರು- ಪೂಜ್ಯ ಗೌತಮರೆ, ಆಶ್ಚರ್ಯವು, ಪೂಜ್ಯ ಗೌತಮರೆ ಅದ್ಭುತವು. ಎಷ್ಟು ಚೆನ್ನಾದ ಒಳ್ಳೆಯ ಮಾತು ಪೂಜ್ಯ ಗೌತಮರಿಂದ ಹೇಳಲ್ಪಟ್ಟಿದೆ- ಆರೋಗ್ಯವು ಉತ್ತಮವಾದ ಲಾಭವು, ನಿಬ್ಬಾನವು ಶ್ರೇಷ್ಠವಾದ ಸುಖವು ಎಂದು. ಪೂಜ್ಯ ಗೌತಮರೆ, ನಾನು ಕೂಡ ಈ ಹಿಂದೆಯೇ ಪರಿವ್ರಾಜಕರ ಗುರುಗಳ ಗುರುಗಳು ಹೀಗೆ ಹೇಳಿರುವುದನ್ನು ಕೇಳಿದ್ದೇನೆ- ಆರೋಗ್ಯವು ಉತ್ತಮವಾದ ಲಾಭವು, ನಿಬ್ಬಾನವು ಶ್ರೇಷ್ಠವಾದ ಸುಖವು ಎಂದು. ಆದ್ದರಿಂದ ಇದು ಸರಿಯೇ ಆಗಿದೆ ಪೂಜ್ಯ ಗೌತಮರೆ ಎಂದು.
    </p>
    <p> ಆದರೆ ಮಾಗಂಡಿಯ, ನೀನು ಈ ಹಿಂದೆಯೇ ಪರಿವ್ರಾಜಕ ಗುರುಗಳ ಗುರುಗಳು ಆ ರೀತಿ ಹೇಳಿರುವುದನ್ನು ಕೇಳಿರುವೆಯೆಂದೆ- ಆರೋಗ್ಯವು ಉತ್ತಮವಾದ ಲಾಭವು, ನಿಬ್ಬಾನವು ಶ್ರೇಷ್ಠವಾದ ಸುಖವು ಎಂದು. ಅಂದರೆ ಯಾವುದದು ಆರೋಗ್ಯ, ಯಾವುದದು ನಿಬ್ಬಾನ ಎಂದು.
    </p>
    <p> ಹೀಗೆ ಹೇಳಿದಮೇಲೆ ಪರಿವ್ರಾಜಕ ಮಾಗಂಡಿಯನು, ತನ್ನ ಅಂಗಾಂಗಗಳನ್ನು ತನ್ನ ಕೈಗಳಿಂದ ತಟ್ಟಿ ತೋರಿಸುತ್ತಾ- ಪೂಜ್ಯ ಗೌತಮರೆ, ಇದೇ ಆ ಆರೋಗ್ಯವು, ಇದೇ ಆ ನಿಬ್ಬಾನವು ಎಂದನು. ಪೂಜ್ಯ ಗೌತಮರೆ, ನಾನು ಹೀಗೆ ರೋಗವಿಲ್ಲದವನಾಗಿ ಸುಖಿಯಾಗಿದ್ದೇನೆ, ಅಲ್ಲದೆ ನನಗೆ ಯಾವುದೇ ವಿಧವಾದ ರೋಗಬಾಧೆಯಿಲ್ಲ ಎಂದು.
    </p>
    <p> 11. ಅದು ಹೇಗೆಂದರೆ, ಮಾಗಂಡಿಯ, ಹುಟ್ಟಿನಿಂದಲೇ ಕುರುಡಾದ ಒಬ್ಬ ಮನುಷ್ಯನು, ಆತನ ಕಪ್ಪನೆಯ ಅಥವಾ ಬಿಳಿಯ ಆಕಾರಗಳನ್ನು ಕಾಣಲಾರದವನು, ಆತನು ನೀಲಿಯ ಬಣ್ಣದ ಆಕಾರಗಳನ್ನು ಕಾಣಲಾರದವನು, ಆತನು ಕೆಂಪು ಬಣ್ಣದ ಆಕಾರಗಳನ್ನು ಕಾಣಲಾರದವನು, ಆತನು ಕಂದು ಬಣ್ಣದ ಆಕಾರಗಳನ್ನು ಕಾಣಲಾರದವನು, ಆತನು ಸಮತಟ್ಟಾಗಿರುವುದನ್ನು, ಸಮತಟ್ಟಿಲ್ಲದಿರುವನದನ್ನು ಕಾಣಲಾರದವನು, ಆತನು ನಕ್ಷತ್ರಗಳ ಆಕಾರಗಳನ್ನು ಕಾಣಲಾರದವನು, ಆತನು ಸೂರ್ಯ ಚಂದ್ರರನ್ನು ಕಾಣಲಾರದವನು. ಆತನು ಕಣ್ಣಿರುವವರು ಹೀಗೆ ಮಾತನಾಡುವುದನ್ನು ಕೇಳಬಹುದು- ಸುಂದರವಾದ, ನಿರ್ಮಲವಾದ, ಶುಚಿಯಾದ ಬಿಳಿಯ ಬಟ್ಟೆಯನ್ನು ಹೊಂದುವುದು ನಿಜಕ್ಕೂ ಸಂತೋಷದಾಯವಾದದ್ದು ಎಂದು. ಆತನು ಅಂತಹ ಬಿಳಿಯದ್ದನ್ನು ಹುಡುಕಿಕೊಂಡು ಅಲೆಯಬಹುದು. ಆದರೆ ಆತನನ್ನು ಬೇರೊಬ್ಬ ಮನುಷ್ಯನು ಜಿಡ್ಡಿರುವಂತಹ, ದಪ್ಪನಾದ, ತರಕಲಾದ ಬಟ್ಟೆಯನ್ನು ಕೊಟ್ಟು ಹೀಗೆ ಹೇಳಿ ವಂಚಿಸಬಹುದು- ಓ ನನ್ನ ಒಳ್ಳೆಯ ಮನುಷ್ಯನೆ, ಇದೇ ಆ ಸುಂದರವಾದ, ನಿರ್ಮಲವಾದ, ಶುಚಿಯಾದ ಬಿಳಿಯಬಟ್ಟೆ ಎಂದು. ಆತನು ಅದನ್ನು ಪಡೆಯಬಹುದು, ಅದನ್ನು ಪಡೆದುಕೊಂಡವನಾಗಿ ಅದನ್ನು ಧರಿಸಬಹುದು. ಹಾಗೆ ಧರಿಸಿಕೊಂಡಮೇಲೆ, ಜಂಬದಿಂದ ಇಂತಹ ಜಂಬದ ನುಡಿಯಬಹುದು- ಓ ಸುಂದರವಾದ, ನಿರ್ಮಲವಾದ, ಶುಚಿಯಾದ ಬಿಳಿಯ ಬಟ್ಟೆಯನ್ನು ಹೊಂದುವುದು ನಿಜಕ್ಕೂ ಸಂತೋಷದಾಯಕವಾದದ್ದು ಎಂದು.
    </p>
    <p> ಇದನ್ನು ಹೇಗೆ ಯೋಚಿಸುತ್ತೀಯ, ಮಾಗಂಡಿಯ, ಆ ಹುಟ್ಟು ಕುರುಡನಾದ ಮನುಷ್ಯನು, ಒಂದುವೇಲೆ ಅರಿತವನಾಗಿದ್ದರೆ ಮತ್ತು ಕಂಡವನಾಗಿದ್ದರೆ ಆ ಜಿಡ್ಡಿರುವಂತಹ, ದಪ್ಪನಾದ ತರಕಲಾದ ಬಟ್ಟೆಯನ್ನು ತೆಗೆದುಕೊಳ್ಳಬಹುದು. ಹಾಗೆ ತೆಗೆದುಕೊಂಡವನಾಗಿ ಧರಿಸಬಹುದು, ಹಾಗೆ ಧರಿಸಿಕೊಂಡವನಾಗಿ, ಜಂಬದಿಂದ ಇಂತಹ ಜಂಬದ ನುಡಿಯನ್ನು ನುಡಿಯಬಹುದು- ಓ ಸುಂದರವಾದ, ನಿರ್ಮಲವಾದ, ಶುಚಿಯಾದ ಬಿಳಿಯ ಬಟ್ಟೆಯನ್ನು ಹೊಂದುವುದು ನಿಜಕ್ಕೂ ಸಂತೋಷ ದಾಯಕವಾದದ್ದು ಎಂದು ಅಥವಾ ಆತನು ಕಣ್ಣಿದ್ದ ಮನುಷ್ಯನ ಮೇಲೆ ವಿಶ್ವಾಸವಿಟ್ಟಿದ್ದರಿಂದ ಹಾಗೆಯೇ ಎಂದು.
    </p>
    <p> ಪೂಜ್ಯ ಗೌತಮರೆ, ಅರಿಯದವನಾದ್ದರಿಂದ ಮತ್ತು ಕಾಣಲಾರದವನಾದ್ದರಿಂದ, ಆ ಹುಟ್ಟು ಕುರುಡನಾದ ಮನುಷ್ಯನು ಆ ಜಿಡ್ಡಿರುವಂತಹ, ದಪ್ಪನಾದ, ತರಕಲಾದ ಬಟ್ಟೆಯನ್ನು ತೆಗೆದುಕೊಳ್ಳಬಹುದು, ಹಾಗೆ ತೆಗೆದುಕೊಂಡವನಾಗಿ ಧರಿಸಬಹುದು, ಹಾಗೆ ಧರಿಸಿಕೊಂಡವನಾಗಿ ಜಂಬದಿಂದ ಇಂತಹ ಜಂಬದ ನುಡಿಯನ್ನು ನುಡಿಯಬಹುದು- ಓ ಸುಂದರವಾದ, ನಿರ್ಮಲವಾದ, ಶುಚಿಯಾದ ಬಿಳಿಯ ಬಟ್ಟೆಯನ್ನು ಹೊಂದುವುದು ನಿಜಕ್ಕೂ ಸಂತೋಷದಾಯಕ ವಾದದ್ದು ಎಂದು ಮತ್ತು ಕಣ್ಣಿದ್ದ ಮನುಷ್ಯನ ಮೇಲೆ ವಿಶ್ವಾಸವಿಟ್ಟಿದ್ದರಿಂದ ಹಾಗೆ ಎಂದು.
    </p>
    <p> ಅದೇರೀತಿಯಲ್ಲಿ ಮಾಗಂಡಿಯ, ಬೇರೆ ಮತದ ಪರಿವ್ರಾಜಕರುಗಳು ಕುರುಡರು, ಕಾಣುವ ದೃಷ್ಟಿಯಿಲ್ಲದವರು, ಆರೋಗ್ಯವೇನೆಂದು ತಿಳಿಯದವರು, ನಿಬ್ಬಾನವೇನೆಂದು ಕಾಣದವರು, ಹಾಗಿದ್ದರೂ ಅವರುಗಳು ಈ ಗಾಥೆಯನ್ನು ಹೇಳುವರು-
    </p>
    <p> ಆರೋಗ್ಯವು ಉತ್ತಮವಾದ ಲಾಭವು, ನಿಬ್ಬಾನವು ಶ್ರೇಷ್ಠವಾದ ಸುಖವು ಎಂದು.
    </p>
    <p> ಆದರೆ ಮಾಗಂಡಿಯ, ಹಿಂದೆ ಎಂದೋ ಒಂದು ಕಾಲದಲ್ಲಿ ಅರಹಂತರಿಂದ, ಸಮ್ಯಕ್ಸಂಬುದ್ಧರಿಂದ ಈ ಗಾಥೆಯು ಹೇಳಲ್ಪಟ್ಟಿತ್ತು-
    </p>
    <p> ಆರೋಗ್ಯವು ಉತ್ತಮವಾದ ಲಾಭವು ನಿಬ್ಬಾನವು ಶ್ರೇಷ್ಠವಾದ ಸುಖವು ಎಂದು
    </p>
    <p> ಅಂಗಗಳುಳ್ಳ ಮಾರ್ಗವು ಕ್ಷೇಮವಾದ ಮುಕ್ತಿಗೆ ಕೊಂಡೊಯ್ಯುವುದು ಎಂದು.
    </p>
    <p> 12. ಆ ಮಾತು ಹಿಂದಿನಿಂದ ಕ್ರಮಕ್ರಮವಾಗಿ ಸಾಮಾನ್ಯ ಜನರಲ್ಲಿಗೂ ತಲುಪಿದೆ.158 ಹೀಗಿರುವಾಗ ಮಾಗಂಡಿಯ, ಈ ಶರೀರವು ರೋಗದಿಂದ ಕೂಡಿರುವಂತಹುದು, ಅಡಗಿರುವ ಕುರುವಿನಂತಿರುವಂತಹುದು, ಮುಳ್ಳು ಮೊನೆಯಾಗಿರುವಂತಹುದು, ಕಷ್ಟದಿಂದ ಕೂಡಿರುವಂತಹುದು, ತೊಂದರೆಗಳಿಂದ ಕೂಡಿರುವಂತಹುದು, ಹಾಗಿದ್ದರೂ ಈ ಶರೀರವನ್ನು ರೋಗದಿಂದಿರುವಂತಹುದನ್ನು, ಅಡಗಿರುವ ಕುರು ಇರುವಂತಹದನ್ನು ಮುಳ್ಳು ಮೊನೆಯಂತಿರುವುದನ್ನು, ಕಷ್ಟವಾಗಿರುವಂತಹುದನ್ನು, ತೊಂದರೆ ಇರುವಂತಹುದನ್ನು ಪೂಜ್ಯ ಗೌತಮರೆ, ಇದೆ ಆ ಆರೋಗ್ಯವು, ಇದೇ ಆ ನಿಬ್ಬಾನವು ಎಂದು ಹೇಳುವೆ. ಹಾಗಿರುವಾಗ, ಮಾಗಂಡಿಯ, ನಿನ್ನಲ್ಲಿ ಶ್ರೇಷ್ಠವಾದ ಕಣ್ಣಿಲ್ಲ ಯಾವ ಶ್ರೇಷ್ಠವಾದ ಕಣ್ಣಿನಿಂದ ಆರೋಗ್ಯವನ್ನು ಅರಿಯಬಹುದೋ, ನಿಬ್ಬಾನವನ್ನು ಕಂಡುಕೊಳ್ಳಬಹುದೋ, ಆ ದೃಷ್ಟಿಯಿಲ್ಲ ಎಂದು.
    </p>
    <p> ನನಗೆ ಪೂಜ್ಯ ಗೌತಮರಲ್ಲಿ ಪೂರ್ಣ ಭರವಸೆಯಿದೆ! ಆದ್ದರಿಂದ ಪೂಜ್ಯ ಗೌತಮರು ನನಗೆ ಆ ಧಮ್ಮವನ್ನು ತಿಳಿಸಬೇಕು ಅದರಿಂದಾಗಿ ನಾನು ಆರೋಗ್ಯವನ್ನು ಅರಿಯಬಹುದು, ನಿಬ್ಬಾನವನ್ನು ಕಂಡುಕೊಳ್ಳಬಹುದು ಎಂದು.
    </p>
    <p> 13. ಅದು ಹೇಗೆಂದರೆ, ಮಾಗಂಡಿಯ, ಹುಟ್ಟಿನಿಂದಲೇ ಕುರುಡಾದ ಒಬ್ಬ ಮನುಷ್ಯನು, ಆತನ ಕಪ್ಪನೆಯ ಅಥವಾ ಬಿಳಿಯ ಆಕಾರಗಳನ್ನು ಕಾಣಲಾರದವನು, ಆತನು ನೀಲಿಯ ಬಣ್ಣದ ಆಕಾರಗಳನ್ನು ಕಾಣಲಾರದವನು, ಆತನು ಕೆಂಪು ಬಣ್ಣದ ಆಕಾರಗಳನ್ನು ಕಾಣಲಾರದವನು, ಆತನು ಕಂದು ಬಣ್ಣದ ಆಕಾರಗಳನ್ನು ಕಾಣಲಾರದವನು, ಆತನು ಸಮತಟ್ಟಾಗಿರುವುದನ್ನು, ಸಮತಟ್ಟಿಲ್ಲದಿರುವನದನ್ನು ಕಾಣಲಾರದವನು, ಆತನು ನಕ್ಷತ್ರಗಳ ಆಕಾರಗಳನ್ನು ಕಾಣಲಾರದವನು, ಆತನು ಸೂರ್ಯ ಚಂದ್ರರನ್ನು ಕಾಣಲಾರದವನು. ಆತನ ಸ್ನೇಹಿತರು ಮತ್ತು ಗೆಳೆಯರು, ಬಂಧುಗಳು ಮತ್ತು ಬಳಗದವರು, ಒಬ್ಬ ವೈದ್ಯನನ್ನು ಶಸ್ತ್ರಚಿಕಿತ್ಸಕನನ್ನು ಕರೆತರಬಹುದು, ಆ ವೈದ್ಯನು ಶಸ್ತ್ರಚಿಕಿತ್ಸಕನು ಒಂದು ಔಷಧಿಯನ್ನು ತಯಾರು ಮಾಡಬಹುದು. ಆತನು ಆ ಔಷಧಿಯಿಂದಾಗಿ ಆತನಗೆ ಕಣ್ಣುಗಳನ್ನು ಕೊಡಲಾಗದಿರಬಹುದು, ಕಣ್ಣುಗಳನ್ನು ಸರಿಮಾಡಲಾಗದಿರಬಹುದು. ಮಾಗಂಡಿಯ, ಇದನ್ನು ಹೇಗೆ ಯೋಚಿಸುತ್ತೀಯ, ಆ ವೈದ್ಯನು ಇದರಿಂದಾಗಿ ಬೇಸರಪಡುವನು ಮತ್ತು ವ್ಯಾಕುಲಗೊಳ್ಳವನು ಹೌದಲ್ಲವೆ? ಎಂದು.
    </p>
    <p> ಹೌದು ಪೂಜ್ಯ ಗೌತಮರೆ.
    </p>
    <p> ಅದೇರೀತಿಯಲ್ಲಿ ಮಾಗಂಡಿಯ, ಒಂದುವೇಳೆ ನಾನು ನಿನಗೆ ಧಮ್ಮವನ್ನು ತಿಳಿಸಬಹುದು- ಇದೇ ಆ ಆರೋಗ್ಯವು, ಇದೇ ಆ ನಿಬ್ಬಾನವು ಎಂದು. ಆದರೂ ನೀನು ಆ ಆರೋಗ್ಯವನ್ನು ಅರಿಯಲಾಗದಿರಬಹುದು, ಆ ನಿಬ್ಬಾನವನ್ನು ಕಂಡುಕೊಳ್ಳಲಾಗದಿರಬಹುದು. ಆಗ ಇದರಿಂದಾಗಿ ನನ್ನಲ್ಲಿ ಬೇಸರ ಉಂಟಾಗುವುದು ಮತ್ತು ನನ್ನಲ್ಲಿ ವ್ಯಾಕುಲತೆ ಉಂಟಾಗುವುದು.
    </p>
    <p> ನನಗೆ ಪೂಜ್ಯ ಗೌತಮರಲ್ಲಿ ಪೂರ್ಣ ಭರವಸೆಯಿದೆ! ಆದ್ದರಿಂದ ಪೂಜ್ಯ ಗೌತಮರು ನನಗೆ ತಿಳಿಯುವಂತೆ ಆ ಧಮ್ಮವನ್ನು ತಿಳಿಸಬೇಕು, ಅದರಿಂದಾಗಿ ನಾನು ಆರೋಗ್ಯವನ್ನು ಅರಿಯಬಹುದು, ನಿಬ್ಬಾನವನ್ನು ಕಂಡುಕೊಳ್ಳಬಹುದು ಎಂದು.
    </p>
    <p> 14. ಅದು ಹೇಗೆಂದರೆ, ಮಾಗಂಡಿಯ, ಹುಟ್ಟಿನಿಂದಲೇ ಕುರುಡಾದ ಒಬ್ಬ ಮನುಷ್ಯನು, ಆತನ ಕಪ್ಪನೆಯ ಅಥವಾ ಬಿಳಿಯ ಆಕಾರಗಳನ್ನು ಕಾಣಲಾರದವನು, ಆತನು ನೀಲಿಯ ಬಣ್ಣದ ಆಕಾರಗಳನ್ನು ಕಾಣಲಾರದವನು, ಆತನು ಕೆಂಪು ಬಣ್ಣದ ಆಕಾರಗಳನ್ನು ಕಾಣಲಾರದವನು, ಆತನು ಕಂದು ಬಣ್ಣದ ಆಕಾರಗಳನ್ನು ಕಾಣಲಾರದವನು, ಆತನು ಸಮತಟ್ಟಾಗಿರುವುದನ್ನು, ಸಮತಟ್ಟಿಲ್ಲದಿರುವನದನ್ನು ಕಾಣಲಾರದವನು, ಆತನು ನಕ್ಷತ್ರಗಳ ಆಕಾರಗಳನ್ನು ಕಾಣಲಾರದವನು, ಆತನು ಸೂರ್ಯ ಚಂದ್ರರನ್ನು ಕಾಣಲಾರದವನು. ಆತನು ಕಣ್ಣಿರುವವರು ಹೀಗೆ ಮಾತನಾಡುವುದನ್ನು ಕೇಳಬಹುದು- ಓ ಸುಂದರವಾದ, ನಿರ್ಮಲವಾದ, ಶುಚಿಯಾದ ಬಿಳಿಯ ಬಟ್ಟೆಯನ್ನು ಹೊಂದುವುದು ನಿಜಕ್ಕೂ ಸಂತೋಷದಾಯವಾದದ್ದು ಎಂದು. ಆತನು ಅಂತಹ ಬಿಳಿಯದ್ದನ್ನು ಹುಡುಕಿಕೊಂಡು ಅಲೆಯಬಹುದು. ಆದರೆ ಆತನನ್ನು ಬೇರೊಬ್ಬ ಮನುಷ್ಯನು ಜಿಡ್ಡಿರುವಂತಹ, ದಪ್ಪನಾದ, ತರಕಲಾದ ಬಟ್ಟೆಯನ್ನು ಕೊಟ್ಟು ಹೀಗೆ ಹೇಳಿ ವಂಚಿಸಬಹುದು- ಓ ನನ್ನ ಒಳ್ಳೆಯ ಮನುಷ್ಯನೆ, ಇದೇ ಆ ಸುಂದರವಾದ, ನಿರ್ಮಲವಾದ, ಶುಚಿಯಾದ ಬಿಳಿಯಬಟ್ಟೆ ಎಂದು. ಆತನು ಅದನ್ನು ಪಡೆಯಬಹುದು, ಪಡೆದುಕೊಂಡವನಾಗಿ ಧರಿಸಬಹುದು. ಆತನ ಸ್ನೇಹಿತರು ಮತ್ತು ಗೆಳೆಯರು, ಬಂಧುಗಳು ಮತ್ತು ಬಳಗದವರು, ಒಬ್ಬ ವೈದ್ಯನನ್ನು ಶಸ್ತ್ರಚಿಕಿತ್ಸಕನನ್ನು ಕರೆತರಬಹುದು, ಆ ವೈದ್ಯನು ಶಸ್ತ್ರಚಿಕಿತ್ಸಕನು ಒಂದು ಔಷಧಿಯನ್ನು ತಯಾರು ಮಾಡಬಹುದು. ಅಂದರೆ ವಾಂತಿಯಾಗಿಸುವುದು, ಬೇಧಿಯಾಗಿಸುವುದು, ಕಣ್ಣಿಗೆ ಹಚ್ಚುವ ಮುಲಾಮುಗಳು, ಇತರೆ ರೀತಿಯ ಮುಲಾಮುಗಳು ಮತ್ತು ತೈಲಗಳು. ಆತನು ಆ ಔಷಧಿಯಿಂದಾಗಿ ಕಣ್ಣುಗಳನ್ನು ಪಡೆಯಬಹುದು, ಕಣ್ಣುಗಳು ಸರಿಯಾಗಬಹುದು, ಆ ಹುಟ್ಟಿದ ಕಣ್ಣಿನ ದೃಷ್ಟಿಯಿಂದಾಗಿ ಆತನು ಆ ಜಿಡ್ಡಿರುವ, ದಪ್ಪನಾದ, ತರಕಲು ಬಟ್ಟೆಯ ಮೇಲಿನ ಆಸೆ ಮತ್ತು ವ್ಯಾಮೋಹವನ್ನು ಬಿಟ್ಟುಬಿಡುವನು. ಅಲ್ಲದೆ ಆ ಮನುಷ್ಯನನ್ನು ಸ್ನೇಹಿತನಲ್ಲವೆಂದೂ ಪರಿಗಣಿಸಬಹುದು, ಅವನನ್ನು ಹಗೆಯೆಂದು ಪರಿಗಣಿಸಬಹುದು. ಏಕೆಂದರೆ ಅವನು ತನ್ನ ಜೀವನವನ್ನು ಹೀಗೆ ಹಾಳು ಮಾಡಿದವನೆಂದು ಚಿಂತಿಸಬಹುದು. ಬಹಳ ಕಾಲದವರೆಗೂ ನಾನು ಈ ಮನುಷ್ಯನಿಂದ ಜಿಡ್ಡಿರುವ, ದಪ್ಪನಾದ, ತರಕಲಾದ ಬಟ್ಟೆ ಪಡೆದು, ಹೀಗೆಂದು ಮೋಸ ಹೋಗಿದ್ದೇನೆ, ವಂಚಿತನಾಗಿದ್ದೇನೆ, ನಂಬಿಕೆದ್ರೋಹ ಹೊಂದಿದ್ದೇನೆ- ಓ ನನ್ನ ಒಳ್ಳೆಯ ಮನುಷ್ಯನೆ, ಇದೇ ಆ ಸುಂದರವಾದ, ನಿರ್ಮಲವಾದ, ಶುಚಿಯಾದ ಬಿಳಿಯಬಟ್ಟೆ ಎಂದು. ಅದೇರೀತಿಯಲ್ಲಿ ಮಾಗಂಡಿಯ, ಒಂದುವೇಳೆ ನಾನು ನಿನಗೆ ಧಮ್ಮವನ್ನು ತಿಳಿಸಬಹುದು- ಇದೇ ಆ ಆರೋಗ್ಯವು, ಇದೇ ಆ ನಿಬ್ಬಾನವು ಎಂದು. ಹಾಗಾಗಿ ನೀನು ಆರೋಗ್ಯವೇನೆಂದು ಅರಿಯಬಹುದು, ನಿಬ್ಬಾನವೇನೆಂದು ಕಂಡುಕೊಳ್ಳಬಹುದು. ಹೀಗೆ ನಿನ್ನಲ್ಲಿ ಹುಟ್ಟಿದ ಕಣ್ಣಿನ ದೃಷ್ಟಿಯಿಂದಾಗಿ, ಐದು ಗ್ರಹಿಸುವ ರಾಶಿಗಳ ಮೇಲಿನ ಆಸೆ ಮತ್ತು ವ್ಯಾಮೋಹವನ್ನು ತೊಡೆದು ಹಾಕಬಹುದು. ಮತ್ತು ನಿನಗೆ ಹೀಗೆನಿಸಬಹುದು- ಬಹುಕಾಲದವರೆಗೂ ನಾನು ಈ ಮನಸ್ಸಿನಿಂದಾಗಿ ಮೋಸ ಹೋಗಿದ್ದೇನೆ, ನಂಬಿಕೆದ್ರೋಹ ಹೊಂದಿದ್ದೇನೆ! ನಾನು ಇದು ಆಕಾರವೆಂದು ಗ್ರಹಿಸುವ ಬದಲು, ಆಕಾರವನ್ನೇ ಗ್ರಹಿಸುತ್ತಿದ್ದೆ, ಇದೇ ಅನುಭವವೆಂದು ಗ್ರಹಿಸುವ ಬದಲು, ಅನುಭವವನ್ನೇ ಗ್ರಹಿಸುತ್ತಿದ್ದೆ, ಇದು ಗುರುತಿಸುವಿಕೆ ಎಂದು ಗ್ರಹಿಸುವ ಬದಲು ಗುರುತಿಸುವಿಕೆಯನ್ನೇ ಗ್ರಹಿಸುತ್ತಿದ್ದೆ159 ಇದು ಮನೋನಿರ್ಮಿತಿಗಳು ಎಂದು ಗ್ರಹಿಸುವ ಬದಲು ಮನೋನಿರ್ಮಿತಿಗಳನ್ನೇ ಗ್ರಹಿಸುತ್ತಿದ್ದೆ, ಇದು ಪ್ರಜ್ಞೆ ಎಂದು ಗ್ರಹಿಸುವ ಬದಲು ಪ್ರಜ್ಞೆಯನ್ನೇ ಗ್ರಹಿಸುತ್ತಿದ್ದೆ. ಈ ರೀತಿಯ ಗ್ರಹಿಕೆಗೆ ಅಂಟಿಕೊಳ್ಳುವಿಕೆಯ ಕಾರಣದಿಂದಾಗಿ ಮರುಹುಟ್ಟು ಸಂಭವಿಸುವುದು. ಈ ಸಂಭವಿಸುವ ಕಾರಣದಿಂದಾಗಿ ಹುಟ್ಟು, ಈ ಹುಟ್ಟುವಿಕೆಯ ಕಾರಣದಿಂದಾಗಿ ಮುಪ್ಪು, ಮರಣ, ಶೋಕ, ಕ್ರಂದನ, ದುಃಖ, ದುಗುಡ, ಹತಾಶೆ ಇವುಗಳು ಉಂಟಾಗುವವು. ಹೀಗೆಯೇ ಇದು ಆ ಇಡೀ ದುಃಖರಾಶಿಯ ಹುಟ್ಟುವಿಕೆ ಆಗುವುದು.
    </p>
    <p> ನನಗೆ ಪೂಜ್ಯ ಗೌತಮರಲ್ಲಿ ಸಂಪೂರ್ಣ ಭರವಸೆಯಿದೆ. ಆದ್ದರಿಂದ ಪೂಜ್ಯ ಗೌತಮರು ನನಗೆ ಆ ಧರ್ಮವನ್ನು ಉಪದೇಶಿಸಬೇಕು, ಅದರಿಂದಾಗಿ ನಾನು ಇಲ್ಲಿ ಈ ಕುಳಿತಲ್ಲಿಂದ ಏಳುವಾಗ ಕುರುಡನಂತೆ ಏಳದಿರಬಹುದು.
    </p>
    <p> 15. ಹಾಗಾದರೆ ಮಾಗಂಡಿಯ, ನೀನು ಸತ್ಪುರುಷರ ಜೊತೆ ಸಂಗ ಮಾಡು. ಒಂದುವೇಳೆ ಮಾಗಂಡಿಯ ನೀನು ಸತ್ಪುರುಷರ ಜೊತೆ ಸಂಗ ಮಾಡಿದ್ದೇ ಆದರೆ, ಮಾಗಂಡಿಯ ಅದರಿಂದಾಗಿ ನೀನು ನಿಜವಾದ ಧರ್ಮವನ್ನು ಕೇಳುವೆ ಹೀಗೆ ಒಂದುವೇಳೆ ನೀನು, ಮಾಗಂಡಿಯ ನಿಜ ಧಮ್ಮವನ್ನು ಕೇಳಿದ್ದೇ ಆದೆ, ಅದರಿಂದಾಗಿ ನೀನು, ಮಾಗಂಡಿಯ, ಧಮರ್ಾನುಸಾರವಾದ ಮಾರ್ಗದಲ್ಲಿ ನಡೆಯುವೆ. ಹೀಗೆ ಒಂದುವೇಳೆ ನೀನು ಮಾಗಂಡಿಯ, ಧಮರ್ಾನುಸಾರವಾದ ಮಾರ್ಗದಲ್ಲಿ ನಡೆದದ್ದೇ ಆದರೆ, ಅದರಿಂದಾಗಿ ನೀನು, ಮಾಗಂಡಿಯ ನಿನಗೆ ನೀನೇ ಅರಿತುಕೊಳ್ಳುವೆ, ನಿನಗೆ ನೀನೇ ಕಂಡುಕೊಳ್ಳುವೆ- ಇದು ರೋಗವುಳ್ಳದ್ದು, ಒಳಕುರುವುಳ್ಳದ್ದು, ಮುಳ್ಳು ಮೊನೆವುಳ್ಳದ್ದು; ಈ ರೋಗ, ಒಳಕುರು, ಮುಳ್ಳು ಮೊನೆಗಳನ್ನು ಏನೂ ಶೇಷ ಉಳಿಯದಂತೆ ಇಲ್ಲಿಯೇ ನಾಶಮಾಡಬಹುದು. ಅದರಿಂದಾಗಿ ನನ್ನಲ್ಲಿ ಗ್ರಹಿಸುವಿಕೆಯನ್ನು ನಿರೋಧಿಸುವುದರಿಂದಾಗಿ ಸಂಭವಿಸುವಿಕೆಯ ನಿರೋಧ, ಸಂಭವಿಸುವಿಕೆಯನ್ನು ನಿರೋಧಿಸುವುದರಿಂದಾಗಿ ಹುಟ್ಟುವಿಕೆಯು ನಿರೋಧ, ಹುಟ್ಟುವಿಕೆಯನ್ನು ನಿರೋಧಿಸುವುದರಿಂದಾಗಿ, ಮುಪ್ಪು, ಮರಣ, ಶೋಕ, ಕ್ರಂದನ, ದುಃಖ, ದುಗುಡ, ಹತಾಶೆ ಇವುಗಳು ನಾಶವಾಗುವವು. ಹೀಗೆಯೇ ಇದು ಆ ಇಡೀ ದುಃಖದ ರಾಶಿಯ ನಿಲ್ಲಿಸುವಿಕೆ ಆಗುವುದು ಎಂದು.
    </p>
    <h2>4. ಮಾಗಂಡಿಯನಿಗೆ ದೀಕ್ಷೆ
    </h2>
    <p> 16. ಹೀಗೆ ಹೇಳಿದ ಮೇಲೆ, ಪರಿವ್ರಾಜಕ ಮಾಗಂಡಿಯನು ಭಗವಾನರಿಗೆ ಹೀಗೆ ಹೇಳಿದನು- ಪೂಜ್ಯ ಗೌತಮರೆ, ಆಶ್ಚರ್ಯವು, ಪೂಜ್ಯ ಗೌತಮರೆ ಅದ್ಭುತವು! ಅದು ಹೇಗೆಂದರೆ, ಪೂಜ್ಯ ಗೌತಮರೆ, ಒಬ್ಬನು ತಲೆಕೆಳಗಾಗಿರುವುದನ್ನು ಸರಿಪಡಿಸಿದ ಹಾಗೆ, ಮುಚ್ಚಿಟ್ಟಿರುವುದನ್ನು ತೆರೆದಿಡುವ ಹಾಗೆ, ದಾರಿತಪ್ಪಿದವನಿಗೆ ದಾರಿ ತೋರಿಸಿದ ಹಾಗೆ, ಕತ್ತಲೆಯಲ್ಲಿ ಎಣ್ಣೆಯ ದೀಪವನ್ನು ಹಿಡಿದ ಹಾಗೆ- ಕಣ್ಣಿದ್ದವರು ವಸ್ತು ಆಕಾರಗಳನ್ನು ಕಾಣಬಹುದಾದ ಹಾಗೆ ಎಂದು. ಅದೇರೀತಿಯಲ್ಲಿ, ಪೂಜ್ಯ ಗೌತಮರಿಂದ ಅನೇಕಬಗೆಯ ಉದಾಹರಣೆಗಳೊಂದಿಗೆ ಧಮ್ಮವು ಉಪದೇಶಿತವಾಗಿದೆ. ಹಾಗಿರುವಾಗ್ಗೆ, ನಾನು ಪೂಜ್ಯ ಗೌತಮರಿಗೆ ಮತ್ತು ಧಮ್ಮಕ್ಕೆ ಮತ್ತು ಭಿಕ್ಷು ಸಂಘಕ್ಕೆ ಶರಣು ಹೋಗುತ್ತೇನೆ. ಪೂಜ್ಯ ಗೌತಮರಿಂದಲೇ ನನಗೆ ದೀಕ್ಷೆ ದೊರೆಯಬಹುದೇ, ಭಿಕ್ಷು ದೀಕ್ಷೆ ಪಡೆಯಬಹುದೇ?
    </p>
    <p> ಮಾಗಂಡಿಯ, ಒಂದುವೇಳೆ ಬೇರೆ ಮತದ ಅನುಯಾಯಿಯೊಬ್ಬ, ಈ ಧಮ್ಮ ಮತ್ತು ಭಿಕ್ಷು ಶಿಕ್ಷಣ ನಿಯಮದಲ್ಲಿ ದೀಕ್ಷೆ ಪಡೆಯಲು ಇಚ್ಛಿಸಿದ್ದೇ ಆದಲ್ಲಿ, ಭಿಕ್ಷು ದೀಕ್ಷೆ ಪಡೆಯಲು ಬಯಸಿದ್ದೇ ಆದಲ್ಲಿ, ಆತನು ನಾಲ್ಕು ತಿಂಗಳುಗಳ ಕಾಲ ತರಬೇತಿ ಪಡೆಯುತ್ತಾನೆ. ಹೀಗೆ ನಾಲ್ಕು ತಿಂಗಳು ಮುಗಿದಮೇಲೆ, ಬೇರೆ ಭಿಕ್ಷುಗಳು ನಿರ್ಧರಿಸಿದ್ದೇ ಆದರೆ, ಆತನಿಗೆ ದೀಕ್ಷೆ ಕೊಡುವರು, ಭಿಕ್ಷು ದೀಕ್ಷೆ ನೀಡುವರು ಹಾಗೂ ಭಿಕ್ಷುವಾಗಿ ಮಾಡುವರು. ಹಾಗಾದರೂ ಕೂಡ ವ್ಯಕತಿ ವ್ಯಕ್ತಿಗಳ ನಡುವಿನ ವಿರೋಧಗಳು ನನಗೆ ತಿಳಿದದ್ದೇ ಆಗಿದೆ.
    </p>
    <p> ಹಾಗಿದ್ದಲ್ಲಿ ಭಂತೆ, ಒಂದುವೇಳೆ ಬೇರೆ ಮತದ ಒಬ್ಬ ಅನುಯಾಯಿ ಈ ಧಮ್ಮ ಮತ್ತು ಭಿಕ್ಷು ಶಿಕ್ಷಣ ನಿಯಮದಲ್ಲಿ ದೀಕ್ಷೆ ಪಡೆಯಲು ಇಚ್ಛಿಸಿದ್ದೇ ಆದಲ್ಲಿ. ಭಿಕ್ಷು ದೀಕ್ಷೆ ಪಡೆಯಲು ಬಯಸಿದ್ದೇ ಆದಲ್ಲಿ ಆತನು ನಾಲ್ಕು ತಿಂಗಳುಗಳ ಕಾಲ ತರಬೇತಿ ಪಡೆಯುತ್ತಾನೆ. ಹೀಗೆ ನಾಲ್ಕು ತಿಂಗಳುಗಳು ಮುಗಿದ ಮೆಲೆ, ಬೇರೆ ಭಿಕ್ಷುಗಳು ನಿರ್ಧರಿಸಿದ್ದೇ ಆದರೆ, ಆತನಿಗೆ ದೀಕ್ಷೆ ಕೊಡುವರು, ಭಿಕ್ಷು ದೀಕ್ಷೆ ನೀಡುವರು ಮತ್ತು ಭಿಕ್ಷುವನ್ನಾಗಿ ಮಾಡುವರು; ನಾನು ನಾಲ್ಕು ವರ್ಷಗಳ ಕಾಲ ತರಬೇತಿ ಪಡೆಯುತ್ತೇನೆ. ನಾಲ್ಕು ವರ್ಷಗಳು ಮುಗಿದ ಮೇಲೆಯೆ, ಬೇರೆ ಭಿಕ್ಷುಗಳು ನಿಶ್ಚಯಿಸಿದ್ದೇ ಆದರೆ ನನಗೆ ದೀಕ್ಷೆ ಕೊಡಲಿ, ಭಿಕ್ಷು ದೀಕ್ಷೆ ನೀಡಲು ಮತ್ತು ಭಿಕ್ಷುವನ್ನಾಗಿ ಮಾಡಲಿ.
    </p>
    <p> ಆದರೆ ಪರಿವ್ರಾಜಕ ಮಾಗಂಡಿಯನು ಭಗವಾನರಿಂದಲೇ ದೀಕ್ಷೆ ಪಡೆದನು, ಭಿಕ್ಷು ದೀಕ್ಷೆ ಪಡೆದನು. ಹೀಗೆ ದೀಕ್ಷೆ ಪಡೆದ ಕೆಲವು ಸಮಯದಲ್ಲೇ ಆಯುಷ್ಮಂತ ಮಾಗಂಡಿಯನು, ತಾನು ಏಕಾಂಗಿಯಾಗಿದ್ದು, ಬೇರೆಯಾಗಿಯೇ ಉಳಿದು, ಜಾಗರೂಕನಾಗಿದ್ದು, ಯುತ್ನಶೀಲನಾಗಿದ್ದು, ತಾನು ನಿಧರ್ಾರ ಮಾಡಿದಂತೆ ಜೀವನ ನಡೆಸಿದನಾದ್ದರಿಂದಾಗಿ ಯಾವುದಕ್ಕಾಗಿ ಸಂಸಾರಿಯಾದ ಕುಲಪುತ್ರರು ಮನೆ ತೊರೆದು, ಮನೆಯಿಲ್ಲದವರಾಗಿ ಉತ್ತಮವಾದಂತಹ ಪಬ್ಬಜಿತ ಜೀವನಕ್ಕೆ ಹೋಗುವರೋ- ಅಂತಹ ಬ್ರಹ್ಮಚರ್ಯ ಜೀವನದ ಸಾಧನೆಯನ್ನು ಇಲ್ಲಿಯೇ ಈಗಲೇ, ತನಗೆ ತಾನೇ ಸಾಕ್ಷಾತ್ಕರಿಸಿಕೊಂಡವನಾಗಿ ಆ ಪರಮ ಜ್ಞಾನವನ್ನು ಪಡೆದುಕೊಂಡವನಗಿ ಉಳಿದನು. ಹುಟ್ಟು ಕ್ಷಯಿಸಿತು, ಬ್ರಹ್ಮಚರ್ಯವು ಸಾಧಿಸಿದಂತಾಯಿತು, ಮಾಡಬೇಕಾದ್ದನ್ನು ಮಾಡಿ ಮುಗಿಸಿದಂತಾಯಿತು. ಇನ್ನು ಉಳಿದದ್ದೇನೂ ಇಲ್ಲ, ಯಾವುದೂ ಇಲ್ಲ ಎಂದು ತನಗೆ ತಾನೇ ಅರಿತುಕೊಂಡನು. ಹಾಗಾಗಿ ಆಯುಷ್ಮಂತ ಮಾಗಂಡಿಯನು ಇತರ ಅರಹಂತರಲ್ಲಿ ಒಬ್ಬನಾದನು ಎಂದು.
    </p>
    <h2>ಇಲ್ಲಿಗೆ ಮಾಗಂಡಿಯ ಸುತ್ತ ಮುಗಿಯಿತ </h2>
    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2011</span>)</p>
      <p>Translated from the Pali by <span class='author'>Dr. B. V. Rajaram</span>.</p>
      <p>ಅನುವಾದಕ: ಡಾ|| ರಾಜಾರಾಂ ಬಿ.ವಿ.</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>