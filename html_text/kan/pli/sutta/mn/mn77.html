<!DOCTYPE html>
<html>

<head>
  <meta charset='UTF-8'>
  <meta name='author' content='Molakalmuru Srinivasamurthy'>
  <title>MN 77: ಮಹಾಸಕುಲುದಾಯಿ ಸುತ್ತ-ಮೊಳಕಾಲ್ಕೂರು ಶ್ರೀನಿವಾಸಮೂರ್ತಿ</title>
</head>

<body>
  <article id='mn77' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>2. ಪರಿಬ್ಬಾಜಕ ವಗ್ಗ</li>
      </ul>
      <h1 class='sutta-title'>77. ಮಹಾಸಕುಲುದಾಯಿ ಸುತ್ತ</h1>
    </header>
    <h2>ಮಹಾಸಕುಲುದಾಯಿ ಸುತ್ತ
    </h2>
    <p> 1. ನಾನು ಹೀಗೆ ಕೇಳಿದ್ದೇನೆ: ಒಂದು ಸಮಯದಲ್ಲಿ ಭಗವಾನರು ರಾಜಗೃಹದ ಬಳಿಯ ವೇಣುವನದಲ್ಲಿನ ಕಲಂದಕ ನಿವಾಪದಲ್ಲಿ ವಾಸಿಸುತ್ತಿದ್ದರು.
    </p>
    <p> ಆ ಸಂದರ್ಭದಲ್ಲಿ ಬಹುಸಂಖ್ಯೆಯ ಹೆಸರಾಂತ ಪರಿವ್ರಾಜಕರು ಮೋರನಿವಾಪವೆಂಬ ಪರಿವ್ರಾಜಕಾರಾಮ ದಲ್ಲಿದ್ದರು. ಅವರುಗಳಲ್ಲಿ ಅನ್ನಭಾರ, ವರಧರ, ಸಕುಲುದಾಯಿ ಮತ್ತು ಇತರೆ ಹೆಸರಾಂತ ಪರಿವ್ರಾಜಕರಿದ್ದರು.
    </p>
    <p> ಆಗ ಮುಂಜಾನೆಯ ಸಮಯದಲ್ಲಿ ಭಗವಾನರು ಚೀವರವನ್ನು ಹೊದ್ದು ಪಿಂಡಪಾತ್ರೆಯನ್ನು ಹಿಡಿದು ರಾಜಗೃಹದ ಬೀದಿಯಲ್ಲಿ ಭಿಕ್ಷಾನ್ನಕ್ಕಾಗಿ ಹೊರಟರು. ಆಗ ಅವರಿಗೆ ಹೀಗೆನ್ನಿಸಿತು. ರಾಜಗೃಹದಲ್ಲಿ ಭಿಕ್ಷೆಗೆ ಹೊರಡಲು ಇದು ಬೇಗ ಆಯಿತು. ಒಂದುವೇಳೆ ಪರಿವ್ರಾಜಕಾರಾಮವಾದ ಮೋರನಿವಾಪಕ್ಕೆ ಹೋಗಿ ಸಕುಲುದಾಯಿಯನ್ನು ಕಂಡರೆ ಹೇಗೆ?
    </p>
    <p> ಭಗವಾನರು ಪರಿವ್ರಾಜಕಾರಾಮವಾದ ಮೋರನಿವಾಪಕ್ಕೆ ತೆರಳಿದರು. ಆ ವೇಳೆ ಪರಿವ್ರಾಜಕನಾದ ಸಕುಲುದಾಯಿಯು ಬಹು ಸಂಖ್ಯೆಯ ಪರಿವ್ರಾಜಕರ ಸಭೆಯಲ್ಲಿ ಕುಳತಿದ್ದನು. ಪರಿವ್ರಾಜಕರು ಜೋರಾಗಿ ಶಬ್ದಮಾಡುತ್ತಾ, ಕೆಲಸಕ್ಕೆ ಬಾರದ ಮಾತುಗಳಲ್ಲಿ ತೊಡಗಿದ್ದರು. ಅವರ ಮಾತುಗಳು ರಾಜರು, ಚೋರರು, ಮಂತ್ರಿಗಳು, ಸೇನೆ, ಭಯ, ಯುದ್ಧ, ಅನ್ನಪಾನ, ಬಟ್ಟೆ, ನಿದ್ದೆ, ಹೂವು, ಸುಗಂಧ, ಬಂಧುಗಳು, ಪ್ರವಾಸ, ಗ್ರಾಮ, ನಿಗಮ, ನಗರ, ಜನಪದ, ಹೆಣ್ಣುಗಳು, ಶೂರರು, ಬೀದಿಗಳು, ಬಾವಿಗಳು, ಪ್ರೇತಗಳು, ಪ್ರಪಂಚ-ಸಮುದ್ರಗಳು ಹುಟ್ಟಿದ ಕಥೆ, ಇರುವ ಇಲ್ಲದಿರುವ ಹೀಗೆ ನೂರಾರು ವಿಷಯಗಳ ಬಗ್ಗೆ ಕುರಿತಾಗಿದ್ದವು. ಆಗ ಪರಿವ್ರಾಜಕನಾದ ಸಕುಲುದಾಯಿಯು ಭಗವಾನರು ಬರುವುದನ್ನು ಕಂಡು ತನ್ನ ಸಭೆಯನ್ನು ಶಾಂತವಾಗಿರುವಂತೆ ಹೀಗೆ ಹೇಳಿದ: ಸ್ನೇಹಿತರೆ, ಶಾಂತರಾಗಿರಿ, ಯಾರೂ ಗದ್ದಲ ಮಾಡಬೇಡಿ. ಇಲ್ಲಿಗೆ ಸಮಣ ಗೌತಮರು ಬರುತ್ತಿದ್ದಾರೆ. ಈ ಪೂಜ್ಯರು ಶಾಂತತೆಯನ್ನು ಇಚ್ಛೆಪಡುತ್ತಾರೆ ಮತ್ತು ಶಾಂತತೆಯನ್ನು ಹೊಗಳುತ್ತಾರೆ. ಪ್ರಾಯಶಃ ನಮ್ಮ ಸಭೆಯು ಶಾಂತವಾಗಿರುವುದನ್ನು ಗಮನಿಸಿದರೆ, ಅವರು ನಮ್ಮನ್ನು ಸೇರುವುದಕ್ಕೆ ಚಿಂತಿಸಬಹುದು. ಆಗ ಎಲ್ಲ ಪರಿವ್ರಾಜಕರು ಶಾಂತರಾದರು.
    </p>
    <p> ಭಗವಾನರು ಪರಿವ್ರಾಜಕ ಸಕುಲುದಾಯಿಯ ಬಳಿ ಹೋದರು. ಆಗ ಸಕುಲುದಾಯಿಯು ಪೂಜ್ಯರಾದ ಭಂತೆ ಭಗವಾನರಿಗೆ ಸ್ವಾಗತ, ಬಹುಕಾಲದ ನಂತರ ಭಗವಾನರಿಗೆ ಇಲ್ಲಿಗೆ ಬರಲು ಅವಕಾಶ ಬಂದಿದೆ. ಭಂತೆ, ದಯಮಾಡಿ ಕುಳಿತುಕೊಳ್ಳಿ. ಈ ಆಸನವು ತಮಗಾಗಿಯೇ ಇದೆ.
    </p>
    <p> ಭಗವಾನರು ತಮಗಾಗಿ ಸಿದ್ಧಪಡಿಸಿದ ಆಸನದ ಮೇಲೆ ಕುಳಿತರು. ಪರಿವ್ರಾಜಕ ಸಕುಲುದಾಯಿ ಸ್ವಲ್ಪ ಕೆಳಗಿನ ಆಸನದ ಮೇಲೆ ಒಂದು ಬದಿಯಲ್ಲಿ ಕುಳಿತನು. ಭಗವಾನರು ಅವನಿಗೆ ಕೇಳಿದರು: ಉದಾಯಿ, ನೀವೆಲ್ಲಾ ಯಾವ ಚಚರ್ೆಗಾಗಿ ಇಲ್ಲಿ ಒಟ್ಟಿಗೆ ಕುಳಿತಿರುವಿರಿ? ನಿಮ್ಮ ಯಾವ ಚಚರ್ೆ ಈಗ ಭಂಗವಾಯಿತು?
    </p>
    <p> 2. ಭಂತೆ, ನಾವು ಚರ್ಚಿಸುತ್ತಿದ್ದ ವಿಷಯ ಒತ್ತಟ್ಟಿಗಿರಲಿ. ಭಗವಾನರು ಈ ಬಗ್ಗೆ ಮುಂದೆ ಕೇಳುವಿರಂತೆ. ಭಂತೆ, ಇತ್ತೀಚಿನ ದಿನಗಳಲ್ಲಿ ಸಮಣರು, ಬ್ರಾಹ್ಮಣರು ಒಟ್ಟಿಗೆ ಸೇರಿದಾಗ ಚಚರ್ಾಗೃಹಗಳಲ್ಲಿ ಕುಳಿತಿರುವಾಗ ಈ ವಿಷಯ ಬರುತ್ತದೆ: ಅಂಗ ಮಗಧ ದೇಶಗಳ ಜನರಿಗೆ ಇದೊಂದು ಹೆಮ್ಮೆ, ಅಂಗ ಮಗಧ ದೇಶಗಳ ಜನರಿಗೊಂದು ಮಹಾ ಹೆಮ್ಮಯ ಸಂಗತಿ. ಯಾಕೆಂದರೆ ಇಲ್ಲಿಗೆ ಸಮಣರು, ಬ್ರಾಹ್ಮಣರು, ವಿವಿಧ ಧಾರ್ಮಿಕ ಸಂಸ್ಥೆಗಳ ಪ್ರಮುಖರು, ಸಾಧು ಗಣಗಳ ಆಚಾರ್ಯರು, ಹೆಸರಾಂತ ಧರ್ಮಗಳ ಸಂಸ್ಥಾಪಕ ಸಂತರು ರಾಜಗೃಹಕ್ಕೆ ಬಂದು ವಷರ್ಾವಾಸವನ್ನು ಕಳೆಯುತ್ತಾರೆ. ಪೂರಣ ಕಸ್ಸಪರು ಒಂದು ಪಂಥದ ಮುಖ್ಯಸ್ಥರು, ಒಂದು ಗಣ ಮುಖ್ಯಸ್ಥರು, ಒಂದು ಸಮೂಹದ ಆಚಾರ್ಯರು ಮತ್ತು ಇವರು ಒಂದು ಪ್ರಖ್ಯಾತ ಮತದ ಸಂಸ್ಥಾಪಕರಾಗಿ ಬಹು ಜನರಿಂದ ಆದರಗೊಂಡ ಒಬ್ಬ ಸಂನ್ಯಾಸಿ. ಹಾಗೆಯೇ ಮಕ್ಖಲಿ ಗೋಸಾಲ, ಅಜಿತ ಕೇಸಕಂಬಲಿ, ಪಕುಧ ಕಚ್ಚಾಯನ, ಸಂಜಯ ಬೇಲಾಟ್ಠಿಪುತ್ತ, ನಿಗಂಠನಾಟಪುತ್ತ ಇವರು ಧಾರ್ಮಿಕ ಪಂಥದ ನಾಯಕರು, ಒಂದು ಗಣದ ಮುಖ್ಯಸ್ಥರು, ಒಂದು ಸಮೂಹದ ಆಚಾರ್ಯರು ಮತ್ತು ಒಂದು ಪ್ರಖ್ಯಾತ ಮತದ ಸಂಸ್ಥಾಪಕರಾಗಿ ಬಹು ಜನರಿಂದ ಆದರಗೊಂಡ ಸಂನ್ಯಾಸಿಗಳಾದ ಇವರು ರಾಜಗೃಹಕ್ಕೆ ವಷರ್ಾವಾಸವನ್ನು ಕಳೆಯಲು ಬರುತ್ತಾರೆ. ಹಾಗೆಯೇ ಈ ಸಮಣ ಗೌತಮರೂ ಒಂದು ಪಂಥದ ಮುಖ್ಯಸ್ಥರು, ಒಂದು ಗುಂಪಿನ ಮುಖಂಡರು, ಒಂದು ಗುಂಪಿನ ಆಚಾರ್ಯರು, ಒಂದು ಹೆಸರಾಂತ ಮತ್ತು ಪ್ರಖ್ಯಾತ ಪಂಥದ ಸಂಸ್ಥಾಪಕರಾಗಿ ಬಹು ಜನರಿಂದ ಆದರಗೊಂಡ ಇವರೂ ವಷರ್ಾವಾಸವನ್ನು ಕಳೆಯಲು ರಾಜಗೃಹಕ್ಕೆ ಬಂದಿದ್ದಾರೆ. ಈಗ ಈ ಸಮಣರೂ, ಬ್ರಾಹ್ಮಣರೂ, ಪಂಥಗಳ ಮುಖ್ಯಸ್ಥರು ಬಹು ಜನರಿಂದ ಮಾನ್ಯಗೊಂಡ ಸಂನ್ಯಾಸಿಗಳ ಪೈಕಿ ಯಾರು ಶಿಷ್ಯರಿಂದ ಸತ್ಕಾರಗೊಂಡವರಾಗಿದ್ದಾರೆ, ಸಮ್ಮಾನಿತರಾಗಿದ್ದಾರೆ, ಪೂಜಿತರಾಗಿದ್ದಾರೆ? ಮತ್ತು ಅವರು ಹೇಗೆ ತಮ್ಮ ಗುರುಗಳನ್ನು ಸತ್ಕರಿಸುತ್ತಾ, ಸಮ್ಮಾನಿಸುತ್ತಾ, ಪೂಜಿಸುತ್ತಾ ಅವರ ಮೇಲೆಯೇ ಅವಲಂಬಿತರಾಗಿ ಬದುಕುತ್ತಿದ್ದಾರೆ?
    </p>
    <p> 3. ಹೀಗಿರಲು ಅಲ್ಲೊಬ್ಬರು ಹೀಗೆ ಹೇಳಿದರು: ಈ ಪೂರಣ ಕಸ್ಸಪರು ಒಂದು ಧಾರ್ಮಿಕ ಪಂಥದ ಮುಖ್ಯಸ್ಥರು, ಬಹು ಜನರಿಂದ ಸಂನ್ಯಾಸಿಯಾಗಿ ಪರಿಗಣಿಸಲ್ಪಟ್ಟಿದ್ದಾರೆ. ಆದರೂ ಶಿಷ್ಯರು ಅವರನ್ನು ಸತ್ಕರಿಸುವುದಿಲ್ಲ, ಗೌರವಿಸುವುದಿಲ್ಲ, ಪೂಜಿಸುವುದಿಲ್ಲ ಅಥವಾ ಶಿಷ್ಯರು ಅವರ ಮೇಲೆ ಅವಲಂಬಿತರಾಗಿ ಬದುಕುತ್ತಿಲ್ಲ, ಸತ್ಕರಿಸುತ್ತಿಲ್ಲ, ಗೌರವಿಸುತ್ತಿಲ್ಲ ಮತ್ತು ಪೂಜಿಸುತ್ತಿಲ್ಲ. ಒಮ್ಮೆ ಪೂರಣ ಕಸ್ಸಪರು ತಮ್ಮ ನೂರಾರುಜನ ಅನುಯಾಯಿಗಳಿಗೆ ಧಮ್ಮವನ್ನು ಬೋಧಿಸುತ್ತಿದ್ದರು. ಆಗ ಅವರ ಶಿಷ್ಯನೊಬ್ಬನು ಹೀಗೆ ಗಲಾಟೆ ಮಾಡಿದ: ಸ್ನೇಹಿತರೇ, ಪೂರಣ ಕಸ್ಸಪರಿಗೆ ಈ ಪ್ರಶ್ನೆಯನ್ನು ಕೇಳಬೇಡಿ, ಅದು ಅವರಿಗೆ ಗೊತ್ತಿಲ್ಲ, ನಮಗೆ ಗೊತ್ತಿದೆ. ನಮಗೆ ಆ ಪ್ರಶ್ನೆಯನ್ನು ಕೇಳಿ, ನಾವು ಅದಕ್ಕೆ ಉತ್ತರವನ್ನು ಕೊಡುತ್ತೇವೆ. ಪೂರಣ ಕಸ್ಸಪರು ಎಷ್ಟೇ ಕೈಯೆತ್ತಿ ಕೂಗಿಕೊಂಡು ಪ್ರಲಾಪಿಸಿದರೂ ತಮ್ಮ ವಾದ ಮಂಡಿಸಲು ಅವರಿಗೆ ಅವಕಾಶ ದೊರೆಯಲಿಲ್ಲ. ಆಗ ಅವರು ಗೆಳೆಯರೆ, ಶಾಂತರಾಗಿರಿ, ಗದ್ದಲ ಮಾಡಬೇಡಿ, ಅವರು ನಿಮ್ಮನ್ನು ಕೇಳುತ್ತಿಲ್ಲ, ಅವರು ನಮ್ಮನ್ನು ಕೇಳುತ್ತಿದ್ದಾರೆ, ಅವರಿಗೆ ನಾವು ಉತ್ತರ ಕೊಡುತ್ತೇವೆ. ನಿಜವಾಗಿಯೂ ಬಹಳಷ್ಟು ಜನ ಶಿಷ್ಯರು ಅವರ ಸಿದ್ಧಾಂತವನ್ನು ಹೀಗೆ ಹೇಳಿದರು: ನಿಮಗೆ ಈ ಧಮ್ಮ ಮತ್ತು ವಿನಯವು ಗೊತ್ತಿಲ್ಲ, ನಾನು ಈ ಧಮ್ಮ ಮತ್ತು ವಿನಯವನ್ನು ಅರಿತಿದ್ದೇನೆ, ನಿಮಗೆ ಈ ಧಮ್ಮ ಮತ್ತು ವಿನಯವು ಹೇಗೆ ಗೊತ್ತಾಗುತ್ತದೆ? ನಿಮ್ಮ ದಾರಿ ಸರಿ ಇಲ್ಲ, ನನ್ನ ದಾರಿ ಸರಿ ಇದೆ. ನನ್ನದು ಸಹಿತವಾದುದು, ನಿಮ್ಮದು ಅಸಹಿತವಾದುದು. ಯಾವುದನ್ನು ಮುಂಚೆ ಹೇಳಬೇಕೋ ಅದನ್ನು ನೀವು ಕೊನೆಗೆ ಹೇಳಿದಿರಿ, ಯಾವುದನ್ನು ಕೊನೆಗೆ ಹೇಳಬೇಕೋ ಅದನ್ನು ನೀವು ಮೊದಲು ಹೇಳಿದಿರಿ. ನಿಮ್ಮ ವಾದ ನಿಲ್ಲಲಾರದು. ನೀವು ತಪ್ಪೆಂದು ಸಾಬೀತಾಯಿತು. ಆದ್ದರಿಂದ ಹೊರಟುಹೋಗಿ, ಚೆನ್ನಾಗಿ ಕಲಿತು ಬನ್ನಿ, ಇಲ್ಲವೇ ಸಾಧ್ಯವಾದರೆ ಬಿಟ್ಟು ಹೋಗಿ. ಹೀಗೆ ಪೂರಣ ಕಸ್ಸಪರನ್ನು ಅವರ ಶಿಷ್ಯರೇ ಸತ್ಕರಿಸಲಿಲ್ಲ, ಮಾನ್ಯ ಮಾಡಲಿಲ್ಲ, ಪೂಜಿಸಲಿಲ್ಲ ಅಥವಾ ಅವರ ಶಿಷ್ಯರು ಅವರ ಮೇಲೆ ಅವಲಂಬಿತರಾಗಿ ಜೀವಿಸುತ್ತಿಲ್ಲ ಹಾಗು ಸತ್ಕರಿಸುತ್ತಿಲ್ಲ, ಗೌರವಿಸುತ್ತಿಲ್ಲ, ಮತ್ತು ಪೂಜಿಸುತ್ತಿಲ್ಲ. ಹೀಗೆ ಅವರ ಧಮ್ಮಕ್ಕೆ ತಾತ್ಸಾರವನ್ನು ತೋರಿಸುವುದರ ಮೂಲಕ ಅವರನ್ನು ಧಿಕ್ಕರಿಸಿದರು.
    </p>
    <p> 4. ಕೆಲವರು ಹೀಗೆ ಹೇಳಿದರು: ಈ ಮಕ್ಖಲಿ ಗೋಸಾಲ, ಈ ಅಜಿತ ಕೇಸಕಂಬಳಿ, ಈ ಪಕುಧ ಕಚ್ಚಾಯನ, ಈ ಸಂಜಯ ಬೇಲಾಟ್ಠಿಪುತ್ತ, ಈ ನಿಗಂಟನಾತಪುತ್ತ ಧಾರ್ಮಿಕ ಪಂಥವೊಂದರ ನಾಯಕರು. ಆದರೆ ಅವರನ್ನು ಅವರ ಶಿಷ್ಯರೇ ಸತ್ಕರಿಸಲಿಲ್ಲ, ಮಾನ್ಯ ಮಾಡಲಿಲ್ಲ, ಪೂಜಿಸಲಿಲ್ಲ ಅಥವಾ ಅವರ ಶಿಷ್ಯರು ಅವರ ಮೇಲೆ ಅವಲಂಬಿತರಾಗಿ ಜೀವಿಸುತ್ತಿಲ್ಲ ಹಾಗು ಸತ್ಕರಿಸುತ್ತಿಲ್ಲ, ಗೌರವಿಸುತ್ತಿಲ್ಲ ಹಾಗೂ ಪೂಜಿಸುತ್ತಿಲ್ಲ. ಹೀಗೆ ಅವರ ಧಮ್ಮಕ್ಕೆ ತಾತ್ಸಾರವನ್ನು ತೋರಿಸುವುದರ ಮೂಲಕ ಅವರನ್ನು ಧಿಕ್ಕರಿಸಿದರು.
    </p>
    <p> 5. ಮತ್ತು ಕೆಲವರು ಹೀಗೆ ಹೇಳಿದರು: ಈ ಸಮಣ ಗೌತಮರು ಧಾರ್ಮಿಕ ಪಂಥವೊಂದರ ನಾಯಕರು, ಗಣವೊಂದರ ಮುಖ್ಯಸ್ಥರು ಮತ್ತು ಆಚಾರ್ಯರು, ಹೆಸರಾಂತ ಮತವೊಂದರ ಸಂಸ್ಥಾಪಕರು, ಬಹುಜನರಿಂದ ಮಾನ್ಯಗೊಂಡ ಸಂತರು. ಶಿಷ್ಯರು ಅವರನ್ನು ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ, ಪೂಜಿಸುತ್ತಾರೆ ಮತ್ತು ಅವರ ಶಿಷ್ಯರು ಸತ್ಕರಿಸುತ್ತಾ, ಗೌರವಿಸುತ್ತಾ, ಪೂಜಿಸುತ್ತಾ ಅವರ ಮೇಲೆ ಅವಲಂಬಿತರಾಗಿ ಜೀವಿಸುತ್ತಾರೆ. ಒಮ್ಮೆ ಸಮಣ ಗೌತಮರು ನೂರಾರು ಜನ ತಮ್ಮ ಅನುಯಾಯಿಗಳಿಂದ ಕೂಡಿರುವ ಸಭೆಯಲ್ಲಿ ಧಮ್ಮವನ್ನು ಬೋಧಿಸುತ್ತಿದ್ದಾಗ ಶಿಷ್ಯನೊಬ್ಬನು ತನ್ನ ಗಂಟಲನ್ನು ಸರಿಪಡಿಸಿಕೊಳ್ಳಲು ಕೆಮ್ಮಿದ. ಆಗ ಪಕ್ಕದಲ್ಲಿದ್ದ ಸೋದರ ಶಿಷ್ಯನು ಮೊಣಕಾಲಿನಿಂದ ಮೆಲ್ಲನೆ ತಿವಿದು ಹೀಗೆ ಹೇಳಿದ: ಪೂಜ್ಯ ಗೆಳೆಯನೆ, ಸುಮ್ಮನಿರು, ಶಬ್ದ ಮಾಡಬೇಡ. ಆಚಾರ್ಯ ಭಗವಾನರು ನಮಗೆ ಧಮ್ಮವನ್ನು ಬೋಧಿಸುತ್ತಿದ್ದಾರೆ. ಸಮಣ ಗೌತಮರು ನೂರಾರು ಜನ ಅನುಯಾಯಿಗಳು ಸೇರಿರುವ ಸಭೆಯನ್ನುದ್ದೇಶಿಸಿ ಧಮ್ಮವನ್ನು ಬೋಧಿಸುತ್ತಿರುವಾಗ ಆ ಸಂದರ್ಭದಲ್ಲಿ ಶಿಷ್ಯರು ಕೆಮ್ಮುವುದಾಗಲಿ, ಗಂಟಲು ಸರಿಪಡಿಸಿಕೊಳ್ಳುವುದಾಗಲಿ ಮಾಡುವುದಿಲ್ಲ. ಕಾರಣ ಆ ಸಭೆ ಮಹಾ ನಿರೀಕ್ಷೆಯಲ್ಲಿ ಹೀಗೆ ನಿಮಗ್ನವಾಗಿರುತ್ತದೆ. ಭಗವಾನರು ಹೇಳುವ ಧಮ್ಮವನ್ನು ಕೇಳೋಣ. ಹೇಗೆ ಕೂಡು ಹಾದಿಯಲ್ಲೊಬ್ಬ ಮನುಷ್ಯ ಶುದ್ಧವಾದ ಜೇನನ್ನು ತೆಗೆಯುತ್ತಿರುವಾಗ ಜನರ ಗುಂಪೊಂದು ಅದನ್ನು ನೋಡುತ್ತಿರುತ್ತದೋ ಹಾಗೆ ಸಮಣ ಗೌತಮರು ನೂರಾರು ಅನುಯಾಯಿಗಳಿರುವ ಸಭೆಯನ್ನುದ್ದೇಶಿಸಿ ಧಮ್ಮವನ್ನು ಬೋಧಿಸುತ್ತಿರುವಾಗ ಶಿಷ್ಯರು ಕೆಮ್ಮುವುದು, ಗಂಟಲು ಸರಿಮಾಡಿಕೊಳ್ಳುವುದಾಗಲಿ ಇರುವುದಿಲ್ಲ. ಕಾರಣ ಇಡೀ ಸಭೆ ಗುರುವಿನ ಮಾತುಗಳ ಮಹಾ ನಿರೀಕ್ಷೆಯಲ್ಲಿರುತ್ತದೆ. ನಾವು ಭಗವಾನರು ಬೋಧಿಸಲು ಶುರುಮಾಡಿದ ಧಮ್ಮವನ್ನು ಕೇಳೋಣ. ಯಾವ ಅವರ ಶಿಷ್ಯರು ಬ್ರಹ್ಮಚಯರ್ೆ ಜೀವನವನ್ನು (ಪವಿತ್ರ ಜೀವನವನ್ನು) ಮತ್ತು ಆ ಬದುಕಿನ ಪರೀಕ್ಷಾರ್ಥ ಅವಧಿಯನ್ನು ತೊರೆದು ಕೆಳಸ್ತರದ ಬದುಕಿಗೆ ಹೋಗುತ್ತಾರೊ ಅವರಂತಹವರೂ ಕೂಡ ಭಗವಾನರನ್ನು, ಧಮ್ಮವನ್ನು ಮತ್ತು ಸಂಘವನ್ನು ಹೊಗಳುತ್ತಾರೆ. ಅವರು ಇನ್ನೊಬ್ಬರ ಬದಲು ತಮ್ಮನ್ನು ತಾವೇ ತೆಗಳಿಕೊಳ್ಳುತ್ತಾರೆ: ನಾವು ಅಭಾಗ್ಯರು, ನಾವು ಸ್ವಲ್ಪಮಾತ್ರವೇ ಪುಣ್ಯವನ್ನು ಗಳಿಸಿದವರು. ನಾವು ಧಮ್ಮ ಮತ್ತು ವಿನಯದಿಂದ ಕೂಡಿದ ಪರಿವ್ರಾಜಕ ಬದುಕಿಗೆ ಹೋಗಿ ಅಲ್ಲಿನ ಪರಿಪೂರ್ಣವಾದ ಪರಿಶುದ್ಧವಾದ ಬ್ರಹ್ಮಚಯರ್ೆ ಜೀವನವನ್ನು ಮುಂದೆ ಸಾಗಿಸಲಾಗದೆಯೇ ಬಂದೆವು. ವಿಹಾರದ ಪರಿಚಾರಕರಾಗಿ ಉಪಾಸಕರಾಗಿ ಅವರು ಪಂಚಶೀಲಗಳನ್ನು ತೆಗೆದುಕೊಂಡು ಅವನ್ನು ಪಾಲಿಸುತ್ತಾರೆ. ಹೀಗೆ ಸಮಣಗೌತಮರನ್ನು ಅವರ ಶಿಷ್ಯರು ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ, ಪೂಜಿಸುತ್ತಾರೆ ಮತ್ತು ಅವರ ಶಿಷ್ಯರು ಅವಲಂಬಿತರಾಗಿ ಜೀವಿಸಿಯೇ ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ, ಮಾನ್ಯ ಮಾಡುತ್ತಾರೆ ಮತ್ತು ಪೂಜಿಸುತ್ತಾರೆ.
    </p>
    <p> 6. ಉದಾಯಿ, ನನ್ನಲ್ಲಿ ಎಷ್ಟು ಗುಣಗಳಿವೆ? ಮತ್ತು ಆ ಕಾರಣದಿಂದಾಗಿ ನನ್ನ ಶಿಷ್ಯರು ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ, ಪೂಜಿಸುತ್ತಾರೆ ಮತ್ತು ನನ್ನಮೇಲೆ ಅವಲಂಬಿತರಾಗಿಯೇ ಜೀವಿಸುತ್ತಾರೆ, ಸತ್ಕರಿಸುತ್ತಾರೆ, ಗೌರಿವಿಸುತ್ತಾರೆ, ಮಾನ್ಯ ಮಾಡುತ್ತಾರೆ ಮತ್ತು ಪೂಜಿಸುತ್ತಾರೆ.
    </p>
    <p> ಭಂತೆ, ನಾನು ಭಗವಾನರಲ್ಲಿ ಐದು ಗುಣಗಳನ್ನು ಕಂಡಿದ್ದೇನೆ ಮತ್ತು ಆ ಕಾರಣದಿಂದಾಗಿಯೇ ಶಿಷ್ಯರು ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ ಮತ್ತು ಪೂಜಿಸುತ್ತಾರೆ ಮತ್ತು ಅವರ ಮೇಲೆ ಅವಲಂಬಿತರಾಗಿಯೇ ಜೀವಿಸುತ್ತಾ ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ, ಮಾನ್ಯ ಮಾಡುತ್ತಾರೆ ಮತ್ತು ಪೂಜಿಸುತ್ತಾರೆ. ಆ ಐದು ಯಾವುವು? ಭಂತೆ, ಮೊದಲನೆಯದು- ಭಗವಾನರು ಅಲ್ಪಾಹಾರ ಸೇವಿಸುತ್ತಾರೆ ಮತ್ತು ಅಲ್ಪಾಹಾರ ಸೇವಿಸುವುದನ್ನು ಪ್ರಶಂಶಿಸುತ್ತಾರೆ. ಇದು ನಾನು ಭಗವಾನರಲ್ಲಿ ಕಂಡ ಮೊದಲ ಗುಣ. ಈ ಕಾರಣದಿಂದಾಗಿಯೇ ಶಿಷ್ಯರು ಅವರನ್ನು ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ, ಮಾನ್ಯ ಮಾಡುತ್ತಾರೆ ಮತ್ತು ಪೂಜಿಸುತ್ತಾರೆ ಮತ್ತು ಅವರ ಮೇಲೆ ಅವಲಂಬಿತರಾಗಿ ವಾಸಿಸುತ್ತಾ ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ ಮತ್ತು ಪೂಜಿಸುತ್ತಾರೆ.</p>
    <p>ಪುನಃ ಭಂತೆ, ಭಗವಾನರು ಯಾವುದೇ ಬಗೆಯ ಚೀವರದಿಂದ ಸಂತೃಪ್ತಿ ಹೊಂದುತ್ತಾರೆ ಮತ್ತು ಯಾವುದೇ ಬಗೆಯ ಚೀವರದಿಂದ ಸಂತೃಪ್ತಿ ಹೊಂದುವುದನ್ನು ಪ್ರಶಂಸಿಸುತ್ತಾರೆ. ಇದು ನಾನು ಭಗವಾನರಲ್ಲಿ ಕಂಡ ಎರಡನೇ ಗುಣ... </p>
    <p>ಪುನಃ ಭಂತೆ, ಭಗವಾನರು ಯಾವುದೇ ಬಗೆಯ ಭಿಕ್ಷಾನ್ನದಿಂದ ತೃಪ್ತಿಹೊಂದುತ್ತಾರೆ ಮತ್ತು ಯಾವುದೇ ಬಗೆಯ ಭಿಕ್ಷಾನ್ನದಿಂದ ತೃಪ್ತಿಹೊಂದುವುದನ್ನು ಪ್ರಶಂಸಿಸುತ್ತಾರೆ. ಇದು ನಾನು ಭಗವಾನರಲ್ಲಿ ಕಂಡ ಮೂರನೇ ಗುಣ.... </p>
    <p>ಪುನಃ ಭಂತೆ, ಭಗವಾನರು ಯಾವುದೇಬಗೆಯ ವಿಶ್ರಾಂತಿ ಸ್ಥಳದಿಂದ ಸಂತೃಪ್ತಿ ಹೊಂದುತ್ತಾರೆ ಮತ್ತು ಯಾವುದೇ ಬಗೆಯ ವಿಶ್ರಾಂತಿ ಸ್ಥಳದಿಂದ ಸಂತೃಪ್ತಿ ಹೊಂದುವುದನ್ನು ಪ್ರಶಂಸಿಸುತ್ತಾರೆ. ಇದು ನಾನು ಭಗವಾನರಲ್ಲಿ ಕಂಡ ನಾಲ್ಕನೇ ಗುಣ...</p>
    <p>ಪುನಃ ಭಂತೆ, ಭಗವಾನರು ಏಕಾಂತದಲ್ಲಿರುವವರು ಮತ್ತು ಏಕಾಂತವನ್ನು ಪ್ರಶಂಸಿಸುತ್ತಾರೆ. ಇದು ನಾನು ಭಗವಾನರಲ್ಲಿ ಕಂಡ ಐದನೇ ಗುಣ...</p>
    <p>ಪೂಜ್ಯ ಭಂತೆ, ಭಗವಾನರಲ್ಲಿಯ ಈ ಐದು ಗುಣಗಳಿಂದಾಗಿ ಅವರ ಶಿಷ್ಯರು ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ ಮತ್ತು ಪೂಜಿಸುತ್ತಾರೆ ಹಾಗು ಅವರ ಮೇಲೆ ಅವಲಂಬಿತರಾಗಿ ಇದ್ದು, ಸತ್ಕಾರಿಸುತ್ತಾರೆ, ಗೌರವಿಸುತ್ತಾರೆ ಮತ್ತು ಪೂಜಿಸುತ್ತಾರೆ. </p>
    <p> 7. ಉದಾಯಿ, ಈ ಸಮಣ ಗೌತಮನು ಅಲ್ಪಾಹಾರವನ್ನು ಸೇವಿಸುತ್ತಾ ಮತ್ತು ಅಲ್ಪಾಹಾರ ಸೇವನೆಯನ್ನು ಪ್ರಶಂಸಿಸುತ್ತಾನೆ ಎಂಬ ಆಲೋಚನೆಯಿಂದ ನನ್ನ ಶಿಷ್ಯರು ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ, ಮಾನ್ಯ ಮಾಡುತ್ತಾರೆ ಮತ್ತು ಪೂಜಿಸುತ್ತಾರೆ ಮತ್ತು ನನ್ನನ್ನು ಅವಲಂಬಿಸಿಯೇ ವಾಸಿಸುತ್ತಾ, ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ, ಮಾನ್ಯ ಮಾಡುತ್ತಾರೆ ಮತ್ತು ಪೂಜಿಸುತ್ತಾರೆ ಎಂದಿಟ್ಟುಕೊಳ್ಳೋಣ. ಇಲ್ಲಿ ಕೆಲವು ನನ್ನ ಶಿಷ್ಯರು ಒಂದು ಬಟ್ಟಲು ಅಥವಾ ಅರ್ಧ ಬಟ್ಟಲು ಆಹಾರ, ಒಂದು ಬೇಲುವಾ ಹಣ್ಣು ಅರ್ಧ ಬೇಲುವಾ ಹಣ್ಣಿನಲ್ಲೇ ಬದುಕುತ್ತಿದ್ದು, ನಾನು ಕೆಲವೊಮ್ಮೆ ಬವನಾಸಿಯ ತುಂಬ ಅಥವಾ ಅದಕ್ಕಿಂತ ಹೆಚ್ಚಿನ ಅನ್ನವನ್ನು ಸೇವಿಸುತ್ತಾನೆ ಮತ್ತು ಅಲ್ಪಾಹಾರ ಸೇವನೆಯನ್ನು ಪ್ರಶಂಸಿಸುತ್ತಾನೆ ಎಂಬ ಆಲೋಚನೆಯಿಂದ ನನ್ನ ಶಿಷ್ಯರು, ಗೌರವಿಸುವುದಾದರೆ, ಕೇವಲ ಒಂದು ಬಟ್ಟಲಿನಷ್ಟು ಆಹಾರವನ್ನು ಸೇವಿಸುವ ನನ್ನ ಶಿಷ್ಯರು ನೀನು ಮೇಲೆ ಹೇಳಿದ ಗುಣಕ್ಕಾಗಿ ಸತ್ಕರಿಸಬಾರದು, ಗೌರವಿಸಬಾರದು, ಮಾನ್ಯ ಮಾಡಬಾರದು ಮತ್ತು ಪೂಜಿಸಬಾರದು ಹಾಗೂ ನನ್ನನ್ನು ಅವಲಂಬಿಸಿಯೇ ವಾಸಿಸುತ್ತಾ, ಸತ್ಕರಿಸಬಾರದು, ಗೌರವಿಸಬಾರದು, ಮಾನ್ಯ ಮಾಡಬಾರದು ಮತ್ತು ಪೂಜಿಸಬಾರದು.
    </p>
    <p> ಉದಾಯಿ, ಈ ಸಮಣ ಗೌತಮನು ಯಾವುದೇ ಬಗೆಯ ಚೀವರದಿಂದ ಸಂತೃಪ್ತಿ ಹೊಂದುತ್ತಾನೆ ಮತ್ತು ಯಾವುದೇ ಬಗೆಯ ಚೀವರದಿಂದ ಸಂತೃಪ್ತಿ ಹೊಂದುವುದನ್ನು ಪ್ರಶಂಸಿಸುತ್ತಾನೆ ಎಂಬ ಆಲೋಚನೆಯಿಂದ ನನ್ನ ಶಿಷ್ಯರು ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ, ಮಾನ್ಯ ಮಾಡುತ್ತಾರೆ ಮತ್ತು ಪೂಜಿಸುತ್ತಾರೆ ಮತ್ತು ನನ್ನನ್ನು ಅವಲಂಬಿಸಿಯೇ ವಾಸಿಸುತ್ತಾ, ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ, ಮಾನ್ಯ ಮಾಡುತ್ತಾರೆ ಮತ್ತು ಪೂಜಿಸುತ್ತಾರೆ ಎಂದಿಟ್ಟುಕೊಳ್ಳೋಣ. ಇಲ್ಲಿ ಕೆಲವು ಶಿಷ್ಯರು ಬಿಸಾಡಿದ ಚಿಂದಿಗಳಿಂದ ಮಾಡಿದ ಚೀವರಗಳನ್ನು ಧರಿಸಿದವರಿದ್ದಾರೆ, ಒರಟು ಬಟ್ಟೆಯಿಂದ ಮಾಡಲಾದ ಚೀವರವನ್ನು ಧರಿಸುತ್ತಾರೆ. ಕೆಲವರು ಸ್ಮಶಾನ, ತಿಪ್ಪೆಗಳಲ್ಲಿ ದೊರೆತ ತುಂಡು ಬಟ್ಟೆಗಳ ಕೌದಿಯ ಚೀವರಗಳನ್ನು ಧರಿಸುತ್ತಾರೆ. ಆದರೆ ನಾನು ಕೆಲವೊಮ್ಮೆ ಗೃಹಸ್ಥರು ಕೊಟ್ಟ ಕೂಷ್ಮಾಂಡದ ನೂಲಿಗಿಂತಲೂ ನವಿರಾದ ಚೀವರವನ್ನು ಧರಿಸುತ್ತೇನೆ. ಈ ಸಮಣ ಗೌತಮನು ಯಾವುದೇ ಬಗೆಯ ಚೀವರದಿಂದ ಸಂತೃಪ್ತಿ ಹೊಂದುತ್ತಾನೆ ಮತ್ತು ಯಾವುದೇ ಬಗೆಯ ಚೀವರದಿಂದ ಸಂತೃಪ್ತಿ ಹೊಂದುವುದನ್ನು ಪ್ರಶಂಸಿಸುತ್ತಾನೆ ಎಂಬ ಆಲೋಚನೆಯಿಂದ ನನ್ನ ಶಿಷ್ಯರು ಗೌರವಿಸುವುದಾದರೆ ಬಿಸಾಡಿದ ಚಿಂದಿಗಳಿಂದ ಮಾಡಿದ ಚೀವರ ಧರಿಸಿದ ನನ್ನ ಶಿಷ್ಯರು ನೀನು ಮೇಲೆ ಹೇಳಿದ ಗುಣಕ್ಕಾಗಿ ನನ್ನನ್ನು ಸತ್ಕರಿಸಬಾರದು, ಗೌರವಿಸಬಾರದು, ಮಾನ್ಯ ಮಾಡಬಾರದು ಮತ್ತು ಪೂಜಿಸಬಾರದು ಹಾಗೂ ನನ್ನನ್ನು ಅವಲಂಬಿಸಿಯೇ ವಾಸಿಸುತ್ತಾ, ಸತ್ಕರಿಸಬಾರದು, ಗೌರವಿಸಬಾರದು, ಮಾನ್ಯ ಮಾಡಬಾರದು ಮತ್ತು ಪೂಜಿಸಬಾರದು.
    </p>
    <p> ಉದಾಯಿ, ಈ ಸಮಣ ಗೌತಮನು ಯಾವುದೇಬಗೆಯ ಭಿಕ್ಷಾನ್ನದಿಂದ ತೃಪ್ತಿ ಹೊಂದುತ್ತಾನೆ ಮತ್ತು ಯಾವುದೇ ಬಗೆಯ ಭಿಕ್ಷಾನ್ನದಿಂದ ತೃಪ್ತಿ ಹೊಂದುವುದನ್ನು ಪ್ರಶಂಸಿಸುತ್ತಾನೆ ಎಂಬ ಆಲೋಚನೆಯಿಂದ ನನ್ನ ಶಿಷ್ಯರು ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ, ಮಾನ್ಯ ಮಾಡುತ್ತಾರೆ ಮತ್ತು ಪೂಜಿಸುತ್ತಾರೆ ಮತ್ತು ನನ್ನನ್ನು ಅವಲಂಬಿಸಿಯೇ ವಾಸಿಸುತ್ತಾ, ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ, ಮಾನ್ಯ ಮಾಡುತ್ತಾರೆ ಮತ್ತು ಪೂಜಿಸುತ್ತಾರೆ ಎಂದಿಟ್ಟುಕೊಳ್ಳೋಣ. ಈಗ ಇಲ್ಲಿ ನನ್ನ ಕೆಲವು ಶಿಷ್ಯರಿದ್ದಾರೆ ಅವರು ಭಿಕ್ಷಾನ್ನದಿಂದಲೇ ಊಟ ಮಾಡುವವರು, ಅವರು ಮನೆಯಿಂದ ಮನೆಗೆ ಭಿಕ್ಷೆಗೆ ಹೋಗಿ ಆಹಾರ ಪಡೆಯುವುದರಲ್ಲಿ ಅವರಿಗೆ ಸಂತೋಷವಿದೆ. ಯಾವುದಾದರೂ ಮದುವೆಗಳೊಳಗೆ ಪ್ರವೇಶಿಸಿ ಅವರನ್ನು ಕುಳಿತುಕೊಳ್ಳುವಂತೆ ಹೇಳಿದರೂ ಅವರು ಕುಳಿತುಕೊಳ್ಳುವುದಿಲ್ಲ. ಆದರೆ ನಾನು ಕೆಲವೊಮ್ಮೆ ಆಹ್ವಾನದ ಮೇರೆಗೆ ಹೋದಾಗ ಬಗೆಬಗೆಯ ಅನ್ನ, ಸೂಪು, ವ್ಯಂಜನಗಳನ್ನು ತಿನ್ನುತ್ತೇನೆ. ಹೀಗಿರಲು ಈ ಸಮಣ ಗೌತಮನು ಯಾವುದೇ ಬಗೆಯ ಭಿಕ್ಷಾನ್ನದಿಂದ ತೃಪ್ತಿ ಹೊಂದುತ್ತಾನೆ ಮತ್ತು ಯಾವುದೇ ಬಗೆಯ ಭಿಕ್ಷಾನ್ನದಿಂದ ತೃಪ್ತಿ ಹೊಂದುವುದನ್ನು ಪ್ರಶಂಸಿಸುತ್ತಾನೆ ಎಂಬ ಆಲೋಚನೆಯಿಂದ ನನ್ನ ಶಿಷ್ಯರು ಗೌರವಿಸುದಾದರೆ, ಆಗ ಯಾವ ನನ್ನ ಶಿಷ್ಯರು ಭಿಕ್ಷಾನ್ನದಿಂದಲೇ ಊಟ ಮಾಡುತ್ತಾರೆ... ಅವರು ನನ್ನನ್ನು ನೀನು ಮೇಲೆ ಹೇಳಿದ ಗುಣಕ್ಕಾಗಿ ನನ್ನನ್ನು ಸತ್ಕರಿಸಬಾರದು, ಗೌರವಿಸಬಾರದು, ಮಾನ್ಯ ಮಾಡಬಾರದು ಮತ್ತು ಪೂಜಿಸಬಾರದು ಹಾಗೂ ನನ್ನನ್ನು ಅವಲಂಬಿಸಿಯೇ ವಾಸಿಸುತ್ತಾ, ಸತ್ಕರಿಸಬಾರದು, ಗೌರವಿಸಬಾರದು, ಮಾನ್ಯ ಮಾಡಬಾರದು ಮತ್ತು ಪೂಜಿಸಬಾರದು.
    </p>
    <p> ಉದಾಯಿ, ಈ ಸಮಣ ಗೌತಮನು ಯಾವುದೇ ಬಗೆಯ ವಿಶ್ರಾಂತಿ ಸ್ಥಳದಿಂದ ಸಂತೃಪ್ತಿ ಹೊಂದುತ್ತಾನೆ ಮತ್ತು ಯಾವುದೇ ಬಗೆಯ ವಿಶ್ರಾಂತಿ ಸ್ಥಳದಿಂದ ಸಂತೃಪ್ತಿ ಹೊಂದುವುದನ್ನು ಪ್ರಶಂಸಿಸುತ್ತಾನೆ ಎಂಬ ಆಲೋಚನೆಯಿಂದ ನನ್ನ ಶಿಷ್ಯರು ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ, ಮಾನ್ಯ ಮಾಡುತ್ತಾರೆ ಮತ್ತು ಪೂಜಿಸುತ್ತಾರೆ ಮತ್ತು ನನ್ನನ್ನು ಅವಲಂಬಿಸಿಯೇ ವಾಸಿಸುತ್ತಾ, ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ, ಮಾನ್ಯ ಮಾಡುತ್ತಾರೆ ಮತ್ತು ಪೂಜಿಸುತ್ತಾರೆ ಎಂದಿಟ್ಟುಕೊಳ್ಳೋಣ. ಇಲ್ಲಿ ನನ್ನ ಕೆಲವು ಶಿಷ್ಯರು ವೃಕ್ಷಮೂಲಗಳಲ್ಲಿ, ಆಕಾಶದ ಸೂರಿನಲ್ಲಿ ವಾಸಿಸುತ್ತಾರೆ. ಕೆಲವರು ವರ್ಷದ ಎಂಟು ತಿಂಗಳ ಕಾಲ ಛಾವಣಿಯ ಅಡಿಯಲ್ಲಿ ವಾಸಿಸುವುದೇ ಇಲ್ಲ. ನಾನಾದರೋ ಕೆಲವೊಮ್ಮೆ ಕೂಟಾಗಾರ ಮಹಲುಗಳಲ್ಲಿ, ಗಾಳಿಯಿಂದ ರಕ್ಷಣೆಗೊಂಡು, ಕದವುಳ್ಳ ಬಾಗಿಲುಗಳಿಂದ ಭದ್ರವಾಗಿ, ಮುಚ್ಚುತೆರೆಗಳ ಕಿಟಕಿಗಳುಳ್ಳ ಸ್ಥಳಗಳಲ್ಲಿ ವಾಸಿಸುತ್ತೇನೆ. ಹೀಗಿರಲು ಈ ಸಮಣ ಗೌತಮನು ಯಾವುದೇ ರೀತಿಯ ವಿಶ್ರಾಂತಿ ಸ್ಥಳದಿಂದ ಸಂತೃಪ್ತಿ ಹೊಂದುವುದನ್ನು ಪ್ರಶಂಸಿಸುತ್ತಾನೆ ಎಂಬ ಆಲೋಚನೆಯಿಂದ ಗೌರವಿಸುವುದಾದರೆ ಆಗ ಯಾವ ನನ್ನ ಶಿಷ್ಯರು ವೃಕ್ಷಮೂಲಗಳಲ್ಲಿ, ಆಕಾಶದ ಅಡಿಯಲ್ಲಿ ವಾಸಿಸುವರೋ ಅವರು ಮೇಲೆ ಹೇಳಿದ ಗುಣಕ್ಕಾಗಿ ನನ್ನನ್ನು ಸತ್ಕರಿಸಬಾರದು, ಗೌರವಿಸಬಾರದು, ಮಾನ್ಯ ಮಾಡಬಾರದು ಮತ್ತು ಪೂಜಿಸಬಾರದು ಹಾಗೂ ನನ್ನನ್ನು ಅವಲಂಬಿಸಿಯೇ ವಾಸಿಸುತ್ತಾ, ಸತ್ಕರಿಸಬಾರದು, ಗೌರವಿಸಬಾರದು, ಮಾನ್ಯ ಮಾಡಬಾರದು ಮತ್ತು ಪೂಜಿಸಬಾರದು.
    </p>
    <p> ಉದಾಯಿ, ಈ ಸಮಣ ಗೌತಮನು ಏಕಾಂತದಲ್ಲಿರುವವನು ಮತ್ತು ಏಕಾಂತವನ್ನು ಪ್ರಶಂಸಿಸುತ್ತಾನೆ ಎಂಬ ಆಲೋಚನೆಯಿಂದ ನನ್ನ ಶಿಷ್ಯರು ನನ್ನ ಶಿಷ್ಯರು ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ, ಮಾನ್ಯ ಮಾಡುತ್ತಾರೆ ಮತ್ತು ಪೂಜಿಸುತ್ತಾರೆ ಮತ್ತು ನನ್ನನ್ನು ಅವಲಂಬಿಸಿಯೇ ವಾಸಿಸುತ್ತಾ, ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ, ಮಾನ್ಯ ಮಾಡುತ್ತಾರೆ ಮತ್ತು ಪೂಜಿಸುತ್ತಾರೆ ಎಂದಿಟ್ಟುಕೊಳ್ಳೋಣ. ಈಗ ಇಲ್ಲಿ ನನ್ನ ಕೆಲವು ಶಿಷ್ಯರಿದ್ದಾರೆ, ಅವರು ಅರಣ್ಯದಲ್ಲಿ ವಾಸಿಸುತ್ತಾರೆ, ಬಹುದೂರದ ಸ್ಥಳದಲ್ಲಿ ವಾಸಿಸುತ್ತಾರೆ, ದಟ್ಟ ಅರಣ್ಯಗಳಲ್ಲಿ ವಾಸಿಸುತ್ತಾ ಅರ್ಧ ತಿಂಗಳಿಗೊಮ್ಮೆ ಪಾತಿಮೋಕ್ಖ ಪಠಣೆಗಾಗಿ ಸಂಘಕ್ಕೆ ಬರುತ್ತಾರೆ. ಆದರೆ ನಾನು ಕೆಲವೊಮ್ಮೆ ಭಿಕ್ಖು ಭಿಕ್ಖುಣಿಯರ ನಡುವೆ, ಉಪಾಸಕ-ಉಪಾಸಿಕರ ನಡುವೆ, ರಾಜ ಮಹಾಮಂತ್ರಿಗಳ ನಡುವೆ, ಬೇರೆ ಮತಧರ್ಮದವರೊಡನೆ, ಅವರ ಶಿಷ್ಯರ ನಡುವೆ ವಾಸಿಸುತ್ತೇನೆ. ಹೀಗಿರಲು, ಈ ಸಮಣ ಗೌತಮನು ಏಕಾಂತದಲ್ಲಿರುವುದನ್ನು ಮತ್ತು ಏಕಾಂತವನ್ನು ಪ್ರಶಂಸಿಸುತ್ತಾನೆ ಎಂಬ ಆಲೋಚನೆಯಿಂದ ನನ್ನ ಶಿಷ್ಯರು ಗೌರವಿಸುವುದಾದರೆ ಆಗ ಯಾವ ಶಿಷ್ಯರು ಅರಣ್ಯದಲ್ಲಿ ವಾಸಿಸುತ್ತಾರೆ... ಅವರು ನನ್ನನ್ನು ನನ್ನನ್ನು ಸತ್ಕರಿಸಬಾರದು, ಗೌರವಿಸಬಾರದು, ಮಾನ್ಯ ಮಾಡಬಾರದು ಮತ್ತು ಪೂಜಿಸಬಾರದು ಹಾಗೂ ನನ್ನನ್ನು ಅವಲಂಬಿಸಿಯೇ ವಾಸಿಸುತ್ತಾ, ಸತ್ಕರಿಸಬಾರದು, ಗೌರವಿಸಬಾರದು, ಮಾನ್ಯ ಮಾಡಬಾರದು ಮತ್ತು ಪೂಜಿಸಬಾರದು. ಹೀಗೆ ಉದಾಯಿ, ಮೇಲಿನ ಐದು ಗುಣಗಳಿಂದ ಮಾತ್ರ ನನ್ನ ಶಿಷ್ಯರು ನನ್ನನ್ನು ಸತ್ಕರಿಸುವುದಿಲ್ಲ, ಗೌರವಿಸುವುದಿಲ್ಲ, ಮಾನ್ಯ ಮಾಡುವುದಿಲ್ಲ ಮತ್ತು ಪೂಜಿಸುವುದಿಲ್ಲ. ಹಾಗೆಯೇ ನನ್ನ ಮೇಲೆ ಅವಲಂಬಿತರಾಗಿದ್ದು ಸತ್ಯರಿಸುವುದಿಲ್ಲ, ಗೌರವಿಸುವುದಿಲ್ಲ, ಮಾನ್ಯ ಮಾಡುವುದಿಲ್ಲ ಮತ್ತು ಪೂಜಿಸುವುದಿಲ್ಲ.
    </p>
    <p> ಉದಾಯಿ, ಬೇರೆ ಐದು ಗುಣಗಳ ಕಾರಣದಿಂದಾಗಿ ನನ್ನ ಶಿಷ್ಯರು ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ, ಮಾನ್ಯ ಮಾಡುತ್ತಾರೆ ಮತ್ತು ಪೂಜಿಸುತ್ತಾರೆ ಹಾಗು ನನ್ನ ಮೇಲೆ ಅವಲಂಬಿತರಾಗಿ ವಾಸವಿದ್ದು ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ, ಮಾನ್ಯ ಮಾಡುತ್ತಾರೆ ಮತ್ತು ಪೂಜಿಸುತ್ತಾರೆ. ಆ ಐದು ಯಾವುವು?
    </p>
    <h2>ಪರಮ ಶೀಲ
    </h2>
    <p> 8. ಇಲ್ಲಿ ಉದಾಯಿ, ನನ್ನ ಶಿಷ್ಯರು ಈ ಅತ್ಯುತ್ತಮ ಗುಣಗಳಿಂದಾಗಿ (ಅಧಿಸೀಲೆ) ನನ್ನನ್ನು ಗೌರವಿಸುತ್ತಾರೆ. ಸಮಣ ಗೌತಮನು ಶೀಲವಂತನು, ಪರಮಶೀಲಕ್ಖಂದಗಳನ್ನು ಹೊಂದಿದವನು ಇದು ಮೊದಲನೆ ಗುಣ. ಅದರಿಂದಾಗಿ ನನ್ನನ್ನು ನನ್ನ ಶಿಷ್ಯರು ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ, ಮಾನ್ಯ ಮಾಡುತ್ತಾರೆ ಮತ್ತು ಪೂಜಿಸುತ್ತಾರೆ. ಹಾಗು ನನ್ನ ಮೇಲೆ ಅವಲಂಬಿತರಾಗಿ ವಾಸವಿದ್ದು ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ, ಮಾನ್ಯ ಮಾಡುತ್ತಾರೆ ಮತ್ತು ಪೂಜಿಸುತ್ತಾರೆ.
    </p>
    <h2>ಜ್ಞಾನ ಮತ್ತು ದರ್ಶನ
    </h2>
    <p> 9. ಪುನಃ ಉದಾಯಿ, ನನ್ನ ಶಿಷ್ಯರು ನನ್ನಲ್ಲಿನ ಈ ಪರಮ ಜ್ಞಾನ ಮತ್ತು ದರ್ಶನಕ್ಕಾಗಿ (ಅಭಿಕ್ಕನ್ತೇ ಞಾಣದಸ್ಸನೇ) ಗೌರವಿಸುತ್ತಾರೆ. ಈ ಸಮಣ ಗೌತಮರು ನನಗೆ ತಿಳಿದಿದೆ ಎಂದಾಗ ಅವರಿಗೆ ನಿಜವಾಗಿಯೂ ತಿಳಿದಿದೆ; ನಾನು ನೋಡಿದ್ದೇನೆ ಎಂದಾಗ ಅವರು ನಿಜವಾಗಿಯೂ ನೋಡಿದ್ದಾರೆ, ಸಮಣ ಗೌತಮರು ಧಮ್ಮವನ್ನು ನೇರವಾದ ಜ್ಞಾನದಿಂದ ಬೋಧಿಸುತ್ತಾರೆ, ನೇರವಾದ ಜ್ಞಾನವಿಲ್ಲದೆ ಬೋಧಿಸುವುದಿಲ್ಲ. ಅವರು ಧಮ್ಮವನ್ನು ಆಧಾರದ ಮೇಲೆ ಬೋಧಿಸುತ್ತಾರೆ. ಆಧಾರವಿಲ್ಲದೆ ಬೋಧಿಸುವುದಿಲ್ಲ, ಅವರು ಧಮ್ಮವನ್ನು ಸಮ್ಮತವಾಗುವ ರೀತಿಯಲ್ಲಿ ಬೋಧಿಸುತ್ತಾರೆ, ಅಸಮ್ಮತವಾಗುವ ರೀತಿಯಲ್ಲಲ್ಲ. ಇದು ಎರಡನೇ ಗುಣ. ಅದರಿಂದಾಗಿ ನನ್ನ ಶಿಷ್ಯರು ಗೌರವಿಸುತ್ತಾರೆ...
    </p>
    <h2>ಉತ್ತಮೋತ್ತಮ ಪ್ರಜ್ಞೆ
    </h2>
    <p> 10. ಮತ್ತೆ ಉದಾಯಿ, ನನ್ನ ಶಿಷ್ಯರು ನನ್ನಲ್ಲಿನ ಈ ಉತ್ತಮೋತ್ತಮ ಪ್ರಜ್ಞೆಗಾಗಿ (ಅಧಿಪಞ್ಞಾ) ಗೌರವಿಸುತ್ತಾರೆ: ಸಮಣ ಗೌತಮರು ಪ್ರಾಜ್ಞರು. ಅವರು ಪರಮ ಪ್ರಜ್ಞಾಕ್ಖಂದವುಳ್ಳವರು. ಅವರಿಗೆ ಭವಿಷ್ಯದಲ್ಲಿ ಆಗುವ ವಾದಪಥ (ಸಿದ್ಧಾಂತ, ವಿಚಾರ)ವನ್ನು ಮುಂಚೆಯೇ ನುಡಿಯಲಾರರು ಎಂಬುದು ಅಸಾಧ್ಯದ ಮಾತು5. ಅಥವಾ ಬೇರೆಯವರ ಪ್ರಸ್ತುತ ವಾದಗಳನ್ನು ಕಾರಣಸಹಿತ ಖಂಡಿಸಲು ಅವರಿಗೆ ಆಗದು ಎಂಬುದು ಅಸಾಧ್ಯದ ಮಾತು. ಏನೆನ್ನುವೆ ಉದಾಯಿ? ನನ್ನ ಶಿಷ್ಯರು ಹೀಗೆ ನೋಡಿ, ತಿಳಿದು ನನ್ನನ್ನು ಮಾತುಗಳ ಮಧ್ಯೆ ಅಡ್ಡಿಪಡಿಸುತ್ತಾರೇನು?
    </p>
    <p> ಇಲ್ಲ ಭಂತೆ.
    </p>
    <p> ಉದಾಯಿ, ನಾನು ನನ್ನ ಶಿಷ್ಯರಿಂದ ಎಂದೂ ಸೂಚನೆಗಳನ್ನು ನಿರೀಕ್ಷಿಸುವುದಿಲ್ಲ. ಶಿಷ್ಯರೇ ನನ್ನಿಂದ ಸೂಚನೆಗಳನ್ನು ನಿರೀಕ್ಷಿಸುತ್ತಾರೆ. ಇದು ಮೂರನೇ ಗುಣ. ಈ ಕಾರಣದಿಂದಾಗಿ ನನ್ನ ಶಿಷ್ಯರು ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ...
    </p>
    <p></p>
    <h2>ಚತುರಾರ್ಯ ಸತ್ಯಗಳು</h2>
    <p> 11. ಮತ್ತೆ ಉದಾಯಿ, ನನ್ನ ಶಿಷ್ಯರು ದುಃಖದಿಂದ ದುಃಖಿತರಾಗಿ, ಅದಕ್ಕೆ ಬಲಿಯಾದಾಗ ಅವರು ನನ್ನ ಬಳಿ ಬಂದು ದುಃಖ ಆರ್ಯಸತ್ಯದ ಬಗ್ಗೆ ಕೇಳುತ್ತಾರೆ. ಹೀಗೆ ಕೇಳಿದ ಮೇಲೆ ನಾನು ಅವರಿಗೆ ದುಃಖ ಆರ್ಯಸತ್ಯದ ಬಗ್ಗೆ ವಿವರಿಸುತ್ತೇನೆ ಮತ್ತು ನಾನು ವಿವರಣೆಗಳ ಮೂಲಕ ಅವರ ಮನಸ್ಸುಗಳನ್ನು ತೃಪ್ತಿಪಡಿಸುತ್ತೇನೆ. ಅವರು ದುಃಖ ಸಮುದಯದ ಬಗ್ಗೆ, ದುಃಖ ನಿರೋಧದ ಬಗ್ಗೆ, ದುಃಖ ನಿರೋಧಗಮನದ ಬಗ್ಗೆ ಹೇಳುವಂತೆ ಕೇಳುತ್ತಾರೆ. ಅವರು ಕೇಳಿದ್ದರಿಂದ ನಾನು ಅವರಿಗೆ ದುಃಖವನ್ನು ಹೋಗಲಾಡಿಸುವ ಅಷ್ಟಾಂಗದ ಮಾರ್ಗದ ಬಗ್ಗೆ ವಿವರಿಸುತ್ತೇನೆ ಮತ್ತು ಅವರ ಮನಸ್ಸನ್ನು ವಿವರಣೆಗಳ ಮೂಲಕ ತೃಪ್ತಿಗೊಳಿಸುತ್ತೇನೆ. ಇದು ನಾಲ್ಕನೆಯ ಗುಣ. ಅದರಿಂದಾಗಿ ನನ್ನ ಶಿಷ್ಯರು ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ....
    </p>
    <h2>ಕುಶಲ ಚಿತ್ತವನ್ನು ಬೆಳೆಸಿಕೊಳ್ಳುವ ದಾರಿ
    </h2>
    <h2>ನಾಲ್ಕು ಸತಿಪಟ್ಠಾಣಗಳು
    </h2>
    <p> 12. ಮತ್ತೆ ಉದಾಯಿ, ನಾನು ನನ್ನ ಶಿಷ್ಯರಿಗೆ ನಾಲ್ಕು ಸತಿಪಟ್ಠಾಣಗಳನ್ನು ಬೆಳೆಸಿಕೊಳ್ಳುವ ಮನಸ್ಸನ್ನು ವೃದ್ಧಿಪಡಿಸುವ ಅಥವಾ ನಿರಂತರ ಜಾಗ್ರತೆಯಲ್ಲಿಟ್ಟಿರುವ ನಾಲ್ಕು ಪ್ರತಿಷ್ಠಾನಗಳ (ಅಸ್ತಿಭಾರಗಳು) ದಾರಿಯನ್ನು ಹೇಳಿದ್ದೇನೆ6. ಇದರಲ್ಲಿ ಭಿಕ್ಖುವೊಬ್ಬನು ಕಾಯಾನುಪಸ್ಸಿಯಾಗಿ ವಿಹರಿಸುತ್ತಾನೆ. ಅಂದರೆ ತನ್ನ ದೇಹವನ್ನು ದೇಹವನ್ನಾಗಿಯೇ ಸಂಪೂರ್ಣ ಪ್ರಜ್ಞಾಪೂರ್ವಕವಾಗಿ, ಜಾಗ್ರತೆಯಿಂದ, ಎಲ್ಲ ದುರಾಸೆಗಳನ್ನು (ದೋಮನಸ್ಸ) ಮತ್ತು ಲೋಕಕ್ಕೆ ಅಂಟಿಕೊಂಡ ದುಃಖವನ್ನು ಬಿಟ್ಟು ಪೂರ್ಣ ಎಚ್ಚರದಿಂದ ನೋಡುತ್ತಾನೆ. ಅವನು ವೇದನಾನುಪಸ್ಸಿಯಾಗಿ (ವೇದನೆ-ಕಂಪನ, ಅನುಭವ) ವೇದನೆಗಳನ್ನು ವೇದನೆಗಳಾಗಿ ನೋಡುತ್ತಾ... ಅವನು ಚಿತ್ತಾನುಪಸ್ಸಿಯಾಗಿ (ಚಿತ್ತವನ್ನು ನೋಡುವುದು) ಚಿತ್ತವನ್ನು ಚಿತ್ತವಾಗಿ ನೋಡುತ್ತಾನೆ.... ಅವನು ಧಮ್ಮಾನುಪಸ್ಸಿಯಾಗಿ (ಮಾನಸಿಕ ಸಂಗತಿಗಳು) ಜಾಗ್ರತೆಯಿಂದ, ದುರಾಸೆಗಳನ್ನು ಮತ್ತು ಲೋಕಕ್ಕೆ ಅಂಟಿಕೊಂಡ ದುಃಖವನ್ನು ಬಿಟ್ಟು ಎಚ್ಚರದಿಂದ ನೋಡುತ್ತಾನೆ. ಹೀಗೆ ನನ್ನ ಬಹಳ ಶಿಷ್ಯರು ಅಭಿಜ್ಞಾನದ ತುತ್ತ ತುದಿಯನ್ನು ಮುಟ್ಟಿ ಅಲ್ಲಿಯೇ ವಿಹರಿಸುತ್ತಾರೆ7.
    </p>
    <h2>ನಾಲ್ಕು ಸಮ್ಯಕ್ ಪ್ರಯತ್ನಗಳು (ಸಮ್ಮಪ್ಪಧಾನ)
    </h2>
    <p> 13. ಪುನಃ ಉದಾಯಿ, ನನ್ನ ಶಿಷ್ಯರಿಗೆ ನಾಲ್ಕು ಸಮ್ಯಕ್ ಪ್ರಯತ್ನಗಳನ್ನು ಬೆಳೆಸಿಕೊಳ್ಳಲು ದಾರಿಯನ್ನು ತೋರಿಸಿಕೊಟ್ಟಿದ್ದೇನೆ. ಇಲ್ಲಿ ಒಬ್ಬ ಭಿಕ್ಖುವು ಉದಯವಾಗದಿರುವ ಪಾಪ ಅಕುಶಲ ಧಮ್ಮಗಳು ಉದಯವಾಗದಿರುವಂತೆ ಉತ್ಸಾಹವನ್ನು ಎಚ್ಚರಿಸುತ್ತಾನೆ ಮತ್ತು ಅದಕ್ಕಾಗಿ ಪ್ರಯತ್ನಿಸುತ್ತಾನೆ, ಚೈತನ್ಯವನ್ನು ಚಿಮ್ಮಿಸುತ್ತಾನೆ ಮತ್ತು ಅದಕ್ಕಾಗಿ ಪ್ರಯತ್ನಶೀಲನಾಗುತ್ತಾನೆ ಮತ್ತು ಪ್ರಯೋಗಿಸುತ್ತಾನೆ. ಅವನು ಉತ್ಪನ್ನವಾದ ಪಾಪಗಳನ್ನು ಅಕುಶಲ ಧಮ್ಮಗಳನ್ನು ತೊರೆಯುವಂತೆ ತನ್ನೊಳಗಿನ ಉತ್ಸಾಹವನ್ನು ಎಚ್ಚರಿಸುತ್ತಾನೆ ಮತ್ತು ಅದಕ್ಕಾಗಿ ಪ್ರಯತ್ನಶೀಲನಾಗುತ್ತಾನೆ, ಚೈತನ್ಯವನ್ನು ಚಿಮ್ಮಿಸುತ್ತಾನೆ, ಚಿತ್ತವನ್ನು ಪ್ರೇರೇಪಿಸುತ್ತಾನೆ ಮತ್ತು ಪ್ರಯೋಗಿಸುತ್ತಾನೆ. ಅವನು ಅನುತ್ಪನ್ನವಾದ ಕುಶಲ ಧಮ್ಮಗಳನ್ನು ಉದಯವಾಗುವಂತೆ ಉತ್ಸಾಹವನ್ನು ಎಚ್ಚರಿಸುತ್ತಾನೆ ಮತ್ತು ಅದಕ್ಕಾಗಿ ಪ್ರಯತ್ನಶೀಲನಾಗುತ್ತಾನೆ, ಚೈತನ್ಯವನ್ನು ಚಿಮ್ಮಿಸುತ್ತಾನೆ, ಚಿತ್ತವನ್ನು ಪ್ರೇರೇಪಿಸುತ್ತಾನೆ ಮತ್ತು ಪ್ರಯೋಗಿಸುತ್ತಾನೆ. ಅವನು ಉದಯವಾದ ಕುಶಲ ಧಮ್ಮಗಳ ಬೆಳವಣಿಗೆಗಾಗಿ, ಮುಂದುವರಿಕೆಗಾಗಿ ಅವುಗಳು ಮಾಯವಾಗದಂತೆ, ಅವು ಬಲಗೊಳ್ಳಲು, ವೃದ್ಧಿಸಲು ತನ್ನ ಉತ್ಸಾಹವನ್ನು ಎಚ್ಚರಿಸುತ್ತಾನೆ ಮತ್ತು ಅದಕ್ಕಾಗಿ ಪ್ರಯತ್ನಶೀಲನಾಗುತ್ತಾನೆ, ಚೈತನ್ಯವನ್ನು ಚಿಮ್ಮಿಸುತ್ತಾನೆ, ಚಿತ್ತವನ್ನು ಪ್ರೇರೇಪಿಸುತ್ತಾನೆ ಮತ್ತು ಪ್ರಯೋಗಿಸುತ್ತಾನೆ. ಹೀಗೆ ನನ್ನ ಬಹಳ ಶಿಷ್ಯರು ಅಭಿಜ್ಞಾನದ ತುತ್ತ ತುದಿಯನ್ನು ಮುಟ್ಟಿ ಅಲ್ಲಿಯೇ ವಿಹರಿಸುತ್ತಾರೆ.
    </p>
    <h2>ಆಧ್ಯಾತ್ಮಕಶಕ್ತಿಯ ನಾಲ್ಕು ಮೂಲಗಳು (ಇದ್ಧಿಪಾದ)
    </h2>
    <p> 14. ಪುನಃ ಉದಾಯಿ, ನನ್ನ ಶಿಷ್ಯರಿಗೆ ನಾಲ್ಕು ಇದ್ಧಿಪಾದಗಳನ್ನು ವೃದ್ಧಿಸಿಕೊಳ್ಳುವ ದಾರಿಯನ್ನು ತೋರಿಸಿಕೊಟ್ಟಿದ್ದೇನೆ. ಇಲ್ಲಿ ಒಬ್ಬ ಭಿಕ್ಖುವು ಛಂದಸಮಾಧಿ (ಉತ್ಸಾಹ)ಯ ಮೇಲೆ ಏಕಾಗ್ರತೆಯನ್ನು ಇಡುವುದರಿಂದ ಮತ್ತು ಪ್ರಯತ್ನಿಸುವುದರಿಂದ ಆಧ್ಯಾತ್ಮಿಕ ಶಕ್ತಿಯ ನೆಲೆಯನ್ನು ಬೆಳೆಸಿಕೊಳ್ಳುತ್ತಾನೆ. ಅವನು ಚೈತನ್ಯದ (ವೀರಿಯ ಸಮಾಧಿ) ಮೇಲೆ ಏಕಾಗ್ರತೆಯನ್ನು ಇಡುವುದರಿಂದ ಮತ್ತು ಪ್ರಯತ್ನಿಸುವುದರಿಂದ ಆಧ್ಯಾತ್ಮಿಕ ಶಕ್ತಿಯ ನೆಲೆಯನ್ನು ಬೆಳೆಸಿಕೊಳ್ಳುತ್ತಾನೆ. ಅವನು ಚಿತ್ತಸಮಾಧಿ (ಮನಸ್ಸು ಪರಿಶುದ್ಧಿ ಮಾಡುವುದು)ಯ ಮೇಲೆ ಏಕಾಗ್ರತೆಯನ್ನು ಇಡುವುದರಿಂದ ಮತ್ತು ಪ್ರಯತ್ನಿಸುವುದರಿಂದ ಆಧ್ಯಾತ್ಮಿಕ ಶಕ್ತಿಯ ನೆಲೆಯನ್ನು ಬೆಳೆಸಿಕೊಳ್ಳುತ್ತಾನೆ. ಅವನು ವೀಮಾಂಸಾ ಸಮಾಧಿಯ ಮೇಲೆ ಏಕಾಗ್ರತೆಯನ್ನಿಡುವುದರಿಂದ ಮತ್ತು ಪ್ರಯತ್ನಿಸುವುದರಿಂದ ಆಧ್ಯಾತ್ಮಿಕ ಶಕ್ತಿಯ ನೆಲೆಯನ್ನು ಬೆಳೆಸಿಕೊಳ್ಳುತ್ತಾನೆ. ಹೀಗೆ ನನ್ನ ಬಹಳ ಜನ ಶಿಷ್ಯರು ಅಭಿಜ್ಞಾನದ ತುತ್ತ ತುದಿಯನ್ನು ಮುಟ್ಟಿ ಅಲ್ಲಿಯೇ ವಿಹರಿಸುತ್ತಾರೆ.
    </p>
    <h2>ಪಂಚೇಂದ್ರಿಯಗಳು
    </h2>
    <p> 15. ಪುನಃ ಉದಾಯಿ, ನನ್ನ ಶಿಷ್ಯರಿಗೆ ಐದು ಇಂದ್ರಿಯಗಳನ್ನು ವೃದ್ಧಿಸಿಕೊಳ್ಳುವ ದಾರಿಯನ್ನು ತೋರಿಸಿಕೊಟ್ಟಿದ್ದೇನೆ. ಇಲ್ಲಿ ಒಬ್ಬ ಭಿಕ್ಖು ಶ್ರದ್ಧೆ ಎನ್ನುವ ಇಂದ್ರಿಯವನ್ನು ಬೆಳೆಸಿಕೊಂಡು ಅದು ಶಾಂತಿಯತ್ತ ಆ ಮೂಲಕ ಬೋಧಿಯತ್ತ ನಡೆಸುತ್ತದೆ. ಅವನು ಸತಿ ಇಂದ್ರಿಯವನ್ನು ಬೆಳೆಸಿಕೊಂಡು... ಸಮಾಧಿ ಇಂದ್ರಿಯವನ್ನು ಬೆಳೆಸಿಕೊಂಡು... ಪ್ರಜ್ಞೆ ಇಂದ್ರಿಯವನ್ನು ಬೆಳೆಸಿಕೊಂಡು ಅದು ಅವನನ್ನು ಶಾಂತಿಯತ್ತ ಮತ್ತು ಆ ಮೂಲಕ ಬೋಧಿಯತ್ತ ನಡೆಸುತ್ತದೆ. ಹೀಗೆ ನನ್ನ ಬಹಳಜನ ಶಿಷ್ಯರು ಅಭಿಜ್ಞಾನದ ತುತ್ತ ತುದಿಯನ್ನು ಮುಟ್ಟಿ ಅಲ್ಲಿಯೇ ವಿಹರಿಸುತ್ತಾರೆ.
    </p>
    <h2>ಐದು ಬಲಗಳು
    </h2>
    <p> 16. ಪುನಃ ಉದಾಯಿ, ನಾನು ನನ್ನ ಶಿಷ್ಯರಿಗೆ ಐದು ಬಲಗಳನ್ನು ವೃದ್ಧಿಸಿಕೊಳ್ಳಲು ದಾರಿಯನ್ನು ತೋರಿಸಿಕೊಟ್ಟಿದ್ದೇನೆ. ಇಲ್ಲಿ ಭಿಕ್ಖುವು ಶ್ರದ್ಧೆ ಎನ್ನುವ ಬಲವನ್ನು ಬೆಳೆಸಿಕೊಳ್ಳುತ್ತಾನೆ; ಅದು ಅವನನ್ನು ಶಾಂತಿಯತ್ತ ತನ್ಮೂಲಕ ಬೋಧಿಯತ್ತ ನಡೆಸುತ್ತದೆ. ಅವನು ಚೈತನ್ಯ ಎನ್ನುವ ಬಲವನ್ನು... ಸತಿ (ಮಾನಸಿಕ ಎಚ್ಚರದ ಸ್ಥಿತಿ) ಎನ್ನುವ ಬಲವನ್ನು... ಸಮಾಧಿ (ಏಕಾಗ್ರತೆ) ಎನ್ನುವ ಬಲವನ್ನು... ಪ್ರಜ್ಞೆ ಎನ್ನುವ ಬಲವನ್ನು ಬೆಳೆಸಿಕೊಳ್ಳುತ್ತಾನೆ; ಅದು ಅವನನ್ನು ಶಾಂತಿಯತ್ತ ತನ್ಮೂಲಕ ಬೋಧಿಯತ್ತ ನಡೆಸುತ್ತದೆ.
    </p>
    <h2>ಏಳು ಬೋಜ್ಝಂಗಗಳು
    </h2>
    <p> 17. ಪುನಃ ಉದಾಯಿ, ನಾನು ನನ್ನ ಶಿಷ್ಯರಿಗೆ ಏಳು ಬೋಜ್ಝಂಗಗಳನ್ನು (ಜ್ಞಾನೋದಯಕ್ಕೆ ಅವಶ್ಯವಾದ ಏಳು ಸಂಗತಿಗಳು) ವೃದ್ಧಿಸಿಕೊಳ್ಳಲು ದಾರಿಯನ್ನು ತೋರಿಸಿದ್ದೇನೆ. ಇಲ್ಲಿ ಭಿಕ್ಖುವು ಆಶ್ರಯಿಸಿ ಶರಣಾಗತ ಸ್ಥಿತಿಯಿಂದ ಸತಿ (ಜಾಗೃತಿ) ಬೋಜ್ಝಂಗವನ್ನು ಬೆಳೆಸಿಕೊಳ್ಳುತ್ತಾನೆ. ಅವನು ಧಮ್ಮ ವಿಚಯ ಬೋಜ್ಝಂಗವನ್ನು... ವೀರಿಯ (ಪ್ರಯತ್ನ) ಬೋಜ್ಝಂಗವನ್ನು... ಪೀತಿ (ಆನಂದ) ಬೋಜ್ಝಂಗವನ್ನು... ಪಸ್ಸದ್ಧಿ (ಪ್ರಶಾಂತ) ಬೋಜ್ಝಂಗವನ್ನು... ಸಮಾಧಿ (ಏಕಾಗ್ರತೆ) ಬೋಜ್ಝಂಗವನ್ನು... ವಿವೇಕ, ವಿರಾಗ, ನಿರೋಧಗಳನ್ನಾಶ್ರಯಿಸಿ ಶರಣಾಗತ ಸ್ಥಿತಿಯಿಂದ ಉಪೇಕ್ಖ (ಸಮಚಿತ್ತತೆ) ಬೋಜ್ಝಂಗವನ್ನು ಬೆಳೆಸಿಕೊಳ್ಳುತ್ತಾನೆ. ಹೀಗೆ ನನ್ನ ಬಹಳ ಜನ ಶಿಷ್ಯರು ಅಭಿಜ್ಞಾನದ ತುತ್ತ ತುದಿಯನ್ನು ಮುಟ್ಟಿ ಅಲ್ಲಿಯೇ ವಿಹರಿಸುತ್ತಾರೆ.
    </p>
    <h2>ಆರ್ಯ ಅಷ್ಠಾಂಗ ಮಾರ್ಗ
    </h2>
    <p> 18. ಪುನಃ ಉದಾಯಿ, ನಾನು ನನ್ನ ಶಿಷ್ಯರಿಗೆ ಆರ್ಯ ಅಷ್ಟಾಂಗ ಮಾರ್ಗವನ್ನು ಉತ್ಪನ್ನ ಮಾಡಿಕೊಳ್ಳುವ ದಾರಿಯನ್ನು ತೋರಿಸಿದ್ದೇನೆ. ಇಲ್ಲಿ ಭಿಕ್ಖುವು ಸಮ್ಮಾದಿಟ್ಠಿ, ಸಮ್ಮಾ ಸಂಕಪ್ಪ, ಸಮ್ಮಾ ವಾಚ, ಸಮ್ಮಾ ಕಮ್ಮಂತ, ಸಮ್ಮಾ ಆಜೀವ, ಸಮ್ಮಾ ವಾಯಾಮ, ಸಮ್ಮಾಸತಿ, ಸಮ್ಮಾ ಸಮಾಧಿಗಳನ್ನು ಬೆಳೆಸಿಕೊಳ್ಳುತ್ತಾನೆ. ಹೀಗೆ ನನ್ನ ಬಹಳ ಜನ ಶಿಷ್ಯರು ಅಭಿಜ್ಞಾನದ ತುತ್ತ ತುದಿಯನ್ನು ಮುಟ್ಟಿ ಅಲ್ಲಿಯೇ ವಿಹರಿಸುತ್ತಾರೆ.
    </p>
    <h2>ಎಂಟು ವಿಮೋಕ್ಷಗಳು
    </h2>
    <p> 19. ಪುನಃ ಉದಾಯಿ, ನಾನು ನನ್ನ ಶಿಷ್ಯರಿಗೆ ಎಂಟು ವಿಮೋಕ್ಷಗಳನ್ನು ಬೆಳೆಸಿಕೊಳ್ಳಲು ದಾರಿ ತೋರಿಸಿದ್ದೇನೆ8. ರೂಪಿಯಾಗಿರುವುದರಿಂದ (ದೇಹವನ್ನು ಹೊಂದಿರುವುದರಿಂದ) ರೂಪಗಳನ್ನು ನೋಡುತ್ತಾನೆ. ಇದು ಮೊದಲನೇ ವಿಮೋಕ್ಷ. ಅರೂಪವನ್ನು ಅರೂಪಸಂಜ್ಞೆ (ಅರೂಪ ಗ್ರಹಿಕೆ) ಗಳನ್ನು ಅರಿಯಲಾಗದ ಸಂದರ್ಭದಲ್ಲಿ ರೂಪಗಳನ್ನು ಬಾಹ್ಯವಾಗಿ ನೋಡುತ್ತಾನೆ. ಇದು ಎರಡನೇ ವಿಮೋಕ್ಷ. ಒಬ್ಬನು ಸುಂದರವಾದುದನ್ನೇ ನೋಡಲು ನಿರ್ಧರಿಸುತ್ತಾನೆ. ಇದು ಮೂರನೇ ವಿಮೋಕ್ಷ. ಒಬ್ಬನು ಎಲ್ಲಾ ರೂಪದ ಗುರುತುಗಳನ್ನು ಉಪಕ್ರಮಿಸಿ ಘರ್ಷಣೆಯಿಂದಾಗುವ ಗುರುತುಗಳನ್ನು ಅಸ್ತಯಿಸಿ, ಬೇರೆ ಬೇರೆ ಗುರುತುಗಳನ್ನು ಆಲೋಚಿಸದೆ ಆಕಾಶ ಅನಂತವೆಂದು ಆಕಾಸಾನಂಚಾಯತನ ಸಾಧಿಸಿಕೊಂಡು ನೆಲೆಗೊಳ್ಳುತ್ತಾನೆ. ಇದು ನಾಲ್ಕನೇ ವಿಮೋಕ್ಷ. ಆಕಾಸಾನಂಚಾಯತನವನ್ನು ಅತಿಕ್ರಮಿಸಿ ಅನಂತ ವಿಞ್ಞಾಣದ ಅರಿವು ಪಡೆದು ವಿಞ್ಞಾಣಂಚಾಯತನವನ್ನು ಪ್ರವೇಶಿಸಿ ಅಲ್ಲಿ ವಿಹರಿಸುತ್ತಾನೆ, ಇದು ಐದನೇ ವಿಮೋಕ್ಷ. ಅನಂತ ವಿಞ್ಞಾಣಂಚಾಯತನವನ್ನು ಮೀರಿ ಅಲ್ಲಿ ಇಲ್ಲಿ ಏನೂ ಇಲ್ಲ (ನತ್ಥಿ ಕಿಞ್ಚೇ) ಎಂಬುದನ್ನು ಅರಿತು ಅಕಿಞ್ಚಞ್ಞಾಯತನವನ್ನು ಪ್ರವೇಶಿಸಿ ಅಲ್ಲಿಯೇ ವಿಹರಿಸುತ್ತಾನೆ. ಇದು ಆರನೇ ವಿಮೋಕ್ಷ. ಅಕಿಞ್ಚಞ್ಞಾಯತನವನ್ನು ಮೀರಿ ನೇವಸಞ್ಞಾನಾಸಞ್ಞಾಯತನ ವನ್ನು ಪ್ರವೇಶಿಸಿ ಅಲ್ಲಿಯೇ ವಿಹರಿಸುತ್ತಾನೆ. ಇದು ಏಳನೇ ವಿಮೋಕ್ಷ. ಈ ನೇವಸಞ್ಞಾನಾಸಞ್ಞಾಯತನವನ್ನು ಮೀರಿ ಯಾವ ಗ್ರಹಿಕೆಗಳು ಮತ್ತು ವೇದನೆಗಳು ಇಲ್ಲದ ಸಞ್ಞಾವೇದಯಿತ ನಿರೋಧವನ್ನು ಪ್ರವೇಶಿಸಿ ಅಲ್ಲಿ ವಿಹರಿಸುತ್ತಾನೆ. ಇದು ಎಂಟನೆಯ ವಿಮೋಕ್ಷ. ಹೀಗೆ ನನ್ನ ಬಹಳ ಜನ ಶಿಷ್ಯರು ಅಭಿಜ್ಞಾನದ ತುತ್ತುತುದಿಯನ್ನು ಮುಟ್ಟಿ ಅಲ್ಲಿ ವಿಹರಿಸುತ್ತಾರೆ.
    </p>
    <h2>ಎಂಟು ಅಭಿಭಾಯತನಗಳು
    </h2>
    <p> 20. ಮತ್ತೆ ಉದಾಯಿ, ನಾನು ನನ್ನ ಶಿಷ್ಯರಿಗೆ ಎಂಟು ಅಭಿಭಾಯತನಗಳನ್ನು ದಾಟಿ (ಮೀರಿ) ಹೋಗುವ ನೆಲೆಗಳು) ವೃದ್ಧಿಸುವ ದಾರಿಯನ್ನು ತೋರಿಸಿದ್ದೇನೆ9. ಒಬ್ಬನು ರೂಪವನ್ನು ಆಂತರಿಕವಾಗಿ ಗ್ರಹಿಸಿ, ಬಾಹ್ಯರೂಪಗಳಲ್ಲಿ ಅದನ್ನು ಒಂದು ಪರಿಮಿತಿಯಲ್ಲಿ, ಸುಂದರವಾಗಿ ಮತ್ತು ಕೆಟ್ಟದ್ದಾಗಿ ಕಾಣುತ್ತಾನೆ. ಇವನ್ನು ಮೀರಿ ಒಬ್ಬನು ಹೀಗೆ ಗ್ರಹಿಸುತ್ತಾನೆ ನನಗೆ ಗೊತ್ತು, ನಾನು ನೋಡಿದ್ದೇನೆ. ಇದು ಮೀರಿಹೋಗುವ ಮೊದಲನೇ ನೆಲೆ10. </p>
    <p>ಒಬ್ಬನು ರೂಪವನ್ನು ಆಂತರಿಕವಾಗಿ ಗ್ರಹಿಸಿ ಅವನ್ನು ಬಾಹ್ಯರೂಪಗಳಲ್ಲಿ ಮಿತಿಗೆ ಸಿಗದಂತೆ, ಸುಂದರವಾಗಿ ಮತ್ತು ಕೆಟ್ಟದಾಗಿ ಕಾಣುತ್ತಾನೆ. ಒಬ್ಬನು ಇದನ್ನು ಮೀರಿ ಹೀಗೆ ಗ್ರಹಿಸುತ್ತಾನೆ: ನನಗೆ ಗೊತ್ತು, ನಾನು ನೋಡಿದ್ದೇನೆ ಇದು ಮೀರಿ ಹೋಗುವ ಎರಡನೇ ನೆಲೆ.</p>
    <p>ಒಬ್ಬನು ಆಂತರಿಕವಾಗಿ ರೂಪವನ್ನು ಗ್ರಹಿಸಿದರೆ, ರೂಪಗಳನ್ನು ಬಾಹ್ಯದಲ್ಲಿ ಮಿತಿಯೊಳಗೆ, ಸುಂದರವಾಗಿ ಮತ್ತು ಕೆಟ್ಟದಾಗಿ ಕಾಣುತ್ತಾನೆ. ಒಬ್ಬನು ಇವನ್ನು ಮೀರಿ ಹೀಗೆ ಗ್ರಹಿಸುತ್ತಾನೆ: ನನಗೆ ಗೊತ್ತು, ನಾನು ನೋಡಿದ್ದೇನೆ. ಇದು ಮೀರಿ ಹೋಗುವ ಮೂರನೇ ನೆಲೆ11.</p>
    <p>ಒಬ್ಬನು ಆಂತರಿಕವಾಗಿ ರೂಪವನ್ನು ಗ್ರಹಿಸದೆ ರೂಪಗಳನ್ನು ಮಿತಿಗೆ ಸಿಗದಂತೆ, ಸುಂದರವಾಗಿ ಮತ್ತು ಕೆಟ್ಟದಾಗಿ ಕಾಣುತ್ತಾನೆ. ಒಬ್ಬನು ಇವನ್ನು ಮೀರಿ ಹೀಗೆ ಗ್ರಹಿಸುತ್ತಾನೆ: ನನಗೆ ಗೊತ್ತು, ನಾನು ನೋಡಿದ್ದೇನೆ. ಇದು ಮೀರಿ ಹೋಗುವ ನಾಲ್ಕನೇ ನೆಲೆ.</p>
    <p>ಒಬ್ಬನು ಆಂತರಿಕವಾಗಿ ರೂಪವನ್ನು ಗ್ರಹಿಸದೆ ರೂಪಗಳನ್ನು ಬಾಹ್ಯದಲ್ಲಿ ನೀಲಿಯಾಗಿ, ನೀಲಿಯ ಬಣ್ಣದಲ್ಲಿ ನೋಡಲು ನೀಲಿಯಾಗಿರುವಂತೆ ನೀಲಿ ಬೆಳಕಾಗಿ ನೋಡುತ್ತಾನೆ, ಉಮಾ ಪುಷ್ಪದಂತೆ ನೀಲಿಯಾಗಿ, ನೀಲಿ ಬಣ್ಣದ್ದಾಗಿ, ನೋಡಲು ನೀಲಿಯಾಗಿ ನೀಲ ನಿಭಾಸದಂತೆ ಎರಡೂ ಕಡೆ ಮೆದುವಾಗಿರುವ ನೀಲ, ನೀಲವರ್ಣದ ನೀಲಿಯಾಗಿ ಕಾಣುವ, ನೀಲನಿಭಾಸದಂತಿರುವ ವಾರಾಣಸಿ ವಸ್ತ್ರದಂತೆ ಅದು ಇತ್ತು. ಹಾಗೆಯೇ ಒಬ್ಬನು ಆಂತರಿಕವಾಗಿ ರೂಪವನ್ನು ಗ್ರಹಿಸದೆ, ರೂಪಗಳನ್ನು ಬಾಹ್ಯದಲ್ಲಿ ವಾರಾಣಸಿ ವಸ್ತ್ರದಂತೆ... ಈ ಗ್ರಹಿಕೆಯನ್ನೂ ಮೀರಿ ಒಬ್ಬನು ಹೀಗೆ ಗ್ರಹಿಸುತ್ತಾನೆ: ನನಗೆ ಗೊತ್ತು, ನಾನು ನೋಡಿದ್ದೇನೆ ಇದು ಮೀರಿ ಹೋಗುವ ಐದನೇ ನೆಲೆ. </p>
    <p>ಒಬ್ಬನು ಆಂತರಿಕವಾಗಿ ರೂಪವನ್ನು ಗ್ರಹಿಸದೆ ರೂಪಗಳನ್ನು ಬಾಹ್ಯದಲ್ಲಿ ಹಳದಿಯಾಗಿ, ಹಳದಿ ಬಣ್ಣವಾಗಿ, ನೋಡಲು ಹಳದಿಯಾಗಿ ಹಳದಿ ನಿಭಾಸದಲ್ಲಿ ನೋಡುತ್ತಾನೆ. ಹಳದಿಯಾಗಿ, ಹಳದಿ ಬಣ್ಣವಾಗಿ, ನೋಡಲು ಹಳದಿಯಾಗಿ, ಹಳದಿ ನಿಭಾಸದಲ್ಲಿರುವ ಕಣಿಕಾರ ಪುಷ್ಪದಂತೆ ಅಥವಾ ಎರಡೂಕಡೆ ಮೆದುವಾಗಿರುವ ಹಳದಿಯ, ಹಳದಿ ಬಣ್ಣದ ನೋಡಲು ಹಳದಿಯಾಗಿರುವ ಹಳದಿ ನಿಭಾಸದಲ್ಲಿರುವ ವಾರಾಣಸಿ ವಸ್ತ್ರದಂತೆ ನೋಡುತ್ತಾನೆ. ಹೀಗೆ ಆಂತರಿಕವಾಗಿ ರೂಪವನ್ನು ಗ್ರಹಿಸದೆಯೇ ಬಾಹ್ಯದಲ್ಲಿ ರೂಪಗಳನ್ನು... ಹಳದಿ ನಿಭಾಸದಲ್ಲಿರುವ ವಾರಾಣಸಿ ವಸ್ತ್ರದಂತೆ ನೋಡುತ್ತಾನೆ. ಇದನ್ನೂ ಮೀರಿ ಒಬ್ಬನು ಹೀಗೆ ಗ್ರಹಿಸುತ್ತಾನೆ: ನನಗೆ ಗೊತ್ತು, ನಾನು ನೋಡಿದ್ದೇನೆ. ಇದು ಮೀರಿ ಹೋಗುವ ಐದನೇ ನೆಲೆ.</p>
    <p>ಬಾಹ್ಯದಲ್ಲಿ ರೂಪವನ್ನು ಗ್ರಹಿಸದೆ ಒಬ್ಬನು ಬಾಹ್ಯದಲ್ಲಿ ರೂಪಗಳನ್ನು ಕೆಂಪಾಗಿ, ಕೆಂಪು ಬಣ್ಣದಲ್ಲಿ, ನೋಡಲು ಕೆಂಪಾಗಿ ಕೆಂಪು ನಿಭಾಸದಲ್ಲಿ ನೋಡುತ್ತಾನೆ. ಜೀವಕ ಪುಷ್ಪವು ಹೇಗೆ ಕೆಂಪಾಗಿ, ಕೆಂಪು ಬಣ್ಣದ್ದಾಗಿ, ನೋಡಲು ಕೆಂಪಾಗಿ, ಕೆಂಪು ನಿಭಾಸದಲ್ಲಿರುತ್ತಾ ಅಥವಾ ಕೆಂಪು ನಿಭಾಸದಲ್ಲಿ ವಾರಾಣಸಿ ವಸ್ತ್ರವು ಎರಡೂಕಡೆ ಮೆದುವಾಗಿದ್ದು ಕೆಂಪಾಗಿ, ಕೆಂಪು ಬಣ್ಣದಲ್ಲಿ, ನೋಡಲು ಕೆಂಪಾಗಿರುತ್ತದೋ ಹಾಗೆ. ಹಾಗೆಯೇ ಒಬ್ಬನು ಆಂತರಿಕವಾಗಿ ಗ್ರಹಿಸದೆ ರೂಪಗಳನ್ನು ಬಾಹ್ಯದಲ್ಲಿ... ಕೆಂಪು ನಿಭಾಸದಲ್ಲಿ ನೋಡುವುದನ್ನೂ ಮೀರಿ ಹೀಗೆ ಗ್ರಹಿಸುತ್ತಾನೆ: ನನಗೆ ಗೊತ್ತಿದೆ, ನಾನು ನೋಡಿದ್ದೇನೆ. ಇದು ಏಳನೇ ಮೀರಿ ಹೋಗುವ ನೆಲೆ.</p>
    <p>ರೂಪವನ್ನು ಆಂತರಿಕವಾಗಿ ಗ್ರಹಿಸದೆ ಬಾಹ್ಯದಲ್ಲಿ ರೂಪಗಳನ್ನು ಬಿಳಿಯಾಗಿ, ಬಿಳಿ ಬಣ್ಣದಲ್ಲಿ ನೋಡುವುದರಲ್ಲಿ ಬಿಳಿಯಾಗಿ, ಬಿಳಿ ಬೆಳಕಾಗಿ ನೋಡುತ್ತಾನೆ. ಮುಂಜಾನೆ ಉದಯಿಸುವ ಬಿಳಿ ತಾರೆಯತೆ, ಬಿಳಿ ಬಣ್ಣವಾಗಿ, ಬೆಳ್ಳ ಬೆಳಕಿನಂತೆ ಅಥವಾ ಎರಡೂ ಕಡೆ ನವಿರಾಗಿರುವ ಬಿಳಿಯ, ಬಿಳಿ ಬಣ್ಣದ ವಾರಾಣಸಿ ವಸ್ತ್ರದಂತೆ. ಹೀಗೆ ರೂಪವನ್ನು ಆಂತರಿಕವಾಗಿ ಗ್ರಹಿಸದೆ ರೂಪಗಳನ್ನು ಬಾಹ್ಯವಾಗಿ... ಬಿಳಿ ಬಣ್ಣದ ವಾರಾಣಸಿ ವಸ್ತ್ರದಂತೆ... ಇವುಗಳನ್ನು ಮೀರಿ ಒಬ್ಬನು ಹೀಗೆ ಗ್ರಹಿಸುತ್ತಾನೆ: ನನಗೆ ಗೊತ್ತು, ನಾನು ನೋಡಿದ್ದೇನೆ. ಇದು ಎಂಟನೆಯ ಮೀರಿ ಹೋಗುವ ನೆಲೆ. ಹೀಗೆ ಬಹಳ ಜನ ನನ್ನ ಶಿಷ್ಯರು ಅಭಿಜ್ಞಾನದ ತುತ್ತತುದಿಯನ್ನು ಸೇರಿ ಅಲ್ಲಿಯೇ ವಿಹರಿಸುತ್ತಾರೆ. </p>
    <h2>ಹತ್ತು ಕಸಿಣಗಳು (ಧ್ಯಾನ ವಸ್ತುಗಳು ಅಥವಾ ಸಂಗತಿಗಳು)
    </h2>
    <p> 21. ಪುನಃ ಉದಾಯಿ, ನಾನು ನನ್ನ ಶಿಷ್ಯರಿಗೆ ಹತ್ತು ಕಸಿಣ ನೆಲೆಗಳನ್ನು (ಧ್ಯಾನ ವಸ್ತುಗಳನ್ನು) ವೃದ್ಧಿಸಿಕೊಳ್ಳುವ ದಾರಿಯನ್ನು ತೋರಿಸಿದ್ದೇನೆ12. ಒಬ್ಬನು ಕೆಳಗಿರುವ, ಮೇಲಿರುವ, ಉದ್ದಕ್ಕಿರುವ, ಅದ್ವಯವೂ, ಅಪ್ರಮಾಣವೂ ಆದ ಭೂಮಿ ಕಸಿಣದ ಮೇಲೆ ಧ್ಯಾನಿಸುತ್ತಾನೆ. ಇನ್ನೊಬ್ಬನು ಜಲ-ಕಸಿಣದ ಮೇಲೆ... ಮತ್ತೊಬ್ಬನು ತೇಜೋ (ಅಗ್ನಿ) ಕಸಿಣದ ಮೆಲೆ, ಇನ್ನೊಬ್ಬನು ವಾಯು ಕಸಿಣದ ಮೇಲೆ... ಇನ್ನೊಬ್ಬನು ನೀಲಿ ಕಸಿಣದ ಮೇಲೆ... ಇನ್ನೊಬ್ಬನು ಹಳದಿ ಕಸಿಣದ ಮೇಲೆ... ಇನ್ನೊಬ್ಬನು ಕೆಂಪು ಕಸಿಣದ ಮೇಲೆ... ಮತ್ತೊಬ್ಬನು ಬಿಳಿ ಕಸಿಣದ ಮೇಲೆ... ಇನ್ನೊಬ್ಬನು ಆಕಾಶ ಕಸಿಣದ ಮೇಲೆ... ಇನ್ನೊಬ್ಬನು ಕೆಳಗಿರುವ, ಮೇಲಿರುವ, ಉದ್ದಕ್ಕೂ ಇರುವ, ಅದ್ವಿತೀಯವೂ ಅಪ್ರಮಾಣವೂ ಆದ ವಿಜ್ಞಾಣ ಕಸಿಣದ ಮೇಲೆ ಧ್ಯಾನಿಸುತ್ತಾನೆ. ಹೀಗೆ ಧ್ಯಾನಿಸುವುದರಿದ ನನ್ನ ಬಹಳ ಜನ ಶಿಷ್ಯರು ಅಭಿಜ್ಞಾನದ ತುತ್ತ ತುದಿಯನ್ನು ಸೇರಿ ಅಲ್ಲಿಯೇ ವಿಹರಿಸುತ್ತಾರೆ.
    </p>
    <h2>ನಾಲ್ಕು ಝಾನಗಳು
    </h2>
    <p> 22. ಪುನಃ ಉದಾಯಿ, ನಾನು ನನ್ನ ಶಿಷ್ಯರಿಗೆ ನಾಲ್ಕು ಝಾನಗಳನ್ನು ವೃದ್ಧಿಸಿಕೊಳ್ಳುವ ದಾರಿಯನ್ನು ತೋರಿಸಿದ್ದೇನೆ. ಇಲ್ಲಿ ಭಿಕ್ಖುವು ಕಾಮದಿಂದ ಬೇರ್ಪಡಿಸಿಕೊಂಡು, ಅಕುಶಲ ಧಮ್ಮಗಳಿಂದ ಬೇರ್ಪಡಿಸಿಕೊಂಡು ಸವಿತರ್ಕವಾಗಿ ಸಾಗಿ ಏಕಾಂತಜನ್ಯವಾದ ಆನಂದ ಮತ್ತು ಸುಖಗಳಿಂದ ಕೂಡಿದ ಮೊದಲ ಝಾನವನ್ನು ಸಾಧಿಸಿಕೊಂಡು ನೆಲೆಗೊಳ್ಳುತ್ತಾನೆ. ಅವನು ದೇಹವನ್ನೆಲ್ಲಾ ಏಕಾಂತ ಜನ್ಯವಾದ ಆನಂದ ಮತ್ತು ಸುಖಗಳಿಂದ ತೊಯ್ಯಿಸಿ ಮತ್ತು ದೇಹದ ಯಾವ ಭಾಗವೂ ಹೊರತಾಗದಂತೆ ಅದರಲ್ಲೇ ಮುಳುಗಿರುತ್ತಾನೆ. ಹೇಗೆ ಚತುರನಾದ ಸ್ನಾನ ಮಾಡುವವನು ಅಥವಾ ಸ್ನಾನ ಮಾಡಿಸುವ ಸೇವಕನು ಒಂದು ಲೋಹದ ಬಟ್ಟಲಿನಲ್ಲಿ ಸ್ನಾನ ಚೂರ್ಣವನ್ನು ಹಾಕಿ, ಅದಕ್ಕೆ ಕ್ರಮೇಣ ನೀರನ್ನು ಬೆರೆಸಿ, ಅದರೊಳಗಿನ ತೇವವೆಲ್ಲ ಹೋದಮೇಲೆ ಚೆನ್ನಾಗಿ ನಾದಿ ಉಂಡೆಮಾಡುತ್ತಾನೆ. ನೀರು ಒಳ-ಹೊರಗೆಲ್ಲ ಸೇರುತ್ತದೆ. ಆದರೆ ಉಂಡೆ ಉದುರಿ ಹೋಗುವುದಿಲ್ಲ, ಹಾಗೆಯೇ ಭಿಕ್ಖುವಾದವನು ತನ್ನ ವಿವಿಕ್ತತೆಯಿಂದ ಜನ್ಯವಾಗುವ ಅಮಿತಾನಂದ ಸುಖಗಳನ್ನು ಮೈಯೆಲ್ಲ ವ್ಯಾಪಿಸಿಕೊಂಡಿರುತ್ತಾನೆ. ಅವನ ಮೈಯ ಯಾವ ಭಾಗವೂ ಏಕಾಂತದಿಂದ ಜನ್ಯವಾದ ಆನಂದ ಸುಖಗಳಿಂದ ಹೊರತಾಗಿರುವುದಿಲ್ಲ.
    </p>
    <p> 23. ಪುನಃ ಉದಾಯಿ, ಭಿಕ್ಖುವು ವಿತರ್ಕ ವಿಚಾರಗಳನ್ನು ಉಪಶಮನಗೊಳಿಸಿ ಆಂತರಿಕ ಸ್ಥೈರ್ಯ ಮತ್ತು ಮನಸ್ಸಿನ ಏಕೋಭಾವದಿಂದ ಸಮಾಧಿ ಜನ್ಯವಾದ ವಿತರ್ಕಗಳಿಲ್ಲದ ವಿಚಾರಗಳಿಲ್ಲದ ಆನಂದ ಮತ್ತು ಸುಖದಿಂದ ಕೂಡಿದ ದ್ವಿತೀಯ ಝಾನ ಸಾಧಿಸಿಕೊಂಡು ನೆಲೆಗೊಳ್ಳುತ್ತಾನೆ. ಸಮಾಧಿ ಜನ್ಯವಾದ ಆನಂದ ಮತ್ತು ಸುಖಗಳು ಮೈಯನ್ನೆಲ್ಲ ವ್ಯಾಪಿಸಿ ದೇಹದ ಯಾವ ಭಾಗಗಳನ್ನೂ ಬಿಡದೆ ಅದರಲ್ಲೇ ಮುಳುಗಿಸುತ್ತವೆ. ಅದು ಹೇಗಿರುತ್ತದೆಂದರೆ ಸರೋವರದ ನೀರು ಕೆಳಗಿನ ಅಂತರ್ಜಲದಿಂದ ಮೇಲಕ್ಕೆ ಬಂದು ಸರೋವರವನ್ನು ಪೂರ್ತಿ ವ್ಯಾಪಿಸುತ್ತದೆ; ಅದಕ್ಕೆ ಪೂರ್ವ-ಪಶ್ಚಿಮ, ಉತ್ತರ-ದಕ್ಷಿಣ ದಿಕ್ಕುಗಳಿಂದ ಯಾವುದೇ ನೀರು ಬರುವುದಿಲ್ಲ ಮತ್ತು ಕಾಲಕಾಲಕ್ಕೆ ಬರುವ ಮಳೆಯು ಅದನ್ನು ತುಂಬಲಾರದು. ಹಾಗೆಯೇ ನೀರು ಆಳದಿಂದ ಮೇಲಕ್ಕೆ ಬಂದ ತಣ್ಣನೆಯ ನೀರು ಸರೋವರವನ್ನೆಲ್ಲ ತೊಯ್ಯಿಸಿ ತುಂಬಿಸಿ, ಸರೋವರದ ಯಾವ ಭಾಗವೂ ನೀರಿನಿಂದ ಆವೃತವಾಗಿಲ್ಲ ಎಂದು ಹೇಳುವಂತಿಲ್ಲ. ಹೀಗೆಯೇ ಒಬ್ಬ ಭಿಕ್ಖುವು ಸಮಾಧಿಸ್ಥಿತಿಯಿಂದುದಯವಾದ ಆನಂದ ಸುಖಗಳು ಅವನ ಮೈಯನ್ನೆಲ್ಲಾ ವ್ಯಾಪಿಸಿ, ಅವನ ದೇಹದ ಯಾವ ಭಾಗವೂ ಆನಂದ ಸುಖಗಳಿಂದ ಆವರಿಸಿಲ್ಲ ಎನ್ನುವಂತೆಯೇ ಇಲ್ಲ.
    </p>
    <p> 24. ಪುನಃ ಉದಾಯಿ, ಭಿಕ್ಖುವು ಆನಂದ (ಪೀತಿ) ದಿಂದ ಮರೆಯಾಗಿ ಸಮಚಿತ್ತತೆಯಲ್ಲಿ (ಉಪೇಕ್ಖಾ) ನೆಲೆಗೊಳ್ಳುತ್ತಾನೆ. ಜಾಗ್ರತ ಸ್ಥಿತಿ ಮತ್ತು ಅರಿವುಗಳನ್ನು ಹೊಂದಿ ಸುಖವನ್ನು ಕಾಯದಲ್ಲಿ ಅನುಭವಿಸಿ ಮೂರನೆಯ ಝಾನಕ್ಕೆ ಪ್ರವೇಶಿಸುತ್ತಾನೆ. ಇದನ್ನು ಜ್ಞಾನಿಗಳು ಹೀಗೆ ಹೇಳುತ್ತಾರೆ: ಅವನು ಸಮಚಿತ್ತತೆ ಮತ್ತು ಜಾಗೃತ ಸ್ಥಿತಿಯನ್ನು ಹೊಂದಿದವನೇ ಸುಖದಲ್ಲಿ ನೆಲೆಗೊಂಡವನು, ಅವನು ಆನಂದವು ಮರೆಯಾದ ಸುಖದಲ್ಲಿ ಮುಳುಗಿ ಅದು ಅವನ ಇಡೀ ದೇಹವನ್ನೆಲ್ಲ ಆವರಿಸಿರುತ್ತದೆ. ಅವನ ದೇಹದ ಯಾವುದೇ ಭಾಗವು ಆನಂದ ರಹಿತವಾದ ಸುಖದಲ್ಲಿ ಇಲ್ಲ ಎಂದು ಹೇಳಲಾಗುವುದೇ ಇಲ್ಲ. ಹೇಗೆ ಕೊಳವೊಂದರಲ್ಲಿನ ನೀಲ ಅಥವಾ ಕೆಂಪು ಅಥವಾ ಬಿಳಿ ಕಮಲದ ಹೂವುಗಳು ನೀರಿನಲ್ಲಿ ಬೆಳೆದು, ನೀರಿನಲ್ಲೇ ಮುಳುಗಿದ್ದರೂ, ನೀರಿನಿಂದ ಹೊರಗೆ ಹೋಗದೆಯೇ ನೀರಿನಲ್ಲಿ ನೆನೆದು, ಮುಳುಗಿ, ಬೇರಿನಿಂದ ತುದಿಯವರೆಗೂ ನೀರು ಆವರಿಸಿದ್ದರೂ, ಆ ಕಮಲದ ಹೂವುಗಳು ತಣ್ಣನೆಯ ನೀರಿನಿಂದ ಅಬಾಧಿತವಾಗಿರುತ್ತವೋ ಹಾಗೆಯೇ ಭಿಕ್ಖುವು ಆನಂದರಹಿತವಾದ ಸುಖದಿಂದ ಮುಳುಗಿರುತ್ತಾನೆ, ತುಂಬಿಕೊಂಡಿರುತ್ತಾನೆ, ಅವನ ದೇಹದ ಯಾವ ಭಾಗವೂ ಆನಂದರಹಿತವಾದ ಸುಖದಿಂದ ತುಂಬಿಲ್ಲ ಎಂದು ಹೇಳಲಾಗುವುದಿಲ್ಲ.
    </p>
    <p> 25. ಪುನಃ ಉದಾಯಿ, ಒಬ್ಬ ಭಿಕ್ಖುವು ಸುಖವನ್ನು ತೊರೆದವನಾಗಿ ಮತ್ತು ದುಃಖವನ್ನು ತೊರೆದವನಾಗಿ, ಆಗಲೇ ಮನಸ್ಸಿನ ಸುಮ್ಮಾನ ದುಮ್ಮಾನಗಳನ್ನು ಅಸ್ತಂಗತಗೊಳಿಸಿ ಸುಖವೂ ಅಲ್ಲದ ದುಃಖವೂ ಅಲ್ಲದ ಸಮಚಿತ್ತತೆಯಿಂದ ಉಂಟಾದ ಪರಿಶುದ್ಧ ಎಚ್ಚರ ಸ್ಥಿತಿಯಾದ ನಾಲ್ಕನೇ ಝಾನವನ್ನು ಸಾಧಿಸಿಕೊಂಡು ನೆಲೆಗೊಳ್ಳುತ್ತಾನೆ. ಹೀಗೆ ಅವನು ಸದ್ಭಾವದಿಂದ ಇಡೀ ಕಾಯವನ್ನು ಪರಿಶುದ್ಧ ಚಿತ್ತದಿಂದ ತುಂಬಿಸಿ ಕುಳಿತುಕೊಳ್ಳುತ್ತಾನೆ; ಅವನ ದೇಹದ ಯಾವುದೇ ಭಾಗವು ಪರಿಶುದ್ಧ ಚಿತ್ತದಿಂದ ಕೂಡಿಲ್ಲ ಎಂದು ಹೇಳಲು ಆಗುವುದಿಲ್ಲ. ಹೇಗೆ ಒಬ್ಬ ಮನಷ್ಯನು ಕುಳಿತುಕೊಂಡು ಇಡೀ ದೇಹವನ್ನು ಮೇಲಿನಿಂದ ಕೆಳಗೆ ಬಿಳಿ ವಸ್ತ್ರದಿಂದ ಹೊದ್ದುಕೊಂಡಿದ್ದಾಗ ಅವನ ದೇಹದ ಯಾವುದೇ ಭಾಗವು ಬಿಳಿ ವಸ್ತ್ರವಿಲ್ಲದೇ ಇರುವುದಿಲ್ಲ. ಹೀಗೆ ಒಬ್ಬ ಭಿಕ್ಖುವಿನ ದೇಹವೆಲ್ಲ ಪರಿಶುದ್ಧ ಚಿತ್ತದಿಂದ ಆವರಿಸಿರುತ್ತದೆ. ಅವನಲ್ಲಿ ಪರಿಶುದ್ಧ ಚಿತ್ತದಿಂದ ಆವರಿಸಿರದ ಭಾಗವೇ ಇರುವುದಿಲ್ಲ. ಹೀಗೆ ನನ್ನ ಬಹಳ ಜನ ಶಿಷ್ಯರು ಅಭಿಜ್ಞಾನದ ತುತ್ತುತುದಿಯನ್ನು ಮುಟ್ಟಿ ಅಲ್ಲಿಯೇ ನೆಲೆಗೊಳ್ಳುತ್ತಾರೆ.
    </p>
    <h2>ವಿಪಸ್ಸನ
    </h2>
    <p> 26. ಪುನಃ ಉದಾಯಿ, ನನ್ನ ಶಿಷ್ಯರಿಗೆ ಮಾರ್ಗವನ್ನು ಹೀಗೆ ಅರಿಯುವಂತೆ ಹೇಳಿದ್ದೇನೆ: ಈ ನನ್ನ ಕಾಮರೂಪೀ ಶರೀರವು ಚತುರ್ ಮಹಾಭೂತಗಳಿಂದ ಆದದ್ದು, ಮಾತಾಪಿತೃಗಳಿಂದ ಹುಟ್ಟಿರುವಂಥದು, ಬೇಯಿಸಿದ ಅನ್ನ ಸಾಂಬಾರಗಳಿಂದ ಬೆಳೆದದ್ದು, ಅನಿತ್ಯಕ್ಕೆ ಒಳಗಾಗುವಂತಹುದು, ಹರಿದು ಹಂಚಿಹೋಗುವಂತಹದು, ಕರಗಿ ನಿಶ್ಶೇಷವಾಗುವಂತಹುದು, ಈ ಚಿತ್ತವು ಇವುಗಳಿಂದ ಬಂಧನವಾಗಿರುವಂತಹುದು. ಒಂದುವೇಳೆ ಪರಿಶುದ್ಧ ಜಲದಿಂದುದಯಿಸಿದ ಜಾತಿ ಮಣಿಯು ಎಂಟು ಮುಖವಿದ್ದು, ಚೆನ್ನಾಗಿ ಕಟಿಯಲ್ಪಟ್ಟು, ಪಾರದರ್ಶಕವಾಗಿ ಎಲ್ಲ ಗುಣಗಳಿಂದ ಕೂಡಿದ್ದು ಅದನ್ನು ನೀಲಿ, ಹಳದಿ, ಕೆಂಪು, ಬಿಳಿ ಅಥವಾ ಕಂದು ಬಣ್ಣದ ದಾರದೊಳಗೆ ತೂರಿಸಬಹುದು ಎಂದಿಟ್ಟುಕೊಳ್ಳೋಣ. ಆಗ ವಿವೇಕಿಯಾದವನೊಬ್ಬನು ಅದನ್ನು ಕೈಗೆ ತೆಗೆದುಕೊಂಡು ಅದನ್ನು ಹೀಗೆ ಅವಲೋಕಿಸುತ್ತಾನೆ: ಇದೊಂದು ಪರಿಶುದ್ಧ ಜಲದಿಂದುದಯಿಸಿದ ಜಾತಿಮಣಿ, ಎಂಟು ಮುಖವುಳ್ಳದ್ದು, ಚೆನ್ನಾಗಿ ಕಟೆಯಲ್ಟಟ್ಟಿದೆ, ಪಾರದರ್ಶಕವಾಗಿ ಎಲ್ಲ ಗುಣಗಳಿಂದ ಕೂಡಿದೆ. ಇದನ್ನು ನೀಲಿ, ಹಳದಿ ಕೆಂಪು, ಬಿಳಿ ಅಥವಾ ಕಂದು ಬಣ್ಣದ ದಾರದೊಳಗೆ ತೂರಿಸಿದೆ. ಹೀಗೆಯೇ ನಾನು ಮಾರ್ಗವನ್ನು ಹೀಗೆ ಅರಿಯುವಂತೆ ಸೂಚಿಸಿದ್ದೇನೆ. ಈ ನನ್ನ ಕಾಯರೂಪೀ ಶರೀರವು ಚತುರ್ ಮಹಾಭೂತಗಳಿಂದ ಆದದ್ದು... ಅನಿತ್ಯಕ್ಕೆ ಒಳಗಾಗುವಂತಹುದು, ಹರಿದು ಹಂಚಿ ಹೋಗುವಂತಹುದು, ಕರಗಿ ನಿಶ್ಶೇಷವಾಗುವಂತದ್ದು. ಈ ಚಿತ್ತವು ಇವುಗಳಿಂದ ಬಂಧನವಾಗಿರುವಂತಹುದು. ಹೀಗೆ ನನ್ನ ಬಹಳ ಜನ ಶಿಷ್ಯರು ಅಭಿಜ್ಞಾನದ ತುತ್ತುತುದಿಯನ್ನು ಮುಟ್ಟಿ ಅಲ್ಲಿಯೇ ವಿಹರಿಸುತ್ತಾರೆ.
    </p>
    <h2>ಮನೋರೂಪಿತ ಕಾಯ
    </h2>
    <p> 27. ಪುನಃ ಉದಾಯಿ, ನಾನು ನನ್ನ ಶಿಷ್ಯರಿಗೆ ಈ ಕಾಯದಿಂದಲೇ ಮತ್ತೊಂದು ಮನೋನಿರ್ಮಿತ ಎಲ್ಲ ಅಂಗಾಂಗಗಳಿರುವ ಇಂದ್ರಿಯಗಳಿಲ್ಲ ಎಂದು ಹೇಳದಿರುವ ರೂಪವನ್ನು ಸೃಷ್ಟಿಮಾಡುವ ಮಾರ್ಗವನ್ನು ಹೇಳಿಕೊಟ್ಟಿದ್ದೇನೆ. ಹೇಗೆಂದರೆ ವ್ಯಕ್ತಿಯೊಬ್ಬನು ಕೊಳಲನ್ನು ಸಂಚಿಯಿಂದ ಹೊರತೆಗೆದು ಹೀಗೆ ಯೋಚಿಸುತ್ತಾನೆ: ಇದು ಸಂಚಿ, ಇದು ಕೊಳಲು. ಅಥವಾ ವ್ಯಕ್ತಿಯೊಬ್ಬನು ಖಡ್ಗವನ್ನು ಒರೆಯಿಂದ ಹೊರತೆಗೆದು ಹೀಗೆ ಯೋಚಿಸಿದಂತೆ; ಇದು ಒರೆ, ಇದು ಖಡ್ಗ; ಇದು ಒಂದು ಖಡ್ಗ, ಇನ್ನೊಂದು ಒರೆ; ಈ ಒರೆಯಿಂದಲೇ ಖಡ್ಗವನ್ನು ಎಳೆದಿರುವುದು ಅಥವಾ ವ್ಯಕ್ತಿಯೊಬ್ಬನು ಪೊರೆಯನ್ನು ಹಾವಿನಿಂದ ಬಿಡಿಸಿ ಹೀಗೆ ಯೋಚಿಸುತ್ತಾನೆ: ಇದು ಹಾವು, ಇದು ಹಾವಿನ ಪೊರೆ; ಹಾವೇ ಬೇರೆ, ಹಾವಿನ ಪೊರೆಯೇ ಬೇರೆ; ಈ ಹಾವನ್ನು ಪೊರೆಯಿಂದ ಹೊರತೆಗೆಯಲಾಗಿದೆ. ಹೀಗೆ ನಾನು ನನ್ನ ಶಿಷ್ಯರಿಗೆ ಈ ಕಾಯದಿಂದಲೇ ಮತ್ತೊಂದು ಮನೋನಿರ್ಮಿತ, ಎಲ್ಲ ಅಂಗಾಗಗಳಿರುವ, ಇಂದ್ರಿಯಗಳಿಲ್ಲ ಎಂದು ಹೇಳದಿರುವ ರೂಪವನ್ನು ಸೃಷ್ಟಿಮಾಡುವ ಮಾರ್ಗವನ್ನು ಹೇಳಿಕೊಟ್ಟಿದ್ದೇನೆ. ಹೀಗೆ ನನ್ನ ಬಹಳ ಜನ ಶಿಷ್ಯರು ಅಭಿಜ್ಞಾನದ ತುತ್ತತುದಿಯನ್ನು ಮುಟ್ಟಿ ಅಲ್ಲೇ ವಿಹರಿಸುತ್ತಾರೆ.
    </p>
    <h2>ಅನೇಕವಿಹಿತ ಇದ್ಧಿವಿಧಗಳು (ಅಸಾಮಾನ್ಯ ಶಕ್ತಿಗಳು)
    </h2>
    <p> 28. ಪುನಃ ಉದಾಯಿ, ನನ್ನ ಶಿಷ್ಯರಿಗೆ ನಾನು ಹಲವಾರು ವಿಧವಾದ ಅಸಾಮಾನ್ಯ ಶಕ್ತಿಗಳನ್ನು ಹೊಂದುವ ಮಾರ್ಗವನ್ನು ಹೇಳಿಕೊಟ್ಟಿದ್ದೇನೆ; ಅವೆಂದರೆ: ಒಂದಾಗಿದ್ದು ಬಹಳವಾಗುತ್ತಾರೆ; ಅನೇಕವಿದ್ದು ಅವೆಲ್ಲ ಒಂದಾಗುತ್ತಾರೆ; ಅವು ದೃಶ್ಯವಾಗಿ ಅದೃಶ್ಯವಾಗುತ್ತಾರೆ, ಬಯಲನ್ನು ದಾಟುವಂತೆ ಗೋಡೆಗಳನ್ನು ದಾಟಿಕೊಂಡು ಹೋಗುವ, ಅಡೆತಡೆಗಳನ್ನು ಪರ್ವತಗಳನ್ನು ದಾಟಿಕೊಂಡು ಹೋಗುತ್ತಾರೆ. ನೀರಿನಲ್ಲಿ ಮುಳುಗೇಳುವಂತೆ ಭೂಮಿಯೊಳಗೆ ಹೋಗಿ ಬರುತ್ತಾರೆ, ಭೂಮಿಯ ಮೇಲೆ ನಡೆದಾಡುವಂತೆ, ಮುಳುಗದಂತೆ ನೀರಮೇಲೆ ನಡೆದಾಡುತ್ತಾರೆ, ಆಕಾಶದಲ್ಲಿ ಹಾರಾಡುವ ಹಕ್ಕಿಗಳಂತೆ ಸುಖಾಸನದಲ್ಲಿ ಕುಳಿತು ಆಕಾಶದಲ್ಲಿ ನಡೆದಾಡುತ್ತಾರೆ, ಮಹಾ ಶಕ್ತಿಯುಳ್ಳ ಚಂದ್ರ ಸೂರ್ಯರನ್ನು ಕೈಗಳಿಂದ ಮುಟ್ಟುತ್ತಾರೆ, ಬ್ರಹ್ಮಲೋಕಕ್ಕೆ ಕಾಯದ ಮೂಲಕ ಹೋಗುತ್ತಾರೆ. ಕುಶಲ ಕುಂಬಾರನಾಗಲಿ, ಅವನ ಬಳಿಯಿರುವ ಶಿಷ್ಯನಾಗಲಿ ಹದವಾದ ಮಣ್ಣಿನಿಂದ ಅಂದುಕೊಂಡ ರೂಪದ ಕೃತಿಗಳನ್ನು ಸೃಷ್ಟಿಮಾಡುವ ಹಾಗೆ; ಅಥವಾ ಕುಶಲದಂತಕಾರ ಅಥವಾ ಅವನ ಅಡಿಯಲ್ಲಿ ಕೆಲಸಮಾಡುವ ಶಿಷ್ಯ ದಂತಕಾರ ಹದಗೊಂಡ ದಂತದಿಂದ ಅಂದುಕೊಂಡ ರೂಪದ ಕೃತಿಗಳನ್ನು ಸೃಷ್ಟಿಮಾಡುವ ಹಾಗೆ, ಅಥವಾ ಸುವರ್ಣಕಾರ ಅಥವಾ ಅವನ ಬಳಿ ಕೆಲಸ ಮಾಡುವ ಶಿಷ್ಯ ಸುವರ್ಣಕಾರನು ಹದಗೊಂಡ ಚಿನ್ನದಿಂದ ತಾನು ಅಂದುಕೊಂಡ ರೂಪದ ಆಭರಣಗಳನ್ನು ಸೃಷ್ಟಿಮಾಡುವ ಹಾಗೆ ನಾನೂ ಕೂಡ ನನ್ನ ಶಿಷ್ಯರಿಗೆ ಹಲವು ವಿಧವಾದ ಅಸಾಮಾನ್ಯ ಶಕ್ತಿಗಳನ್ನು ಧರಿಸುವಂತೆ ಇರುವ ಮಾರ್ಗವನ್ನು ಹೇಳಿಕೊಟ್ಟಿದ್ದೇನೆ... ಬ್ರಹ್ಮಲೋಕಕ್ಕೆ ಕಾಯದ ಮೂಲಕ ಹೋಗುವ ಶಕ್ತಿಯನ್ನು ಪಡೆದಿರುತ್ತಾರೆ. ಹೀಗೆ ನನ್ನ ಬಹಳ ಜನ ಶಿಷ್ಯರು ಅಭಿಜ್ಞಾನದ ತುತ್ತು ತುದಿಯನ್ನು ಮುಟ್ಟಿ ಅಲ್ಲಿಯೇ ವಿಹರಿಸುತ್ತಾರೆ.
    </p>
    <h2>ದಿವ್ಯ ಶ್ರೋತಧಾತು
    </h2>
    <p> 29. ಪುನಃ ಉದಾಯಿ, ನನ್ನ ಶಿಷ್ಯರಿಗೆ ದಿವ್ಯ ಶ್ರೋತ ಧಾತು(ಕಿವಿ)ವನ್ನು ಹೊಂದುವ ಮಾರ್ಗವನ್ನು ಹೇಳಿಕೊಟ್ಟಿದ್ದೇನೆ. ಅದು (ಕಿವಿ) ವಿಶುದ್ಧಿಗೊಂಡು ಮನುಷ್ಯನನ್ನು ಮೀರಿ ಉಭಯ ಶಬ್ದಗಳನ್ನು ಮಾನವ ಮತ್ತು ದೈವ ಹಾಗೂ ಹತ್ತಿರ ಮತ್ತು ದೂರದ ಶಬ್ದಗಳನ್ನು ಕೇಳಿಸಿಕೊಳ್ಳುತ್ತದೆ. ಹೇಗೆ ಕಹಳೆ ಊದುವವನು ಅನಾಯಾಸವಾಗಿ ತಾನೂ ಕೇಳಿಸಿಕೊಂಡು ನಾಲ್ಕು ದಿಸೆಗಳಿಗೂ ಕೇಳಿಸುವಂತೆ ಮಾಡುತ್ತಾನೊ ಹಾಗೆ ನಾನೂ ಕೂಡ ನನ್ನ ಶಿಷ್ಯರಿಗೆ ದಿವ್ಯ ಶ್ರೋತಧಾತುವನ್ನು ಪಡೆಯುವ ಮಾರ್ಗವನ್ನು... ಹತ್ತಿರ ದೂರ ಶಬ್ದಗಳನ್ನು ಕೇಳಿಸಿಕೊಳ್ಳುತ್ತಾರೆ. ಹೀಗೆ ನನ್ನ ಬಹಳ ಜನ ಶಿಷ್ಯರು ಅಭಿಜ್ಞಾನದ ತುತ್ತ ತುದಿಯನ್ನು ಮುಟ್ಟಿ ಅಲ್ಲಿಯೇ ವಿಹರಿಸುತ್ತಾರೆ.
    </p>
    <h2>ಬೇರೆಯವರ ಮನಸ್ಸನ್ನು ಅರಿಯುವುದು
    </h2>
    <p> 30. ಪುನಃ ಉದಾಯಿ, ನಾನು ನನ್ನ ಶಿಷ್ಯರಿಗೆ ಜೀವಿಗಳ, ಬೇರೆ ಮನುಷ್ಯರ ಚಿತ್ತಗಳನ್ನು ಪ್ರವೇಶಿಸಿ ಆ ಚಿತ್ತಗಳಿಂದಲೇ ಅರಿಯುವ ದಾರಿಯನ್ನು ತೋರಿಸಿಕೊಟ್ಟಿದ್ದೇನೆ. ಅವರು ರಾಗದಿಂದ ಕೂಡಿದ ಚಿತ್ತದವರಾಗಿ ರಾಗ ಚಿತ್ತವೆಂದು ಅರಿಯುತ್ತಾರೆ, ವೀತರಾಗಗಳನ್ನು ವೀತರಾಗ ಚಿತ್ತದವರೆಂದು ಅರಿಯುತ್ತಾರೆ, ದ್ವೇಷದಿಂದ ಬಾಧಿತವಾದ ಚಿತ್ತವನ್ನು ದ್ವೇಷದಿಂದ ಬಾಧಿತವಾಗಿದೆಯೆಂದು ಮತ್ತು ದ್ವೇಷ ರಹಿತವಾದ ಚಿತ್ತವನ್ನು ದ್ವೇಷರಹಿತವೆಂದು ಅರಿಯುತ್ತಾರೆ; ಮೋಹದಿಂದ ಬಾಧಿತವಾದ ಚಿತ್ತವನ್ನು ಮೋಹಬಾಧಿತವೆಂದು ಮತ್ತು ಮೋಹದಿಂದ ಬಾಧಿತವಾಗದ ವೀತಮೋಹದವರೆಂದು ಅರಿಯುತ್ತಾರೆ. ಸಂಕುಚಿತ ಚಿತ್ತವನ್ನು ಸಂಕುಚಿತವೆಂದು ಅರಿಯುತ್ತಾರೆ, ಅಸಂಕುಚಿತ ಚಿತ್ತವನ್ನು ಅಸಂಕುಚಿತವೆಂದು ಅರಿಯುತ್ತಾರೆ. ಉತ್ಕರ್ಷಿತ ಚಿತ್ತವನ್ನು ಉತ್ಕರ್ಷಿತವೆಂದು, ಉತ್ಕರ್ಷಿತವಲ್ಲದ ಚಿತ್ತವನ್ನು ಅನುತ್ಕರ್ಷಿತವೆಂದು ಅರಿಯುತ್ತಾರೆ. ಚಿತ್ತವನ್ನು ದಾಟಿದವರನ್ನು ಉತ್ತರ ಚಿತ್ತವೆಂದು, ಚಿತ್ತವನ್ನು ದಾಟದವರನ್ನು ಅನುತ್ತರ ಚಿತ್ತದವರೆಂದು ಅರಿಯುತ್ತಾರೆ. ಸಮಾಹಿತ ಚಿತ್ತವನ್ನು ಸಮಾಹಿತವೆಂದು, ಸಮಾಹಿತವಲ್ಲದ ಚಿತ್ತವನ್ನು ಅಸಮಾಹಿತವೆಂದು ಅರಿಯುತ್ತಾರೆ. ವಿಮುಕ್ತವಾದ ಚಿತ್ತವನ್ನು ವಿಮುಕ್ತವೆಂದೂ, ವಿಮುಕ್ತವಾಗದ ಚಿತ್ತವನ್ನು ಅವಿಮುಕ್ತವೆಂದು ಅರಿಯುತ್ತಾರೆ. ಇವು ಹೇಗೆಂದರೆ ಒಬ್ಬ ಪುರುಷನಾಗಲಿ, ಸ್ತ್ರೀಯಾಗಲಿ, ಯೌವ್ವನದಲ್ಲಿರುವವರು, ಆಭರಣಗಳ ಶೋಕಿ ಇರುವವರು ತನ್ನ ರೂಪವನ್ನೇ ಸ್ಪಷ್ಟ ಕನ್ನಡಿಯಲ್ಲಿ ನೋಡಿಕೊಂಡಾಗ ಅಥವಾ ಶುಭ್ರವಾದ ನೀರಿನಲ್ಲಿ ನೋಡಿಕೊಂಡು ಮಚ್ಚೆ ಏನಾದರೂ ಕಂಡರೆ ಓ ಮಚ್ಚೆ ಇದೆ ಅಥವಾ ಮಚ್ಚೆ ಇಲ್ಲದಿದ್ದರೆ ಓ ಮಚ್ಚೆ ಇಲ್ಲ ಎಂದು ತಿಳಿಯುವ ಹಾಗೆ ನಾನೂ ಕೂಡ ನನ್ನ ಶಿಷ್ಯರಿಗೆ... ವಿಮುಕ್ತವಾಗದ ಚಿತ್ತವನ್ನು ಅವಿಮುಕ್ತ ಎಂದು ಅರಿಯುವ ಮಾರ್ಗವನ್ನು ತಿಳಿಸಿಕೊಟ್ಟಿದ್ದೇನೆ. ಹೀಗೆ ನನ್ನ ಶಿಷ್ಯರು ಅಭಿಜ್ಞಾನದ ತುತ್ತ ತುದಿಯನ್ನು ಮುಟ್ಟಿ ಅಲ್ಲಿಯೇ ವಿಹರಿಸುತ್ತಾರೆ.
    </p>
    <h2>ಹಿಂದಿನ ಜನ್ಮಗಳ ಸ್ಮರಣೆ
    </h2>
    <p> 31. ಪುನಃ ಉದಾಯಿ, ನಾನು ನನ್ನ ಶಿಷ್ಯರಿಗೆ ಹಿಂದಿನ ಬಹು ಜನ್ಮಗಳನ್ನು ನೆನಪು ಮಾಡಿಕೊಳ್ಳುವ ದಾರಿಯನ್ನು ತೋರಿಸಿದ್ದೇನೆ. ಅವರು ಒಂದು ಜನ್ಮ, ಎರಡು ಜನ್ಮಗಳು, ಮೂರು ಜನ್ಮಗಳು, ನಾಲ್ಕು ಜನ್ಮಗಳು, ಐದು ಜನ್ಮಗಳು, ಹತ್ತು ಜನ್ಮಗಳು, ಐವತ್ತು ಜನ್ಮಗಳು, ನೂರು ಜನ್ಮಗಳು, ಒಂದು ಸಾವಿರ ಜನ್ಮಗಳು, ಒಂದು ನೂರು ಸಾವಿರ ಜನ್ಮಗಳು, ಹಲವಾರು ಕಲ್ಪಗಳ ಕ್ಷೀಣತೆಯನ್ನು, ಹಲವಾರು ಕಲ್ಪಗಳ ಪ್ರಪಂಚ ವಿಸ್ತಾರವನ್ನು ಹಲವಾರು ಕಲ್ಪಗಳ ಪ್ರಪಂಚದ ಕ್ಷೀಣವಾಗುವುದನ್ನು ವಿಸ್ತಾರವನ್ನು ಸ್ಮರಿಸಿ: ಅಲ್ಲಿ ನಾನು ಇಂತಹ ಹೆಸರಿನವನು, ಇಂತಹ ಗೋತ್ರದವನು, ಇಂತಹ ವರ್ಣದವನು, ಇಂತಹ ಆಹಾರವನ್ನು, ಇಂತಹ ಸುಖ-ದುಃಖಗಳನ್ನು, ಇಂತಹ ಜೀವಿತಾವಧಿಯನ್ನು ಮುಗಿಸಿ ಅಲ್ಲಿ ತೀರಿಹೋಗಿ ಮತ್ತೊಂದುಕಡೆ ಹುಟ್ಟಿ ಅಲ್ಲಿ, ಇಂತಹ ಹೆಸರಿನವನಾಗಿ... ಮತ್ತೆ ಇಲ್ಲಿ ಹುಟ್ಟಿದೆ.... ಹೀಗೆ ಬಹು ಜನ್ಮಗಳ ಅನೇಕ ವಿಹಿತವಾದ ಸಾಕಾರ ಸಉದ್ದೇಶಗಳನ್ನು ಸ್ಮರಿಸಿಕೊಳ್ಳುತ್ತಾರೆ. ಹೇಗೆ ಒಬ್ಬ ಮನುಷ್ಯನು ತನ್ನ ಸ್ವಂತ ಗ್ರಾಮದಿಂದ ಇನ್ನೊಂದು ಗ್ರಾಮಕ್ಕೆ ಹೋಗಿ ಕೊನೆಗೆ ಹೇಗೆ ತನ್ನ ಸ್ವಂತ ಗ್ರಾಮಕ್ಕೆ ಹಿಂದಿರುಗುತ್ತಾನೊ ಹಾಗೆ ಹಿಂದಿನ ಜನ್ಮಗಳನ್ನು ಸ್ಮರಿಸಿಕೊಳ್ಳುತ್ತಾನೆ. ಅವನು ಹೀಗೆ ಯೋಚಿಸಬಹುದು: ನಾನು ನನ್ನ ಸ್ವಂತ ಹಳ್ಳಿಯಿಂದ ಆ ಹಳ್ಳಿಗೆ ಹೋದೆ ಮತ್ತು ನಾನು ಅಲ್ಲಿ ಈ ರೀತಿಯಲ್ಲಿ ನಿಂತೆ, ಈ ರೀತಿಯಲ್ಲಿ ಕುಳಿತೆ, ಈ ರೀತಿಯಲ್ಲಿ ಮಾತನಾಡಿದೆ, ಈ ರೀತಿಯಲ್ಲಿ ಮೌನದಲ್ಲಿದ್ದೆ ಮತ್ತು ಆ ಗ್ರಾಮದಿಂದ ಇನ್ನೊಂದು ಗ್ರಾಮಕ್ಕೆ ಹೋದೆ ಮತ್ತು ಆ ಹಳ್ಳಿಯಲ್ಲಿ ನಾನು ಅಲ್ಲಿ ಈ ರೀತಿಯಲ್ಲಿ ನಿಂತೆ... ಮತ್ತೆ ನನ್ನ ಸ್ವಂತ ಗ್ರಾಮಕ್ಕೆ ವಾಪಸ್ಸಾದೆ. ಹೀಗೆಯೇ ನಾನು ನನ್ನ ಶಿಷ್ಯರಿಗೆ ತಮ್ಮ ಹಿಂದಿನ ಬಹು ಜನ್ಮಗಳ ಸ್ಮರಣೆಯನ್ನು ಮಾಡಿಕೊಳ್ಳುವ ದಾರಿಯನ್ನು ತೋರಿಸಿದ್ದೇನೆ. ಹೀಗೆ ಅವರು ತಮ್ಮ ಬಹಳ ಜನ್ಮಗಳ ಸಾಕಾರ ಮತ್ತು ಉದ್ದೇಶಗಳನ್ನು ಸ್ಮರಿಸಿಕೊಳ್ಳುತ್ತಾರೆ. ಹೀಗೆ ನನ್ನ ಬಹುಜನ ಶಿಷ್ಯರು ಅಭಿಜ್ಞಾನದ ತುತ್ತ ತುದಿಯನ್ನು ಮುಟ್ಟಿ ಅಲ್ಲಿಯೇ ವಿಹರಿಸುತ್ತಾರೆ.
    </p>
    <h2>ದಿವ್ಯ ಚಕ್ಷು
    </h2>
    <p> 32. ಪುನಃ ಉದಾಯಿ, ನಾನು ನನ್ನ ಶಿಷ್ಯರಿಗೆ ದಿವ್ಯ ಚಕ್ಷುಗಳನ್ನು ಹೊಂದುವ ದಾರಿಯನ್ನು ತೋರಿಸಿದ್ದೇನೆ. ಆ ದಿವ್ಯ ಚಕ್ಷುಗಳು ವಿಶುದ್ಧಿಯಾಗಿ ಅತಿಮಾನುಷವಾಗಿ, ಅವು ಹೀನವೂ ಉನ್ನತವೂ, ಸುಂದರವೂ ಕುರೂಪವೂ ಆದ ಹಾಗು ಸೌಭಾಗ್ಯರೂ ದೌಭರ್ಾಗ್ಯರೂ ಆದ ಜೀವಿಗಳು ಸಾಯುವ ಮತ್ತು ಮತ್ತೆ ಹುಟ್ಟುವುದನ್ನು ನೋಡುತ್ತವೆ. ಜೀವಿಗಳು ಹೇಗೆ ತಮ್ಮ ಕಮರ್ಾನುಸಾರ ಬದುಕನ್ನು ಸಾಗಿಸುತ್ತವೆ ಎಂಬುದನ್ನು ಅವು ಅರಿಯುತ್ತವೆ. ಈ ಪುಣ್ಯ ಜೀವಿಗಳು ಕಾಯಾ ವಾಚಾ ಮನಸಾ ಕೆಟ್ಟ ನಡತೆಯುಳ್ಳವರಾಗಿ, ಸಾಧು ಜನರನ್ನು ನಿಂದಿಸುವವರಾಗಿ, ಮಿಥ್ಯಾ ದೃಷ್ಟಿಯುಳ್ಳವರಾಗಿ, ಮಿಥ್ಯಾದೃಷ್ಟಿಯಿಂದ ಕರ್ಮವನ್ನೆಸಗಿದವರಾಗಿ, ಕಾಯವು ಬಿದ್ದು ಹೋದಮೇಲೆ ಈ ರೀತಿಯ ದುಗ್ಗತಿಗೆ ವಿನಿಪಾತಕ್ಕೆ ನಿರಯಕ್ಕೆ ಮತ್ತೆ ಬಂದಿದ್ದಾರೆ. ಆದರೆ ಈ ಪುಣ್ಯ ಜೀವಿಗಳು ಒಳ್ಳೆಯ ನಡತೆಯುಳ್ಳವರಾಗಿ, ಸಾಧು ಜನರನ್ನು ನಿಂದಿಸದವರಾಗಿ, ಸಮ್ಯಕ್ ದೃಷ್ಟಿಯುಳ್ಳವರಾಗಿ, ಸಮ್ಯಕ್ ದೃಷ್ಟಿಯಿಂದ ಕರ್ಮವನ್ನೆಸಗಿದವರಾಗಿ ಕಾಯವು ಬಿದ್ದು ಹೋದಮೇಲೆ ಸುಗತ ಲೋಕದಲ್ಲಿ, ಸ್ವರ್ಗಲೋಕದಲ್ಲಿ ಮತ್ತೆ ಕಾಣಿಸಿಕೊಂಡಿದ್ದಾರೆ. ಹೀಗೆ ವಿಶುದ್ಧವಾದ ಅತಿಮಾನುಷವಾದ ದಿವ್ಯ ಕಣ್ಣಿನಿಂದ ಜೀವಿಗಳು ಸಾಯುವುದನ್ನು, ಉಚ್ಚನೀಚರಾಗಿ, ಸುರೂಪಿ ಕುರೂಪಿಗಳಾಗಿ, ಭಾಗ್ಯಶಾಲಿಗಳಾಗಿ ದೌಭರ್ಾಗ್ಯಶಾಲಿಗಳಾಗಿ ಮತ್ತೆ ಹುಟ್ಟುವುದನ್ನು ಮತ್ತು ಜೀವಿಗಳು ಹೇಗೆ ತಮ್ಮ ಕಮರ್ಾನುಸಾರ ಮುಂದುವರಿಯುತ್ತವೆ ಎಂಬುದನ್ನು ಅರಿಯಬಹುದು. ಅದು ಹೇಗೆಂದರೆ ಎರಡು ಮನೆಗಳು ಬಾಗಿಲುಗಳನ್ನು ಹೊಂದಿದ್ದು ಅವುಗಳ ಮಧ್ಯೆ ಒಬ್ಬ ದೃಷ್ಟಿ ಚೆನ್ನಾಗಿರುವ ಮನುಷ್ಯನು ನಿಂತು ಆ ಮನೆಗಳೊಳಗೆ ಜನ ಹೋಗುವುದನ್ನು ಬರುವುದನ್ನು ಕಂಡಂತೆ. ಹೀಗೆ ನಾನು ನನ್ನ ಶಿಷ್ಯರಿಗೆ ದಿವ್ಯ ಚಕ್ಷುವನ್ನು ಹೊಂದುವ ದಾರಿಯನ್ನು ತೋರಿಸಿದ್ದೇನೆ. ಜೀವಿಗಳು ಕಮರ್ಾನುಸಾರ ಹೇಗೆ ಮುಂದುವರಿಯುತ್ತವೆ ಎಂಬುದನ್ನು ಅರಿಯಬಹುದು. ಹೀಗೆ ನನ್ನ ಬಹಳ ಜನ ಶಿಷ್ಯರು ಅಭಿಜ್ಞಾನದ ತುತ್ತ ತುದಿಯನ್ನು ಮುಟ್ಟಿ ಅಲ್ಲಿಯೇ ವಿಹರಿಸುತ್ತಾರೆ.
    </p>
    <h2>ಆಸವಗಳ ಕ್ಷಯ
    </h2>
    <p> 33. ಪುನಃ ಉದಾಯಿ, ನಾನು ನನ್ನ ಶಿಷ್ಯರಿಗೆ ತಮ್ಮ ಸ್ವಂತ ಜ್ಞಾನದಿಂದ ಈಗಿಂದೀಗಲೇ ಆಸವಗಳು ಕ್ಷಯವಾದ ಅನಾಸವದ ಚೇತೋ ವಿಮುಕ್ತಿಯನ್ನು ಮತ್ತು ಪ್ರಜ್ಞಾ ವಿಮುಕ್ತಿಯನ್ನು ಪ್ರವೇಶಿಸಿ ಅಲ್ಲೇ ವಿಹರಿಸುವ ದಾರಿಯನ್ನು ತೋರಿಸಿದ್ದೇನೆ. ಹೇಗೆ ಪರ್ವತದ ಕಣಿವೆಯೊಂದರಲ್ಲಿ ತಳಸ್ಪರ್ಶಿಯಾದ ಸ್ವಚ್ಛವಾಗಿ ತಲ್ಲಣವಿಲ್ಲದ ಸರೋವರವಿದ್ದರೆ ಸ್ಪಷ್ಟ ದೃಷ್ಟಿಯುಳ್ಳವನೊಬ್ಬನು ತೀರದ ಮೇಲೆ ನಿಂತು ಆಳದಲ್ಲಿರುವ ಚಿಪ್ಪುಗಳನ್ನು, ಮರಳನ್ನು, ಹರಳುಗಳನ್ನು ಗುಂಪು ಗುಂಪಾಗಿ ಈಜಾಡುತ್ತಿರುವ ವಿರಮಿಸುತ್ತಿರುವ ಮೀನುಗಳನ್ನು ನೋಡುವ ಹಾಗೆ ಅವನು ಯೋಚಿಸಬಹುದು. ಇಲ್ಲಿ ಸರೋವರವಿದೆ. ಇದು ತಳಸ್ಪರ್ಶಿಯಾಗಿ, ಸ್ವಚ್ಛವಾಗಿ ತಲ್ಲಣವಿಲ್ಲದೆ ಇದೆ ಮತ್ತು ಈ ಚಿಪ್ಪುಗಳು, ಮರು, ಹರಳುಗಳು ಗುಂಪು ಗುಂಪಾಗಿ ಈಜಾಡುತ್ತಿರುವ ವಿರಮಿಸುತ್ತಿರುವ ಮೀನುಗಳು ಇಲ್ಲಿವೆ. ನಾನೂ ಕೂಡ ನನ್ನ ಶಿಷ್ಯರಿಗೆ ತಮ್ಮ ನೇರ ಜ್ಞಾನದ ಅರಿವಿನಿಂದ ಈಗಿನಿಂದೀಗಲೆ ಚೇತೋ ವಿಮುಕ್ತಿಯನ್ನು ಆಸವಗಳು ಕ್ಷಯವಾದ ಅನಾಸವದ ಚೇತೋ ವಿಮುಕ್ತಿಯನ್ನು ಮತ್ತು ಪ್ರಜ್ಞಾ ವಿಮುಕ್ತಿಯನ್ನು ಪ್ರವೇಶಿಸಿ ಅಲ್ಲಿಯೇ ವಿಹರಿಸುವ ದಾರಿಯನ್ನು ತೋರಿಸಿಕೊಟ್ಟಿದ್ದೇನೆ. ಹೀಗೆ ನನ್ನ ಬಹಳ ಜನ ಶಿಷ್ಯರು ಅಭಿಜ್ಞಾನದ ತುತ್ತತುದಿಯನ್ನು ಮುಟ್ಟಿ ಅಲ್ಲಿಯೇ ವಿಹರಿಸುತ್ತಾರೆ.
    </p>
    <p> ಉದಾಯಿ, ಇದು ಐದನೆಯ ಗುಣ. ಈ ಕಾರಣದಿಂದಾಗಿ ನನ್ನ ಶಿಷ್ಯರು ನನ್ನನ್ನು ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ ಮತ್ತು ಪೂಜಿಸುತ್ತಾರೆ ಮತ್ತು ನನ್ನ ಮೇಲೆ ಅವಲಂಬಿತರಾಗಿಯೇ ಜೀವಿಸಿ ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ ಮತ್ತು ಪೂಜಿಸುತ್ತಾರೆ.
    </p>
    <p> 34. ಉದಾಯಿ, ಇವು ಐದು ಗುಣಗಳು. ಇವುಗಳ ದೆಸೆಯಿಂದಾಗಿ ನನ್ನ ಶಿಷ್ಯರು ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ ಮತ್ತು ಪೂಜಿಸುತ್ತಾರೆ ಮತ್ತು ಮತ್ತು ಪೂಜಿಸುತ್ತಾರೆ ಮತ್ತು ನನ್ನ ಮೇಲೆ ಅವಲಂಬಿತರಾಗಿಯೇ ಜೀವಿಸಿ ಸತ್ಕರಿಸುತ್ತಾರೆ, ಗೌರವಿಸುತ್ತಾರೆ ಮತ್ತು ಪೂಜಿಸುತ್ತಾರೆ</p>
    <p>ಹೀಗೆ ನುಡಿದರು. ಸ್ಫೂರ್ತಿ ಪಡೆದ ಪರಿವ್ರಾಜಕ ಉದಾಯಿಯು ಭಗವಾನರ ಉಪದೇಶವನ್ನು ಅಭಿನಂದಿಸಿದನು.</p>
    <h2>ಇಲ್ಲಿಗೆ ಮಹಾಸಕುಲುದಾಯಿ ಸುತ್ತ ಮುಗಿಯಿತು </h2>
    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2012</span>)</p>
      <p>Translated from the Pali by <span class='author'>Molakalmuru Srinivasamurthy</span>.</p>
      <p>ಅನುವಾದಕ: ಮೊಳಕಾಲ್ಕೂರು ಶ್ರೀನಿವಾಸಮೂರ್ತಿ</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>