<!DOCTYPE html>
<html>

<head>
  <meta charset='UTF-8'>
  <meta name='author' content='Dr. B. V. Rajaram'>
  <title>MN 62: ಮಹಾರಾಹುಲೋವಾದ ಸುತ್ತ-ಡಾ|| ರಾಜಾರಾಂ ಬಿ.ವಿ.</title>
</head>

<body>
  <article id='mn62' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>2. ಭಿಕ್ಖು ವಗ್ಗ</li>
      </ul>
      <h1 class='sutta-title'>62. ಮಹಾರಾಹುಲೋವಾದ ಸುತ್ತ</h1>
    </header>
    <h2>ಮಹಾರಾಹುಲೋವಾದ ಸುತ್ತ
    </h2>
    <h2>1. ಐದು ರಾಶಿಗಳಲ್ಲಿ ಅನಾತ್ಮದ ಬಗ್ಗೆ ಮನೋವೃದ್ಧಿ
    </h2>
    <p> 1. ಹೀಗೆ ನಾನು ಕೇಳಿದ್ದೇನೆ.78 ಒಂದುಸಲ ಭಗವಾನರು ಶ್ರಾವಸ್ಥಿಯಲ್ಲಿ ಅನಾಥಪಿಂಡಿಕರ ಜೇತವನದಲ್ಲಿನ ವಿಹಾರದಲ್ಲಿ ತಂಗಿದ್ದರು. ಆ ಒ್ತಂದು ಸಮಯದಲ್ಲಿ ಭಗವಾನರು ಬೆಳಗಿನ ಸಮಯದಲ್ಲಿ (ಕಾಷಾಯ) ವಸ್ತ್ರ ಧರಿಸಿ (ಭಿಕ್ಷಾ) ಪಾತ್ರೆ ಮತ್ತು ಚೀವರವನ್ನು (ಮೇಲುಹೊದಿಕೆಯನ್ನು) ಹೊದ್ದು ಭಿಕ್ಷೆಗಾಗಿ ಶ್ರಾವಸ್ಥಿಗೆ ತೆರಳಿದರು. ಆಯುಷ್ಮಂತ, ರಾಹುಲನು ಕೂಡ ಬೆಳಗಿನ ಸಮಯದಲ್ಲಿ (ಕಾಷಾಯ) ವಸ್ತ್ರ ಧರಿಸಿ (ಭಿಕ್ಷಾ) ಪಾತ್ರೆ ಮತ್ತು ಚೀವರನ್ನು ತೆಗೆದುಕೊಂದು ಭಗವಾನರನ್ನು ಅವರ ಹಿಂದೆ ಹಿಂದೆಯೇ ಹಿಂಬಾಲಿಸಿದನು. ಆಗ ಭಗವಾನರು ಸುತ್ತಲೂ ನೋಡಿ ಆಯುಷ್ಮಂತ ರಾಹುಲನಿಗೆ ಹೀಗೆ ಹೇಳಿದರು-79 ರಾಹುಲ, ಯಾವುದೇ ರೂಪ, ಭೂತಕಾಲದ, ಭವಿಷ್ಯದ, ವರ್ತಮಾನದ, ಒಳಗಿನ ಅಥವಾ ಹೊರಗಿನ, ಸ್ಥೂಲವಾದ ಅಥವಾ ಸೂಕ್ಷ್ಮವಾದ, ಕೀಳಾದ ಅಥವಾ ಪವಿತ್ರವಾದ, ದೂರದ ಅಥವಾ ಹತ್ತಿರದ ಎಲ್ಲ ರೂಪಗಳನ್ನು ಇದು ನನ್ನದಲ್ಲ, ಇದು ನಾನಲ್ಲ, ಇದು ನನ್ನ ಆತ್ಮ ಅಲ್ಲ ಎಂದು ಹೀಗೆ ಯಥಾರ್ಥವಾಗಿ ಸರಿಯಾದ ಪ್ರಜ್ಞೆಯಿಂದ ಕಾಣತಕ್ಕದ್ದು ಎಂದು.
    </p>
    <p> ಕೇವಲ ರೂಪವನ್ನೇ, ಭಗವಾನರೇ, ಕೇವಲ ರೂಪವನ್ನೆ ಭಗವಾನರೆ? ಎಂದು.
    </p>
    <p> ರೂಪವನ್ನೂ ರಾಹುಲ, ಸಂವೇದನೆಗಳನ್ನು ಕೂಡ ರಾಹುಲ, ಗ್ರಹಿಕೆಯನ್ನು ಕೂಡ ರಾಹುಲ, ಮನೋನಿಮರ್ಾಣಗಳನ್ನು ಕೂಡ ರಾಹುಲ, ಅರಿವನ್ನು ಕೂಡ ರಾಹುಲ ಎಂದು.
    </p>
    <p> ಆಗ ಆಯುಷ್ಮಂತ ರಾಹುಲನು ಇಂದು ಭಗವಾನರಿಂದ ಎದುರೆದುರಿಗೆ ಬೋಧನೆಯಿಂದ ಪ್ರಭೋದಿಸಲ್ಪಟ್ಟಾಗ ಯಾರು ಭಿಕ್ಷೆಗಾಗಿ ಗ್ರಾಮಕ್ಕೆ ಹೋಗುವರು ಎಂದು ಯೋಚಿಸಿ ಅಲ್ಲಿಂದ ಹಿಂದಕ್ಕೆ ತಿರುಗಿ ಹತ್ತಿರದಲ್ಲೇ ಒಂದು ಮರದ ಕೆಳಗೆ ಪದ್ಮಾಸನದಲ್ಲಿ ಕುಳಿತು ಬೆನ್ನನ್ನು ನೇರವಾಗಿಸಿ ತನ್ನೆದುರಿಗೆ ಜಾಗ್ರತೆಯನ್ನು ಸ್ಥಾಪಿಸಿಕೊಂಡು ಕುಳಿತನು. ಆಗ ಆಯುಷ್ಮಂತ ಸಾರಿಪುತ್ರರು ಆಯುಷ್ಮಂತ ರಾಹುಲನು ಒಂದುಕಡೆ ಮರದ ಕೆಳಗೆ ಪದ್ಮಾಸನದಲ್ಲಿ ಕುಳಿತು ಬೆನ್ನನ್ನು ನೇರವಾಗಿಸಿ ತನ್ನೆದುರಿಗೆ ಜಾಗ್ರತೆಯನ್ನು ಸ್ಥಾಪಿಸಿಕೊಂಡು ಕುಳಿತಿರುವುದನ್ನು ನೋಡಿದರು. ಅವನನ್ನು ನೋಡಿ ರಾಹುಲನಿಗೆ ಹೀಗೆ ಹೇಳಿದರು- ರಾಹುಲ, ಅನಾಪಾನಸತಿ (ಒಳ ಉಸಿರಾಟ ಮತ್ತು ಹೊರ ಉಸಿರಾಟದ ಮೇಲಿನ ಜಾಗ್ರತೆ) ಧ್ಯಾನವನ್ನು ವೃದ್ಧಿಮಾಡಿಕೊ. ರಾಹುಲ, ಅನಾಪಾನಸತಿಯನ್ನು ವೃದ್ಧಿಮಾಡಿಕೊಂಡರೆ, ಬೆಳೆಸಿಕೊಂಡರೆ ಮಹಾಫಲವನ್ನು ತರುತ್ತದೆ ಮತ್ತು ಹೆಚ್ಚು ಪ್ರಯೋಜನಕಾರಿಯಾಗುತ್ತದೆ ಎಂದು.80
    </p>
    <h2>2. ಐದು ಮೂಲಧಾತುಗಳಲ್ಲಿ ಅನಾತ್ಮದ ಬಗ್ಗೆ ಮನೋವೃದ್ಧಿ
    </h2>
    <p> 2. ನಂತರ ಆಯುಷ್ಮಂತ ರಾಹುಲನು ಸಾಯಂಕಾಲದ ಸಮಯದಲ್ಲಿ ಧ್ಯಾನದಿಂದ ಎದ್ದು ಎಲ್ಲಿ ಭಗವಾನರಿದ್ದರೋ ಅಲ್ಲಿಗೆ ಬಂದನು; ಸಮೀಪಕ್ಕೆ ಬಂದು ಭಗವಾನರಿಗೆ ನಮಸ್ಕರಿಸಿ ಒಂದೆಡೆ ಕುಳಿತನು. ಒಂದೆಡೆ ಕುಳಿತು ಆಯುಷ್ಮಂತ ರಾಹುಲ ಭಗವಾನರಿಗೆ ಹೀಗೆ ಹೇಳಿದನು- ಭಂತೇ, ಅನಾಪಾನಸತಿಯನ್ನು ಹೇಗೆ ವೃದ್ಧಿಮಾಡಿಕೊಂಡಾಗ ಮತ್ತೆ ಹೇಗೆ ಬೆಳೆಸಿಕೊಂಡಾಗ ಮಹಾಫಲವನ್ನು ತರುತ್ತದೆ ಮತ್ತು ಹೆಚ್ಚು ಪ್ರಯೋಜನಕಾರಿಯಾಗುತ್ತದೆ?
    </p>
    <p> ರಾಹುಲ,81 ಏನೆಲ್ಲಾ ತನ್ನೊಳಗಿನ, ತನಗೆ ಸೇರಿರುವ, ಕಠಿಣವಾದ, ಘನವಾದ ಮತ್ತು ಅದರಿಂದ ಉತ್ಪತ್ತಿಯಾದುದೆಲ್ಲ, ಹೇಳುವುದಾದರೆ- ತಲೆಗೂದಲು, ಮೈಗೂದಲು, ಉಗುರುಗಳು, ಹಲ್ಲುಗಳು, ಚರ್ಮ, ಮಾಂಸ, ಸ್ನಾಯು, ಮೂಳೆ, ಅಸ್ಥಿಮಜ್ಜೆ, ಮೂತ್ರಪಿಂಡಗಳು, ಹೃದಯ, ಪಿತ್ತಜನಕಾಂಗ, ವಪೆ, ಗುಲ್ಮ, ಶ್ವಾಸಕೋಶಗಳು, ಕರುಳು, ಕರುಳಿನ ಸುತ್ತಲಿನ ಪೊರೆ, ಜಠರ, ಮಲ ಅಥವಾ ಮತ್ತೆ ಬೇರೆ ಏನೆಲ್ಲ, ತನ್ನೊಳಗಿನ ತನಗೆ ಸೇರಿರುವ, ಕಠಿಣವಾದ ಘನವಾದ ಮತ್ತು ಅದರಿಂದ ಉತ್ಪತ್ತಿಯಾದುದೆಲ್ಲ- ರಾಹುಲ, ಇದು ಒಳಗಿನ ಭೂಮಿಧಾತು ಎಂದು ಕರೆಯಲ್ಪಡುತ್ತದೆ. ಮತ್ತು ಯಾವುದೇ (ವಸ್ತು) ಒಳಗಿನ ಭೂಮಿಧಾತು ಆಗಿರಲಿ ಅಥವಾ ಹೊರಗಿನ ಭೂಮಿಧಾತು ಆಗಿರಲಿ ಅದು ಕೇವಲ ಭೂಮಿಧಾತು ಮಾತ್ರ. ಅದನ್ನು ಇದು ನನ್ನದಲ್ಲ, ಇದು ನಾನಲ್ಲ, ಇದು ನನ್ನ ಆತ್ಮ ಅಲ್ಲ ಎಂದು- ಹೀಗೆ ಯತಾರ್ಥವಾಗಿ ಸರಿಯಾದ ಪ್ರಜ್ಞೆಯಿಂದ ಕಾಣತಕ್ಕದ್ದು. ಈ ರೀತಿಯಾಗಿ ಒಬ್ಬನು ಯಥಾರ್ಥವಾಗಿ ಸರಿಯಾದ ಪ್ರಜ್ಞೆಯಿಂದ ಕಂಡಮೇಲೆ ಭೂಮಿಧಾತುವಿಗೆ ಅಂಟಿಕೊಳ್ಳುವುದಿಲ್ಲ, ಭೂಮಿಧಾತುವಿನ (ಮೇಲಿನ ಆಸೆಯಿಂದ) ಚಿತ್ತವನ್ನು ಶುದ್ಧಗೊಳಿಸುತ್ತಾನೆ.
    </p>
    <p> 3. ರಾಹುಲ, ನೀರುಧಾತು ಎಂದರೆ ಯಾವುದು? ನೀರುಧಾತು ಒಳಗಿನದಾಗಿರಬಹುದು ಅಥವಾ ಹೊರಗಿನದಾಗಿರಬಹುದು. ರಾಹುಲ, ಒಳಗಿನ ನೀರುಧಾತು ಎಂದರೆ ಯಾವುದು? ಏನೆಲ್ಲ ತನ್ನಲ್ಲಿರುವ, ತನಗೆ ಸೇರಿರುವ ನೀರು, ದ್ರವ ಮತ್ತು ಅದರಿಂದ ಉತ್ಪತ್ತಿಯಾದುದೆಲ್ಲ. ಹೇಳುವುದಾದರೆ- ಪಿತ್ತರಸ, ಕಫ, ಕೀವು, ರಕ್ತ, ಬೆವರು, ಕೊಬ್ಬು, ಕಣ್ಣೀರು, ರಕ್ತಸಾರ, ಜೊಲ್ಲು, ಶ್ಲೇಷ್ಮ, ಗಂಟಲುಗಳಲ್ಲಿನ ತೈಲ, ಮೂತ್ರ ಅಥವಾ ಮತ್ತೆ ಬೇರೆ ಏನೆಲ್ಲ ತನ್ನೊಳಗಿನ ತನಗೆ ಸೇರಿರುವ ನೀರು, ದ್ರವ ಮತ್ತು ಅದರಿಂದ ಉತ್ಪತ್ತಿಯಾದುದೆಲ್ಲ- ರಾಹುಲ, ಇದು ಒಳಗಿನ ನೀರುಧಾತು ಎಂದು ಕರೆಯಲ್ಪಡುತ್ತದೆ. ಮತ್ತು ಯಾವುದೇ (ವಸ್ತು) ಒಳಗಿನ ನೀರುಧಾತು ಆಗಿರಲಿ ಅಥವಾ ಹೊರಗಿನ ನೀರುಧಾತು ಆಗಿರಲಿ ಅದು ಕೇವಲ ನೀರುಧಾತು ಮಾತ್ರ. ಅದನ್ನು ಇದು ನನ್ನದಲ್ಲ, ಇದು ನಾನಲ್ಲ, ಇದು ನನ್ನ ಆತ್ಮ ಅಲ್ಲ ಎಂದು. ಹೀಗೆ ಯಥಾರ್ಥವಾಗಿ ಸರಿಯಾದ ಪ್ರಜ್ಞೆಯಿಂದ ಕಾಣತಕ್ಕದ್ದು. ಈ ರೀತಿಯಾಗಿ ಒಬ್ಬನು ಯಥಾರ್ಥವಾಗಿ ಸರಿಯಾದ ಪ್ರಜ್ಞೆಯಿಂದ ಕಂಡಮೇಲೆ ನೀರುಧಾತುವಿಗೆ ಅಂಟಿಕೊಳ್ಳುವುದಿಲ್ಲ. ನೀರುಧಾತುವಿನ (ಮೇಲಿನ ಆಸೆಯಿಂದ) ಚಿತ್ತವನ್ನು ಶುದ್ಧಗೊಳಿಸುತ್ತಾನೆ.
    </p>
    <p> 4. ರಾಹುಲ, ಉಷ್ಣಧಾತು ಎಂದರೆ ಯಾವುದು? ಉಷ್ಣಧಾತು ಒಳಗಿನದಾಗಿರಬಹುದು ಅಥವಾ ಹೊರಗಿನದಾಗಿರಬಹುದು. ರಾಹುಲ, ಒಳಗಿನ ಉಷ್ಣಧಾತು ಎಂದರೆ ಯಾವುದು? ಏನೆಲ್ಲ ತನ್ನಲ್ಲಿರುವ, ತನಗೆ ಸೇರಿರುವ, ಉಷ್ಣ, ಕಾವು ಮತ್ತು ಅದರಿಂದ ಉತ್ಪತ್ತಿಯಾದುದೆಲ್ಲ. ಹೇಳುವುದಾದರೆ- ಯಾವುದು ಜೀವಕಾವನ್ನುಂಟುಮಾಡುವುದೊ, ಯಾವುದು ಕ್ಷಯಿಸಿಬಿಡುವಂಥಹುದೋ, ಯಾವುದು ಸುಟ್ಟುಹಾಕುವುದೊ, ಯಾವುದು ಅಗಿದು, ಕಡಿದು, ಸೇವಿಸಿ ರುಚಿಪಟ್ಟು ಈ ಎಲ್ಲದರಿಂದಾಗಿ ಪೂರ್ಣವಾಗಿ ಜೀರ್ಣವಾಗಿದೆಯೋ ಅಥವಾ ಬೇರೆ ಏನೆಲ್ಲ ತನ್ನೊಳಗಿನ ತನಗೆ ಸೇರಿರುವ, ಉಷ್ಣ, ಕಾವು ಮತ್ತು ಅದರಿಂದ ಉತ್ಪತ್ತಿಯಾದುದೆಲ್ಲ. ರಾಹುಲ, ಇದು ಒಳಗಿನ ಉಷ್ಣಧಾತು ಎಂದು ಕರೆಯಲ್ಪಡುತ್ತದೆ. ಅಲ್ಲದೆ ಅದು ಒಳಗಿನ ಉಷ್ಣಧಾತು ಆಗಿರಲಿ ಅಥವಾ ಹೊರಗಿನ ಉಷ್ಠಧಾತು ಆಗಿರಲಿ ಅದು ಕೇವಲ ಉಷ್ಣಧಾತು ಮಾತ್ರ. ಅದನ್ನು ಇದು ನನ್ನದಲ್ಲ, ಇದು ನಾನಲ್ಲ, ಇದು ನನ್ನ ಆತ್ಮ ಅಲ್ಲ ಎಂದು. ಹೀಗೆ ಯಥಾರ್ಥವಾಗಿ ಸರಿಯಾದ ಪ್ರಜ್ಞೆಯಿಂದ ಕಾಣತಕ್ಕದ್ದು. ಈ ರೀತಿಯಾಗಿ ಒಬ್ಬನು ಯಥಾರ್ಥವಾಗಿ ಸರಿಯಾದ ಪ್ರಜ್ಞೆಯಿಂದ ಕಂಡಮೇಲೆ ಉಷ್ಣಧಾತುವಿಗೆ ಅಂಟಿಕೊಳ್ಳುವುದಿಲ್ಲ, ಉಷ್ಣಧಾತುವಿನ (ಮೇಲಿನ ಆಸೆಯಿಂದ) ಚಿತ್ತವನ್ನು ಶುದ್ಧಗೊಳಿಸುತ್ತಾನೆ.
    </p>
    <p> 5. ರಾಹುಲ, ಗಾಳಿಧಾತು ಎಂದರೆ ಯಾವುದು? ಗಾಳಿಧಾತು ಒಳಗಿನದಾಗಿರಬಹುದು ಅಥವಾ ಹೊರಗಿನದಾಗಿರಬಹುದು. ರಾಹುಲ, ಒಳಗಿನ ಗಾಳಿಧಾತು ಎಂದರೆ ಯಾವುದು? ಏನೆಲ್ಲ ತನ್ನಲ್ಲಿರುವ ತನಗೆ ಸೇರಿರುವ ಗಾಳಿ, ಚಲನತ್ವ ಮತ್ತು ಅದರಿಂದ ಉತ್ಪತ್ತಿಯಾದುದೆಲ್ಲ. ಹೇಳುವುದಾದರೆ- ಮೇಲೆ ಬರುವ ಗಾಳಿ, ಕೆಳಗೆ ಹೋಗುವ ಗಾಳಿ, ಹೊಟ್ಟೆಯೊಳಗಿನ ಗಾಳಿ, ಅಂಗ ಪ್ರತ್ಯಂಗಗಳಲ್ಲಿ ಓಡಾಡುವ ಗಾಳಿ, ಉಚ್ಛ್ವಾಸ, ನಿಶ್ವಾಸ ಅಥವಾ ಮತ್ತೆ ಬೇರೆ ಏನೆಲ್ಲ ತನ್ನೊಳಗಿನ ತನಗೆ ಸೇರಿರುವ ಗಾಳಿ. ಚಲನತ್ವ ಮತ್ತು ಅದರಿಂದ ಉತ್ಪತತಿಯಾದುದೆಲ್ಲ- ರಾಹುಲ, ಇದು ಒಳಗಿನ ಗಾಳಿಧಾತು ಎಂದು ಕರೆಯಲ್ಪಡುತ್ತದೆ. ಮತ್ತು ಅದು ಒಳಗಿನ ಗಾಳಿಧಾತು ಆಗಿರಲಿ ಅಥವಾ ಹೊರಗಿನ ಗಾಳಿಧಾತು ಆಗಿರಲಿ ಅದು ಕೇವಲ ಗಾಳಿಧಾತು ಮಾತ್ರ. ಅದನ್ನು ಇದು ನನ್ನದಲ್ಲ, ಇದು ನಾನಲ್ಲ, ಇದು ನನ್ನ ಆತ್ಮವಲ್ಲ ಎಂದು ಈ ರೀತಿಯಾಗಿ ಯಥಾರ್ಥವಾಗಿ ಸರಿಯಾದ ಪ್ರಜ್ಞೆಯಿಂದ ಕಾಣತಕ್ಕದ್ದು. ಈ ರೀತಿಯಾಗಿ ಒಬ್ಬನು ಯಥಾರ್ಥವಾಗಿ ಸರಿಯಾದ ಪ್ರಜ್ಞೆಯಿಂದ ಕಂಡಮೇಲೆ ಗಾಳಿಧಾತುವಿಗೆ ಅಂಟಿಕೊಳ್ಳುವುದಿಲ್ಲ, ಗಾಳಿಧಾತುವಿನ (ಮೇಲಿನ ಆಸೆಯಿಂದ) ಚಿತ್ತವನ್ನು ಶುದ್ಧಗೊಳಿಸುತ್ತಾನೆ.
    </p>
    <p> 6. ರಾಹುಲ, ಆಕಾಶಧಾತು82 ಎಂದರೆ ಯಾವುದು? ಆಕಾಶಧಾತು ಒಳಗಿನದಾಗಿರಬಹುದು ಅಥವಾ ಹೊರಗಿನದಾಗಿರಬಹುದು. ರಾಹುಲ, ಒಳಗಿನ ಆಕಾಶಧಾತು ಎಂದರೆ ಯಾವುದು? ಏನೆಲ್ಲ ತನ್ನೊಳಗಿನ ತನಗೆ ಸೇರಿರುವ ಆಕಾಶ, ಆಕಾಶಮಯ ಮತ್ತು ಅದರಿಂದ ಉತ್ಪತ್ತಿಯಾದ, ಹೇಳುವುದಾದರೆ- ಕಿವಿಯ ಛಿದ್ರ, ಮೂಗಿನ ಛಿದ್ರ, ಬಾಯಿಯ ದ್ವಾರ, ಯಾವುದರಿಂದ ಒಬ್ಬನು ಅಗಿದು, ಕುಡಿದು, ತಿಂದು ರುಚಿಪಟ್ಟಿದ್ದನ್ನು ಸೇವಿಸುತ್ತಾನೆ; ಎಲ್ಲಿ ಅಗಿದು, ಕುಡಿದು, ತಿಂದು ರುಚಿಪಟ್ಟಿದ್ದು ಇರುತ್ತದೆಯೋ; ಆಗಿನ ಕುಡಿದು ತಿಂದು ರುಚಿಪಟ್ಟಿದ್ದು ಕೆಳಗಿನ ಭಾಗದಿಂದ ಹೊರಹೋಗುತ್ತದೆಯೋ ಅಥವಾ ಮತ್ತೆ ಬೇರೆ ಏನೆಲ್ಲ ತನ್ನೊಳಗಿನ ತನಗೆ ಸೇರಿರುವ ಆಕಾರ, ಆಕಾಶಮಯ ಮತ್ತು ಅದರಿಂದ ಉತ್ಪತ್ತಿಯಾದುದೆಲ್ಲ. ರಾಹುಲ, ಇದು ಒಳಗಿನ ಆಕಾಶಧಾತು ಎಂದು ಕರೆಯಲ್ಪಡುತ್ತದೆ. ಅದು ಒಳಗಿನ ಆಕಾಶಧಾತು ಆಗಿರಲಿ ಅಥವಾ ಹೊರಗಿನ ಆಕಾಶಧಾತು ಆಗಿರಲಿ ಅದು ಕೇವಲ ಆಕಾಶಧಾತು ಮಾತ್ರ. ಅದನ್ನು ಇದು ನನ್ನದಲ್ಲ, ಇದು ನಾನಲ್ಲ, ಇದು ನನ್ನ ಆತ್ಮವಲ್ಲ ಎಂದು- ಈ ರೀತಿಯಾಗಿ ಯಥಾರ್ಥವಾಗಿ ಸರಿಯಾದ ಪ್ರಜ್ಞೆಯಿಂದ ಕಾಣತಕ್ಕದ್ದು. ಈ ರೀತಿಯಾಗಿ ಯಥಾರ್ಥವಾಗಿ ಸರಿಯಾದ ಪ್ರಜ್ಞೆಯಿಂದ ಕಂಡಮೇಲೆ ಒಬ್ಬನು ಆಕಾಶಧಾತುವಿಗೆ ಅಂಟಿಕೊಳ್ಳುವುದಿಲ್ಲ. ಆಕಾಶಧಾತುವಿನ (ಮೇಲಿನ ಆಸೆಯಿಂದ) ಚಿತ್ತವನ್ನು ಶುದ್ಧಗೊಳಿಸುತ್ತಾನೆ.
    </p>
    <h2>3. ಭೂಮಿಯಂತೆ ಮನೋವೃದ್ಧಿ
    </h2>
    <p> 7. ರಾಹುಲ, ಭೂಮಿಯಂತೆ ಮನೋವೃದ್ಧಿಯನ್ನು ಬೆಳೆಸಿಕೊ. ರಾಹುಲ, ಭೂಮಿಯಂತೆಯೇ ನೀನು ಮನೋವೃದ್ಧಿಯನ್ನು ಬೆಳೆಸಿಕೊಳ್ಳುವುದರಿಮದ ಉತ್ಪನ್ನವಾದ, ಒಪ್ಪುವ, ಒಪ್ಪದಿರುವ (ಇಂದ್ರಿಯ) ಸ್ಪರ್ಶಗಳು ಚಿತ್ತವನ್ನು ಹಿಡಿತದಲ್ಲಿಟ್ಟುಕೊಂಡು ನಿಲ್ಲುವುದಿಲ್ಲ.83 ಹೇಗೆಂದರೆ, ರಾಹುಲ, ಭೂಮಿಯ ಮೇಲೆ ಶುಚಿಯಾಗಿರುವುದನ್ನು ಎಸೆಯುತ್ತಾರೆ, ಅಶುಚಿಯಾಗಿರುವುದನ್ನೂ ಎಸೆಯುತ್ತಾರೆ, ಮಲವನ್ನು ಕೂಡ ಎಸೆಯುತ್ತಾರೆ, ಮೂತ್ರವನ್ನು ಕೂಡ ಎಸೆಯುತ್ತಾರೆ, ಉಗುಳನ್ನು ಕೂಡ ಎಸೆಯುತ್ತಾರೆ, ಕೀವನ್ನು ಕೂಡ ಎಸೆಯುತ್ತಾರೆ, ರಕ್ತವನ್ನು ಕೂಡ ಎಸೆಯುತ್ತಾರೆ. ಆದರೂ ಭೂಮಿಯು ಅದರಿಂದ ತೊಂದರೆಗೊಳಗಾಗುವುದಿಲ್ಲ ಅಥವಾ ಚಿಂತೆಗೊಳಗಾಗುವುದಿಲ್ಲ ಅಥವಾ ಜಿಗುಪ್ಸೆಗೊಳಗಾಗುವುದಿಲ್ಲ. ರಾಹುಲ, ಈ ರೀತಿಯಾಗಿಯೇ ನೀನು ಭೂಮಿಯಂತೆ ನೀನು ಮನೋವೃದ್ಧಿಯನ್ನು ಬೆಳೆಸಿಕೊ. ರಾಹುಲ, ಭೂಮಿಯಂತೆ ನೀನು ಮನೋವೃದ್ಧಿಯನ್ನು ಬೆಳೆಸಿಕೊಳ್ಳುವುದರಿಂದ ಉತ್ಪನ್ನವಾದ, ಒಪ್ಪುವ, ಒಪ್ಪದಿರುವ, ಇಂದ್ರಿಯ ಸ್ಪರ್ಶಗಳು ಚಿತ್ತವನ್ನು ಹಿಡಿತದಲ್ಲಿಟ್ಟುಕೊಂಡು ನಿಲ್ಲುವುದಿಲ್ಲ.
    </p>
    <h2>4. ನೀರಿನಂತೆ ಮನೋವೃದ್ಧಿ
    </h2>
    <p> 8. ರಾಹುಲ, ನೀರಿನಂತೆ ಮನೋವೃದ್ಧಿಯನ್ನು ಬೆಳೆಸಿಕೊ. ರಾಹುಲ, ನೀರಿನಂತೆಯೇ ನೀನು ಮನೋವೃದ್ಧಿಯನ್ನು ಬೆಳೆಸಿಕೊಳ್ಳುವುದರಿಂದ ಉತ್ಪನ್ನವಾದ ಒಪ್ಪುವ, ಒಪ್ಪದಿರುವ (ಇಂದ್ರಿಯ) ಸ್ಪರ್ಶಗಳು ಮನಸ್ಸನ್ನು ಹಿಡಿತದಲ್ಲಿಟ್ಟುಕೊಂಡು ನಿಲ್ಲುವುದಿಲ್ಲ. ಹೇಗೆಂದರೆ, ರಾಹುಲ, ನೀರಿನಲ್ಲಿ ಶುಚಿಯಾದುದ್ದನ್ನು ಕೂಡ ತೊಳೆಯುತ್ತಾರೆ, ಅಶುಚಿಯಾದುದನ್ನು ಕೂಡ ತೊಳೆಯುತ್ತಾರೆ, ಮಲವನ್ನು ಕೂಡ ತೊಳೆಯುತ್ತಾರೆ, ಮೂತ್ರವನ್ನು ಕೂಡ ತೊಳೆಯುತ್ತಾರೆ, ಉಗುಳನ್ನು ಕೂಡ ತೊಳೆಯುತ್ತಾರೆ, ಕೀವನ್ನು ಕೂಡ ತೊಳೆಯುತ್ತಾರೆ, ರಕ್ತವನ್ನು ಕೂಡ ತೊಳೆಯುತ್ತಾರೆ. ಆದರೂ ನೀರು ಅದರಿಂದ ತೊಂದರೆಗೊಳಗಾಗುವುದಿಲ್ಲ ಅಥವಾ ಚಿಂತೆಗೊಳಗಾಗುವುದಿಲ್ಲ ಅಥವಾ ಜಿಗುಪ್ಸೆಗೊಳಗಾಗುವುದಿಲ್ಲ; ಈ ರೀತಿಯಾಗಿಯೇ ನೀನು, ರಾಹುಲ ನೀರಿನಂತೆ ಮನೋವೃದ್ಧಿಯನ್ನು ಬೆಳೆಸಿಕೊ. ರಾಹುಲ, ನೀರಿನಂತೆ ನೀನು ಮನೋವೃದ್ಧಿಯನ್ನು ಬೆಳೆಸಿಕೊಳ್ಳುವುದರಿಂದ ಉತ್ಪನ್ನವಾದ ಒಪ್ಪುವ ಒಪ್ಪದಿರುವ (ಇಂದ್ರಿಯ) ಸ್ಪರ್ಶಗಳು ಚಿತ್ತವನ್ನು ಹಿಡಿತದಲ್ಲಿಟ್ಟುಕೊಂಡು ನಿಲ್ಲುವುದಿಲ್ಲ.
    </p>
    <h2>5. ಉಷ್ಣದಂತೆ ಮನೋವೃದ್ಧಿ
    </h2>
    <p> 9. ರಾಹುಲ, ಉಷ್ಣದಂತೆ, ಮನೋವೃದ್ಧಿಯನ್ನು ಬೆಳೆಸಿಕೊ. ರಾಹುಲ, ಉಷ್ಣದಂತೆ ನೀನು ಮನೋವೃದ್ಧಿಯನ್ನು ಬೆಳೆಸಿಕೊಳ್ಳುವುದರಿಮದ ಉತ್ಪನ್ನವಾದ ಒಪ್ಪುವ ಒಪ್ಪದಿರುವ (ಇಂದ್ರಿಯ) ಸ್ಪರ್ಶಗಳು ಚಿತ್ತವನ್ನು ಹಿಡಿತದಲ್ಲಿಟ್ಟುಕೊಂಡು ನಿಲ್ಲುವುದಿಲ್ಲ. ಹೇಗೆಂದರೆ, ರಾಹುಲ, ಉಷ್ಣವು ಶುಚಿಯಾದುದ್ದನ್ನು ಸುಡುತ್ತದೆ, ಅಶುಚಿಯಾದುದ್ದನ್ನು ಸುಡುತ್ತದೆ, ಮಲವನ್ನು ಸುಡತ್ತದೆ, ಮೂತ್ರವನ್ನು ಸುಡುತ್ತದೆ, ಉಗುಳನ್ನು ಸುಡುತ್ತದೆ, ಕೀವನ್ನು ಸುಡುತ್ತದೆ, ರಕ್ತವನ್ನೂ ಸುಡುತ್ತದೆ. ಆದರೂ ಉಷ್ಣವು ಅದರಿಂದ ತೊಂದರೆಗೊಳಗಾಗುವುದಿಲ್ಲ ಅಥವಾ ಚಿಂತೆಗೊಳಗಾಗುವುದಿಲ್ಲ ಅಥವಾ ಜಿಗುಪ್ಸೆಗೊಳಗಾಗುವುದಿಲ್ಲ. ಈ ರೀತಿಯಾಗಿ ರಾಹುಲ, ಉಷ್ಣದಂತೆ ನೀನು ಮನೋವೃದ್ಧಿಯನ್ನು ಬೆಳೆಸಿಕೊಳ್ಳುವುದರಿಂದ ಉತ್ಪನ್ನವಾದ ಒಪ್ಪುವ ಒಪ್ಪದಿರುವ (ಇಂದ್ರಿಯ) ಸ್ಪರ್ಶಗಳು ಚಿತ್ತವನ್ನು ಹಿಡಿತದಲ್ಲಿಟ್ಟುಕೊಂಡು ನಿಲ್ಲುವುದಿಲ್ಲ.
    </p>
    <h2>6. ಗಾಳಿಯಂತೆ ಮನೋವೃದ್ಧಿ
    </h2>
    <p> 10. ರಾಹುಲ, ಗಾಳಿಯಂತೆ, ಮನೋವೃದ್ಧಿಯನ್ನು ಬೆಳೆಸಿಕೊ. ರಾಹುಲ, ಗಾಳಿಯಂತೆ ನೀನು ಮನೋವೃದ್ಧಿಯನ್ನು ಬೆಳೆಸಿಕೊಳ್ಳುವುದರಿಂದ ಉತ್ಪನ್ನವಾದ ಒಪ್ಪುವ, ಒಪ್ಪದಿರುವ (ಇಂದ್ರಿಯ ಸ್ಪರ್ಶಗಳು ಚಿತ್ತವನ್ನು ಹಿಡಿತದಲ್ಲಿಟ್ಟುಕೊಂಡು ನಿಲ್ಲುವುದಿಲ್ಲ. ಹೇಗೆಂದರೆ, ರಾಹುಲ, ಗಾಳಿಯು ಶುಚಿಯಾದುದರ ಮೇಲೆ ಬೀಸುತ್ತದೆ, ಮೂತ್ರದ ಮೇಲೂ ಬೀಸುತ್ತದೆ, ಉಗುಳಿನ ಮೇಲೂ ಬೀಸುತ್ತದೆ, ಕೀವಿನ ಮೇಲೂ ಬೀಸುತ್ತದೆ, ರಕ್ತದ ಮೇಲೂ ಬೀಸುತ್ತದೆ. ಆದರೂ ಗಾಳಿಯು ಅದರಿಂದ ತೊಂದರೆಗೊಳಗಾಗುವುದಿಲ್ಲ ಅಥವಾ ಚಿಂತೆಗೊಳಗಾಗುವುದಿಲ್ಲ ಅಥವಾ ಜಿಗುಪ್ಸೆಗೊಳಗಾಗುವುದಿಲ್ಲ. ಈ ರೀತಿಯಾಗಿ ರಾಹುಲ, ನೀನು ಗಾಳಿಯಂತೆ ಮನೋವೃದ್ಧಿಯನ್ನು ಬೆಳೆಸಿಕೊಳ್ಳುವುದರಿಮದ ಉತ್ಪನ್ನವಾದ ಒಪ್ಪುವ, ಒಪ್ಪದಿರುವ (ಇಂದ್ರಿಯ) ಸ್ಪರ್ಶಗಳು ಚಿತ್ತವನ್ನು ಹಿಡಿತದಲ್ಲಿಟ್ಟುಕೊಂಡು ನಿಲ್ಲುವುದಿಲ್ಲ.
    </p>
    <h2>7. ಆಕಾಶದಂತೆ ಮನೋವೃದ್ಧಿ
    </h2>
    <p> 11. ರಾಹುಲ, ಆಕಾಶದಂತೆ ಮನೋವೃದ್ಧಿಯನ್ನು ಬೆಳೆಸಿಕೋ. ರಾಹುಲ, ಆಕಾಶದಂತೆ ಮನೋವೃದ್ಧಿಯನ್ನು ಬೆಳೆಸಿಕೊಳ್ಳುವುದರಿಂದ ಉತ್ಪನ್ನವಾದ ಒಪ್ಪುವ ಒಪ್ಪದಿರುವ (ಇಂದ್ರಿಯ) ಸ್ಪರ್ಶಗಳು ಚಿತ್ತವನ್ನು ಹಿಡಿತದಲ್ಲಿಟ್ಟುಕೊಂಡು ನಿಲ್ಲುವುದಿಲ್ಲ. ಹೇಗೆಂದರೆ, ರಾಹುಲ, ಆಕಾಶವು ಎಲ್ಲಿಯೂ ವಿಶ್ರಾಂತಿ ಪಡೆಯುವುದಿಲ್ಲ; ಈ ರೀತಿಯಾಗಿ ರಾಹುಲ, ನೀನು ಆಕಾಶದಂತೆ ಮನೋವೃದ್ಧಿಯನ್ನು ಬೆಳೆಸಿಕೊ. ರಾಹುಲ, ಆಕಾಶದಂತೆ ನೀನು ಮನೋವೃದ್ಧಿಯನ್ನು ಬೆಳೆಸಿಕೊಳ್ಳುವುದರಿಂದ ಉತ್ಪನ್ನವಾದ ಒಪ್ಪುವ, ಒಪ್ಪದಿರುವ (ಇಂದ್ರಿಯ) ಸ್ಪರ್ಶಗಳು ಚಿತ್ತವನ್ನು ಹಿಡಿತದಲ್ಲಿಟ್ಟುಕೊಂಡು ನಿಲ್ಲುವುದಿಲ್ಲ.
    </p>
    <h2>8. ನಾಲ್ಕು ಬ್ರಹ್ಮವಿಹಾರಗಳು
    </h2>
    <p> 12. ರಾಹುಲ, ಮೈತ್ರಿಯ ಮನೋವೃದ್ಧಿಯನ್ನು ಬೆಳೆಸಿಕೊ. ರಾಹುಲ, ಮೈತ್ರಿಯ ಮನೋವೃದ್ಧಿಯನ್ನು ಬೆಳೆಸಿಕೊಳ್ಳುವುದರಿಂದ ಯಾವ ಹಗೆತನವಿದೆಯೋ ಅದು ತೊಡೆದು ಹೋಗುವುದು. ರಾಹುಲ, ಕರುಣೆಯ ಮನೋವೃದ್ಧಿಯನ್ನು ಬೆಳೆಸಿಕೊ. ರಾಹುಲ, ಕರುಣೆಯ ಮನೋವೃದ್ಧಿಯನ್ನು ಬೆಳೆಸಿಕೊಳ್ಳುವುದರಿಂದ ಯಾವ ಕೆಡುಕುತನವಿದೆಯೋ ಅದು ತೊಡೆದು ಹೋಗುವುದು, ರಾಹುಲ, ಮುದಿತೆಯ ಮನೋವೃದ್ಧಿಯನ್ನು ಬೆಳೆಸಿಕೊ. ರಾಹುಲ, ಮುದಿತೆಯ ಮನೋವೃದ್ಧಿಯನ್ನು ನೀನು ಬೆಳೆಸಿಕೊಳ್ಳುವುದರಿಂದ ಯಾವ ಇಷ್ಟವಿಲ್ಲದಿರುವಿಕೆ ಇದೆಯೋ ಅದು ತೊಡೆದು ಹೋಗುವುದು. ರಾಹುಲ, ಸಮಚಿತ್ತತೆಯ ಮನೋವೃದ್ಧಿಯನ್ನು ಬೆಳೆಸಿಕೊ. ರಾಹುಲ, ಸಮಚಿತ್ತತೆಯ ಮನೋವೃದ್ಧಿಯನ್ನು ನೀನು ಬೆಳೆಸಿಕೊಳ್ಳುವುದರಿಂದ ಯಾವ ಇಂದ್ರಿಯಾನುಭವಗ್ರಹಿಕೆಗೆ ಪ್ರತಿಕ್ರಿಯೆ ಇದೆಯೋ ಅದು ತೊಡೆದುಹೋಗುವುದು. ರಾಹುಲ, (ದೇಹದ) ಮಲಿನತೆಯ ಬಗ್ಗೆ ಮನೋವೃದ್ಧಿಯನ್ನು ಬೆಳೆಸಿಕೊ. ರಾಹುಲ, (ದೇಹದ) ಮಲಿನತೆಯ ಮನೋವೃದ್ಧಿಯನ್ನು ನೀನು ಬೆಳೆಸಿಕೊಳ್ಳುವುದರಿಂದ ಯಾವ ರಾಗವಿದೆಯೋ ಅದು ತೊಡೆದುಹೋಗುವುದು. ರಾಹುಲ, ಅನಿತ್ಯಗ್ರಹಿಕೆಯ ಮನೋವೃದ್ಧಿಯನ್ನು ಬೆಳೆಸಿಕೊ. ರಾಹುಲ, ಅನಿತ್ಯಗ್ರಹಿಕೆಯ ಮನೋವೃದ್ಧಿಯನ್ನು ನೀನು ಬೆಳೆಸಿಕೊಳ್ಳುವುದರಿದ ಯಾವ ನಾನು ಎಂಬ ಗರ್ವವಿದೆಯೋ ಅದು ತೊಡೆದುಹೋಗುವುದು.
    </p>
    <h2>9. ಅನಾಪಾನಾ ಮನೋವೃದ್ಧಿ
    </h2>
    <p> 13. ರಾಹುಲ, ಅನಾಪಾನಾಸತಿ ಮನೋವೃದ್ಧಿಯನ್ನು ಬೆಳೆಸಿಕೊ. ರಾಹುಲ, ಅನಾಪಾನಾಸತಿಯನ್ನು ಬೆಳೆಸಿಕೊಳ್ಳುವುದರಿಂದ ವೃದ್ಧಿಮಾಡುವುದರಿಂದ ಮಹಾಫಲವನ್ನು ತರುತ್ತದೆ ಮತ್ತು ಹೆಚ್ಚು ಪ್ರಯೋಜನಕಾರಿಯಾಗುತ್ತದೆ. ರಾಹುಲ, ಅನಾಪಾನಾಸತಿಯನ್ನು ಹೇಗೆ ಬೆಳೆಸಿಕೊಳ್ಳುವುದರಿಂದ ಮತ್ತು ಹೇಗೆ ವೃದ್ಧಿ ಮಾಡುವುದರಿಂದ ಮಹಾಫಲವನ್ನು ತರುತ್ತದೆ ಮತ್ತು ಹೆಚ್ಚು ಪ್ರಯೋಜನಕಾರಿಯಾಗುತ್ತದೆ? ರಾಹುಲ, ಇಲ್ಲಿ ಭಿಕ್ಷು ಅರಣ್ಯಕ್ಕೆ ಹೋದವನಾಗಿ ಅಥವಾ ಮರದ ಬುಡಕ್ಕೆ ಹೋದವನಾಗಿ ಅಥವಾ ಬರಿದಾದ ಸ್ಥಳಕ್ಕೆ ಹೋದವನಾಗಿ ಪದ್ಮಾಸನದಲ್ಲಿ ಬೆನ್ನನ್ನು ನೇರವಾಗಿಸಿ ತನ್ನೆದುರಿಗೆ ಜಾಗೃತಿಯನ್ನು ಸ್ಥಾಪಿಸಿಕೊಂಡು ಕುಳಿತುಕೊಳ್ಳುತ್ತಾನೆ. ಅವನು ಜಾಗೃತಿಯಿಂದಲೇ ಉಸಿರನ್ನು ಒಳಗೆ ತೆಗೆದುಕೊಳ್ಳುತ್ತಾನೆ. ಜಾಗೃತಿಯಿಂದಲೇ ಉಸಿರನ್ನು ಹೊರಕ್ಕೆ ಬಿಡುತ್ತಾನೆ. ದೀರ್ಘವಾಗಿ ಉಸಿರನ್ನು ಒಳಗೆ ತೆಗೆದುಕೊಳ್ಳುವಾಗ ದೀರ್ಘವಾಗಿ ಉಸಿರನ್ನು ಒಳಗೆ ತೆಗೆದುಕೊಳ್ಳುತ್ತಿದ್ದೆನೆ ಎಂದು ಅರಿಯುತ್ತಾನೆ,</p>
    <p>ದೀರ್ಘವಾಗಿ ಉಸಿರನ್ನು ಹೊರಗೆ ಬಿಡುವಾಗ ದೀರ್ಘವಾಗಿ ಉಸಿರನ್ನು ಹೊರಗೆ ಬಿಡುತ್ತಿದ್ದೇನೆ ಎಂದು ಅರಿಯುತ್ತಾನೆ; ಕಿರಿದಾಗಿ ಉಸಿರನ್ನು ಒಳಗೆ ತೆಗೆದುಕೊಳ್ಳುವಾಗ ಕಿರಿದಾಗಿ ಉಸಿರನ್ನು ಒಳಗೆ ತೆಗೆದುಕೊಳ್ಳುತ್ತಿದ್ದೇನೆ ಎಂದು ಅರಿಯುತ್ತಾನೆ. ಕಿರಿದಾಗಿ ಉಸಿರನ್ನು ಹೊರಗೆ ಬಿಡುವಾಗ ಕಿರಿದಗಿ ಉಸಿರನ್ನು ಹೊರಕ್ಕೆ ಬಿಡುತ್ತಿದ್ದೇನೆ ಎಂದು ಅರಿಯುತ್ತಾನೆ. ಇಡೀ ಉಸಿರುಕಾಯವನ್ನು ಅನುಭವಿಸಿ ನಾನು ಉಸಿರನ್ನು ಒಳಗೆ ತೆಗೆದುಕೊಳ್ಳುತ್ತೇನೆ ಎಂದು ಅಭ್ಯಸಿಸುತ್ತಾನೆ. ಇಡೀ ಉಸಿರು ಕಾಯವನ್ನು ಅನುಭವಿಸಿ ನಾನು ಉಸಿರನ್ನು ಹೊರಕ್ಕೆ ಬಿಡುತ್ತೇನೆ ಎಂದು ಅಭ್ಯಸಿಸುತ್ತಾನೆ. ಉಸಿರು ಕಾಯದ ಚಟುವಟಿಕೆಯನ್ನು ಶಾಂತಗೊಳಿಸಿ ಉಸಿರನ್ನು ಒಳಗೆ ತೆಗೆದುಕೊಳ್ಳುತ್ತೇನೆ ಎಂದು ಅಭ್ಯಸಿಸುತ್ತಾನೆ; ಉಸಿರು ಕಾಯದ ಚಟುವಟಿಕೆಯನ್ನು ಶಾಂತಗೊಳಿಸಿ ಉಸಿರನ್ನು ಹೊರಕ್ಕೆ ಬಿಡುತ್ತೇನೆ ಎಂದು ಅಭ್ಯಸಿಸುತ್ತಾನೆ.</p>
    <p> ಆನಂದವನ್ನು ಅನುಭವಿಸಿದವನಾಗಿ ನಾನು ಉಸಿರನ್ನು ಒಳಗೆ ತೆಗೆದುಕೊಳ್ಳತೇನೆ ಎಂದು ಅಭ್ಯಸಿಸುತ್ತಾನೆ. ಆನಂದವನ್ನು ಅನುಭವಿಸಿದವನಾಗಿ ನಾನು ಉಸಿರನ್ನು ಹೊರಕ್ಕೆ ಬಿಡುತ್ತೇನೆ ಎಂದು ಅಭ್ಯಸಿಸುತ್ತಾನೆ. ಸುಖವನ್ನು ಅನುಭವಿಸಿದವನಾಗಿ ನಾನು ಉಸಿರನ್ನು ಒಳಕ್ಕೆ ತೆಗೆದುಕೊಳ್ಳುತ್ತೇನೆ ಎಂದು ಅಭ್ಯಸಿಸುತ್ತಾನೆ; ಸುಖವನ್ನು ಅನುಭವಿಸಿದವನಾಗಿ ನಾನು ಉಸಿರನ್ನು ಹೊರಕ್ಕೆ ಬಿಡುತ್ತೇನೆ ಎಂದು ಅಭ್ಯಸಿಸುತ್ತಾನೆ; ಚಿತ್ತದ ಚಟುವಟಿಕೆಯನ್ನು ಅನುಭವಿಸಿದವನಾಗಿ ನಾನು ಉಸಿರನ್ನು ಒಳಕ್ಕೆ ತೆಗೆದುಕೊಳ್ಳುತ್ತೇನೆ ಎಂದು ಅಭ್ಯಸಿಸುತ್ತಾನೆ; ಚಿತ್ತದ ಚಟುವಟಿಕೆಯನ್ನು ಅನುಭವಿಸಿದವನಾಗಿ ನಾನು ಉಸಿರನ್ನು ಹೊರಕ್ಕೆ ಬಿಡುತ್ತೇನೆ ಎಂದು ಅಭ್ಯಸಿಸುತ್ತಾನೆ; ಚಿತ್ತದ ಚಟುವಟಿಕೆಯನ್ನು ಶಾಂತಿಗೊಳಿಸಿದವನಾಗಿ ಉಸಿರನ್ನು ಒಳಕ್ಕೆ ತೆಗೆದುಕೊಳ್ಳುತ್ತೇನೆ ಎಂದು ಅಭ್ಯಸಿಸುತ್ತಾನೆ, ಚಿತ್ತದ ಚಟುವಟಿಕೆಯನ್ನು ಶಾಂತಿಗೊಳಿಸಿದವನಾಗಿ ಉಸಿರನ್ನು ಹೊರಕ್ಕೆ ಬಿಡುತ್ತೇನೆ ಎಂದು ಅಭ್ಯಸಿಸುತ್ತಾನೆ; ಚಿತ್ತವನ್ನು ಅನುಭವಿಸಿದವನಾಗಿ ಉಸಿರನ್ನು ಒಳಕ್ಕೆ ತೆಗೆದುಕೊಳ್ಳುತ್ತೇನೆ ಎಂದು ಅಭ್ಯಸಿಸುತ್ತಾನೆ; ಚಿತ್ತವನ್ನು ಅನುಭವಿಸಿದವನಗಿ ಉಸಿರನ್ನು ಹೊರಕ್ಕೆ ಬಿಡುತ್ತೇನೆ ಎಂದು ಅಭ್ಯಸಿಸುತ್ತಾನೆ; ಚಿತ್ತವನ್ನು ಸಂತೋಷಪಡಿಸಿದವನಗಿ ಉಸಿರನ್ನು ಒಳಕ್ಕೆ ತೆಗೆದುಕೊಳ್ಳುತ್ತೇನೆ ಎಂದು ಅಭ್ಯಸಿಸುತ್ತಾನೆ; ಚಿತ್ತವನ್ನು ಸಂತೋಷಪಡಿಸಿದವನಾಗಿ ಉಸಿರನ್ನು ಹೊರಕ್ಕೆ ಬಿಡುತ್ತೇನೆ ಎಂದು ಅಭ್ಯಸಿಸುತ್ತಾನೆ; ಚಿತ್ತವನ್ನು ಏಕಾಗ್ರಗೊಳಿಸಿದವನಾಗಿ ಉಸಿರನ್ನು ಒಳಕ್ಕೆ ತೆಗೆದುಕೊಳ್ಳುತ್ತೇನೆ ಎಂದು ಅಭ್ಯಸಿಸುತ್ತಾನೆ; ಚಿತ್ತವನ್ನು ಏಕಾಗ್ರಗೊಳಿಸಿದವನಾಗಿ ಉಸಿರನ್ನು ಹೊರಕ್ಕೆ ಬಿಡುತ್ತೇನೆ ಎಂದು ಅಭ್ಯಸಿಸುತ್ತಾನೆ; ಚಿತ್ತವನ್ನು ವಿಮುಕ್ತಿಗೊಳಿಸಿದವನಾಗಿ ಉಸಿರನ್ನು ಒಳಕ್ಕೆ ತೆಗೆದುಕೊಳ್ಳುತ್ತೇನೆ ಎಂದು ಅಭ್ಯಸಿಸುತ್ತನೆ; ಚಿತ್ತವನ್ನು ವಿಮುಕ್ತಿಗೊಳಿಸಿದವನಾಗಿ ಉಸಿರನ್ನು ಹೊರಕ್ಕೆ ಬಿಡುತ್ತೇನೆ ಎಂದು ಅಭ್ಯಸಿಸುತ್ತಾನೆ; ಅನಿತ್ಯತೆಯನ್ನು ಗಮನಿಸಿ ಉಸಿರನ್ನು ಒಳಕ್ಕೆ ತೆಗೆದುಕೊಳ್ಳುತ್ತೇನೆ ಎಂದು ಅಭ್ಯಸಿಸುತ್ತಾನೆ;</p>
    <p></p>
    <p>ಅನಿತ್ಯತೆಯನ್ನು ಗಮನಿಸಿ ಉಸಿರನ್ನು ಹೊರಕ್ಕೆ ಬಿಡುತ್ತೇನೆ ಎಂದು ಅಭ್ಯಸಿಸುತ್ತಾನೆ; ವಿರಾಗವನ್ನು ಗಮನಿಸಿ ಉಸಿರನ್ನು ಒಳಕ್ಕೆ ತೆಗೆದುಕೊಳ್ಳುತ್ತೇನೆ ಎಂದು ಅಭ್ಯಸಿಸುತ್ತಾನೆ; ವಿರಾಗವನ್ನು ಗಮನಿಸಿ ಉಸಿರನ್ನು ಹೊರಕ್ಕೆ ಬಿಡುತ್ತೇನೆ ಎಂದು ಅಭ್ಯಸಿಸುತ್ತಾನೆ; (ದುಃಖ) ನಿರೋಧವನ್ನು ಗಮನಿಸಿ ಉಸಿರನ್ನು ಒಳಕ್ಕೆ ತೆಗೆದುಕೊಳ್ಳುತ್ತೇನೆ ಎಂದು ಅಭ್ಯಸಿಸುತ್ತಾನೆ; (ದುಃಖ) ನಿರೋಧವನ್ನು ಗಮನಿಸಿ ಉಸಿರನ್ನು ಹೊರಕ್ಕೆ ತೆಗೆದುಕೊಳ್ಳುತ್ತೇನೆ ಎಂದು ಅಭ್ಯಸಿಸುತ್ತಾನೆ; ತ್ಯಜಿಸುವಿಕೆಯನ್ನು ಗಮನಿಸಿ ಉಸಿರನ್ನು ಒಳಕ್ಕೆ ತೆಗೆದುಕೊಳ್ಳುತ್ತೇನೆ ಎಂದು ಅಭ್ಯಸಿಸುತ್ತಾನೆ; ತ್ಯಜಿಸುವಿಕೆಯನ್ನು ಗಮನಿಸಿ ಉಸಿರನ್ನು ಹೊರಕ್ಕೆ ಬಿಡುತ್ತೇನೆ ಎಂದು ಅಭ್ಯಸಿಸುತ್ತಾನೆ.</p>
    <p> ರಾಹುಲ, ಹೀಗೆ ಅನಾಪಾನಾಸತಿಯನ್ನು ಬೆಳೆಸಿಕೊಳ್ಳುವುದರಿಂದ, ವೃದ್ಧಿ ಮಾಡುವುದರಿಂದ ಅದು ಮಹಾಫಲವನ್ನು ತರುತ್ತದೆ ಮತ್ತು ಹೆಚ್ಚು ಪ್ರಯೋಜನಕಾರಿಯಾಗುತ್ತದೆ. ರಾಹುಲ, ಅನಾಪಾನಾಸತಿಯನ್ನು ಹೀಗೆ ಬೆಳೆಸಿಕೊಂಡಾಗ ವೃದ್ಧಿಮಾಡಿದಾಗ ಆ ಕೊನೆಯ ಒಳ ಉಸಿರು ಮತ್ತು ಹೊರ ಉಸಿರುಗಳು ಕೂಡ (ಜಾಗೃತಿಯಿಂದ) ತಿಳಿದಿರುವಾಗಲೇ ನಿಲ್ಲುತ್ತವೆ, ತಿಳಿಯದಿರುವಾಗ ಅಲ್ಲ ಎಂದು.84
    </p>
    <p> ಹೀಗೆ ಭಗವಾನರು ನುಡಿದರು. ಸ್ಫೂರ್ತಿ ಪಡೆದ ಆಯುಷ್ಮಂತ ರಾಹುಲನು ಭಗವಾನರ ನುಡಿಗಳಿಗೆ ಆನಂದಗೊಂಡನು.
    </p>
    <h2>ಇಲ್ಲಿಗೆ ಮಹಾರಾಹುಲೋವಾದ ಸುತ್ತ ಮುಗಿಯಿತು </h2>
    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2011</span>)</p>
      <p>Translated from the Pali by <span class='author'>Dr. B. V. Rajaram</span>.</p>
      <p>ಅನುವಾದಕ: ಡಾ|| ರಾಜಾರಾಂ ಬಿ.ವಿ.</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>