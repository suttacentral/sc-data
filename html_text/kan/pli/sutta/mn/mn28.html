<!DOCTYPE html>
<html>

<head>
  <meta charset='UTF-8'>
  <meta name='author' content='Dr. B. V. Rajaram'>
  <title>MN 28: ಮಹಾಹಪದೋಪಮ ಸುತ್ತ-ಡಾ|| ರಾಜಾರಾಂ ಬಿ.ವಿ.</title>
</head>

<body>
  <article id='mn28' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>3. ಉಪಮಾನಗಳ ವರ್ಗ
        </li>
      </ul>
      <h1 class='sutta-title'>28. ಮಹಾಹಪದೋಪಮ ಸುತ್ತ</h1>
    </header>
    <h2>1. ವಚ್ಛಾಯನರ ಆನೆ ಪಾದದ ಉದಾಹರಣೆ
    </h2>
    <p> 1. ಹೀಗೆ ನಾನು ಕೇಳಿದ್ದೇನೆ.31 ಒಂದುಸಲ ಭಗವಾನರು ಶ್ರಾವಸ್ತಿಯ ಜೇತವನದಲ್ಲಿ ಅನಾಥಪಿಂಡಿಕನ ವಿಹಾರದಲ್ಲಿ ತಂಗಿದ್ದರು. ಆಗ ಅಲ್ಲಿ ಆಯುಷ್ಮಂತ ಸಾರಿಪುತ್ತರು ಭಿಕ್ಷುಗಳನ್ನು ಹೀಗೆ ಕರೆದರು- “ಆಯುಷ್ಮಂತ ಭಿಕ್ಷುಗಳೇ” ಎಂದು. “ಆಯುಷ್ಮಂತರೇ” ಎಂದು ಆ ಭಿಕ್ಷುಗಳು ಆಯುಷ್ಮಂತ ಸಾರಿಪುತ್ತರಿಗೆ ಉತ್ತರಿಸಿದರು. ಆಯುಷ್ಮಂತ ಸಾರಿಪುತ್ತರು ಹೀಗೆ ಹೇಳಿದರು- “ಆಯುಷ್ಮಂತರೇ, ಯಾವರೀತಿಯಲ್ಲಿ, ನಡೆದಾಡಬಹುದಾದ ಎಲ್ಲ ಪ್ರಾಣಿ ಜೀವಿಗಳಲ್ಲಿ ಇರುವ ಎಲ್ಲ ಪಾದದ ಗುರುತುಗಳು ಆನೆ ಪಾದದೊಳಗೆ ಹೊಂದಿಕೆಯಾಗಿ ಅಡಕವಾಗಿರುತ್ತದೆಯೋ ಅಲ್ಲದೆ ಅವುಗಳಲ್ಲಿ ಆನೆ ಪಾದವು ಅದರ ದೊಡ್ಡ ಆಕಾರದಿಂದಾಗಿ ಪ್ರಮುಖವಾಗಿದೆಯೋ; ಆಯುಷ್ಮಂತರೇ, ಅದೇರೀತಿಯಲ್ಲಿ ಇರಬಹುದಾದ ಎಲ್ಲ ಕುಶಲ ಧರ್ಮ ಸ್ಥಿತಿಗಳು ನಾಲ್ಕು ಆರ್ಯ ಸತ್ಯಗಳಲ್ಲಿ ಸಂಗ್ರಹವಾಗಿ ಅಡಕವಾಗಿವೆ.32 ಆ ನಾಲ್ಕು ಯಾವುವು? ದುಃಖ ಆರ್ಯ ಸತ್ಯ, ದುಃಖದ ಹುಟ್ಟು ಆರ್ಯ ಸತ್ಯ, ದುಃಖ ನಿರೋಧ ಆರ್ಯ ಸತ್ಯ, ದುಃಖ ನಿರೋಧಕ್ಕೆ ಒಯ್ಯುವ ಮಾರ್ಗ ಆರ್ಯ ಸತ್ಯ.
    </p>
    <h2>2. ದುಃಖ ಆರ್ಯಸತ್ಯ
    </h2>
    <p> 2. “ಆದರೆ ಆಯುಷ್ಮಂತರೇ, ಆರ್ಯಸತ್ಯವಾದ ದುಃಖ ಯಾವುದು? ಹುಟ್ಟು ದುಃಖ, ಮುಪ್ಪು ದುಃಖ, ಮರಣ ದುಃಖ, ಶೋಕ, ಗೋಳಾಟ, ಶಾರೀರಿಕ ವೇದನೆ, ಮಾನಸಿಕ ವೇದನೆ, ಹತಾಶೆಗಳೇ ದುಃಖ, ಬಯಸಿದ್ದು ಸಿಗುವುದಿಲ್ಲ- ಅದು ಕೂಡ ದುಃಖ, ಒಟ್ಟಾರೆ ಹೇಳುವುದಾದರೆ, ಐದು ಬಂಧನ ತತ್ವ ರಾಶಿಗಳು ದುಃಖ. ಆಯುಷ್ಮಂತರೇ, ಈ ಐದು ಬಂಧನ ತತ್ವರಾಶಿಗಳು ಯಾವುವು? ಯಾವುವೆಂದರೆ- ಆಕಾರ ಬಂಧನ ತತ್ವರಾಶಿ, ಅನುಭವ ಬಂಧನ ತತ್ವರಾಶಿ, ಗ್ರಹಿಕೆ ಬಂಧನ ತತ್ವರಾಶಿ, ಮನೋ ನಿರ್ಮಾಣ ಬಂಧನ ತತ್ವರಾಶಿ, ಅರಿವು ಬಂಧನ ತತ್ವರಾಶಿ. ಆಯುಷ್ಮಂತರೇ, ಆಕಾರ ಬಂಧನ ತತ್ವರಾಶಿ ಯಾವುದು? ನಾಲ್ಕು ಮಹಾ ಮೂಲ ಸತ್ವಗಳು ಮತ್ತು ಈ ನಾಲ್ಕು ಮಹಾ ಮೂಲ ಸತ್ವಗಳಿಂದ ಗೃಹಿತವಾಗಿರುವ ಆಕಾರ. ಆಯುಷ್ಮಂತರೇ, ಆ ನಾಲ್ಕು ಮಹಾ ಮೂಲ ಸತ್ವಗಳು ಯಾವುವು? ಭೂಮಿ ಸತ್ವ, ಅಪೆÇೀ (ನೀರು) ಸತ್ವ, ತೇಜೋ (ಬೆಳಕು) ಸತ್ವ, ವಾಯು (ಗಾಳಿ) ಸತ್ವ.
    </p>
    <p> 3. “ಮತ್ತೆ ಆಯುಷ್ಮಂತರೇ, ಭೂಮಿ ಸತ್ವ ಯಾವುದು? ಭೂಮಿ ಸತ್ವವೆಂದರೆ ಒಳಗಿನ ಹರಹಾಗಿರಬಹುದು, ಹೊರಗಿನ ಹರಹಾಗಿರಬಹುದು (ಹರಡುವಿಕೆ). ಆಯುಷ್ಮಂತರೇ, ಈ ಒಳಗಿನ ಭೂಮಿ ಸತ್ವ ಎಂದರೆ ಯಾವುದು? ಯಾವುದು ಕಠಿಣ ಮತ್ತು ಘನ ಎಂದು ಅರಿಯಬಹುದೋ,33 ಮತ್ತು ಅದರಿಂದಾಗಿಯೋ ಅದು ಒಳಗಿನದು. ಅವುಗಳೆಂದರೆ- ತಲೆಗೂದಲು, ಮೈಗೂದಲು, ಉಗುರು, ಹಲ್ಲುಗಳು, ಚರ್ಮ, ಮಾಂಸ, ಸ್ನಾಯು, ಮೂಳೆ, ಅಸ್ಥಿಮಜ್ಜೆ, ಮೂತ್ರಪಿಂಡಗಳು, ಹೃದಯ, ಪಿತ್ತಜನಕಾಂಗ, ವಪೆ, ಗುಲ್ಮ, ಶ್ವಾಸಕೋಶಗಳು, ಕರುಳು, ಕರುಳಿನ ಸುತ್ತಲಿನ ಪೆÇರೆ, ಜಠರ, ಮಲ ಅಥವಾ ಯಾವ ಯಾವ ಬೇರೆ ವಸ್ತುಗಳು ಹೀಗೆ ಕಠಿಣ ಮತ್ತು ಘನ ಎಂದು ಅರಿಯಬಹುದೋ ಅದರಿಂದಾಗಿವೆಯೋ, ಅವು ಕೂಡ ಒಳಗಿನವು. ಆಯುಷ್ಮಂತರೇ, ಇವುಗಳು ಒಳಗಿನ ಭೂಮಿಸತ್ವ ಎಂದು ಹೇಳಲಾಗಿದೆ. ಅವುಗಳು ಒಳಗಿನ ಭೂಮಿಸತ್ವಗಳಾಗಿರಲಿ, ಹೊರಗಿನ ಭೂಮಿ ಸತ್ವಗಳಾಗಿರಲಿ, ಅವುಗಳು ಕೇವಲ ಭೂಮಿ ಸತ್ವ ಮಾತ್ರ.34 ‘ಇದು ನನ್ನದಲ್ಲ, ಇದು ನಾನಲ್ಲ, ಇದು ನನ್ನ ಆತ್ಮವು ಅಲ್ಲ’ ಎಂದು ಈ ರೀತಿಯಲ್ಲಿ ಸಮ್ಯಕ್ ಪ್ರಜ್ಞೆಯಿಂದ ಯಥಾರ್ಥವಾಗಿ ಕಾಣಬೇಕು. ಈ ರೀತಯಾಗಿ ಸಮ್ಯಕ್ ಪ್ರಜ್ಞೆಯಿಂದ ಯಥಾರ್ಥವಾಗಿ ಅರಿತುಕೊಂಡ ಮೇಲೆ ಭೂಮಿ ಸತ್ವವನ್ನು ಅನಾಧರಿಸುತ್ತಾನೆ, ಚಿತ್ತವನ್ನು ಭೂಮಿ ಸತ್ವದಿಂದ ವಿಮೋಚನೆಗೊಳಿಸುತ್ತಾನೆ. </p>
    <p> 4. “ಆಯುಷ್ಮಂತರೇ, ಇಂತಹ ಒಂದು ಸಮಯ ಬಂದೇ ಬರಬಹುದು. ಆಗ ಹೊರಗಿನ ಭೂಮಿಸತ್ವ ಕ್ಷೋಭೆಗೊಳಗಾಗುತ್ತದೆ.35 ಆ ಸಮಯದಲ್ಲಿ ಹೊರಗಿನ ಭೂಮಿಸತ್ವವು ಕಾಣದಂತಾಗುತ್ತದೆ. ಆಯುಷ್ಮಂತರೇ, ಬಹು ಪುರಾತನ ಎಂದು ಕರೆಸಿಕೊಳ್ಳುವ ಈ ಹೊರಗಿನ ಭೂಮಿ ಸತ್ವದ ಅನಿತ್ಯತೆಯನ್ನು ತೋರಿಸಬಹುದು, ಕ್ಷಯಿಸಿ ಹೋಗುವ ಸ್ಥಿತಿಯನ್ನು ತೋರಿಸಬಹುದು, ಕ್ಷೀಣಿಸಿ ಹೋಗುವ ಸ್ಥಿತಿಯನ್ನು ತೋರಿಸಬಹುದು, ಬದಲಾಗಿ ಹೋಗುವ ಸ್ಥಿತಿಯನ್ನು ತೋರಿಸಬಹುದು. ಆದ್ದರಿಂದ ಸ್ವಲ್ಪ ಕಾಲವೇ ಬದುಕುಳಿಯಬಲ್ಲ, ತೃಷ್ಣೆಯಿಂದ ಹುಟ್ಟಿಬಂದ ಈ ಶರೀರಕ್ಕೆ ಇದು ನಾನು ಎಂದು ಅಥವಾ ಇದು ನನ್ನದು ಎಂದು ಅಥವಾ ಇದು ನನ್ನಿಂದ ಎನ್ನುವ ಮಾತೇನು? ಇಲ್ಲಿ ಆ ತರದ ಯಾವ ವಸ್ತುವೂ ಇಲ್ಲ.36
    </p>
    <p> “ಆಯುಷ್ಮಂತರೇ, ಈ ಭಿಕ್ಷುವನ್ನು ಒಂದುವೇಳೆ ಇತರರು ಬಯ್ದರೆ, ದೂಷಿಸಿದರೆ, ರೇಗಿಸಿದರೆ, ಪೀಡಿಸಿದರೆ ಅವನು ಈ ರೀತಿಯಾಗಿ ಆಲೋಚಿಸುತ್ತಾನೆ- ‘ನನ್ನಲ್ಲಿ ಹುಟ್ಟಿರುವ ಈ ದುಃಖ ಅನುಭವವು ಕಿವಿಯ ಕೇಳುವಿಕೆಯಿಂದ ಉಂಟಾದದ್ದು. ಅದಕ್ಕೆ ಕಾರಣವುಂಟು, ಕಾರಣ ಇಲ್ಲದಿಲ್ಲ. ಕಾರಣವೇನು? ಸ್ಪರ್ಶವೇ ಕಾರಣ.37 ಅವನು ಸ್ಪರ್ಶವು ಅನಿತ್ಯವೆಂದು ಕಾಣುತ್ತಾನೆ, ಅನುಭವವು ಅನಿತ್ಯವೆಂದು ಕಾಣುತ್ತಾನೆ. ಗ್ರಹಿಕೆಯು ಅನಿತ್ಯವೆಂದು ಕಾಣುತ್ತಾನೆ. ಅವನ ಚಿತ್ತವು ಮೂಲ ಸತ್ವದ ವಸ್ತುವಿನ ಬಗ್ಗೆ ಆನಂದಪಡುತ್ತದೆ, ಸಂತೋಷಪಡುತ್ತದೆ, ಸಮಾಧಾನ ಹೊಂದುತ್ತದೆ, ಹಾಗೂ ಅದರಲ್ಲೇ ಉಳಿಯುತ್ತದೆ.38
    </p>
    <p> 5. “ಆಯುಷ್ಮಂತರೇ ಆ ಭಿಕ್ಷುವಿನ ಮೇಲೆ ಇತರರು ಇಷ್ಟವಲ್ಲದ, ಅಪೇಕ್ಷಿತವಲ್ಲದ (ಆನಂದವಲ್ಲದ) ಕಾರ್ಯವೆಸಗಿದರೆ ಅವರ ಕೈಗಳಿಂದ ಹೊಡೆದಾಗಲೂ, ಮಣ್ಣಿನ ಹೆಂಟೆಯಿಂದ ಹೊಡೆದಾಗಲೂ, ಕೋಲಿನಿಂದ ಹೊಡೆದಾಗಲೂ, ಆಯುಧದಿಂದ ಹೊಡೆದಾಗಲೂ ಅವನು ಈ ರೀತಿ ಯೋಚಿಸುತ್ತಾನೆ- ಈ ನನ್ನ ಶರೀರವು ಹೇಗಿದೆಯೆಂದರೆ, ಈ ನನ್ನ ಶರೀರ ಕೈಗಳಿಂದ ಹೊಡೆದಾಗಲೂ ಕೂಡ ಯಾತನೆಯಾಗುತ್ತದೆ, ಮಣ್ಣಿನ ಹೆಂಟೆಯಿಂದ ಹೊಡೆದಾಗಲೂ ಯಾತನೆಯಾಗುತ್ತದೆ,39 ಕೋಲಿನಿಂದ ಹೊಡೆದಾಗಲೂ ಕೂಡ ಯಾತನೆಯಾಗುತ್ತದೆ, ಆಯುಧದಿಂದ ಹೊಡೆದಾಗಲೂ ಕೂಡ ಯಾತನೆಯಾಗುತ್ತದೆ. ಭಗವಾನರು ಗರಗಸದ ಉಪಮೆಯಲ್ಲಿ ಈ ರೀತಿ ಹೇಳಿದ್ದಾರೆ- ‘ಭಿಕ್ಷುಗಳೇ, ಎರಡುಕಡೆ ಮರದ ಹಿಡಿಕೆಯುಳ್ಳ ಗರಗಸದಿಂದ ಕಳ್ಳನು ಅಂಗಾಗಗಳನ್ನು ಬಿಡಿಬಿಡಿಯಾಗಿ ಕತ್ತರಿಸುತ್ತಾನೆ. ಆಗಲೂ ಕೂಡ ಯಾರ ಮನಸ್ಸು ದ್ವೇಷದಿಂದ ಕೂಡುವುದೋ ಅವನು ನನ್ನ ಅನುಶಾಸನೆಯನ್ನು ಅನುಸರಿಸುವವನಾಗುವುದಿಲ್ಲ’40 ಎಂದು. ನನ್ನಲ್ಲಿ ಆಲಸ್ಯವರಿಯದ ಪುರುಷ ಪ್ರಯತ್ನವನ್ನು ಕಡೆದು ತೆಗೆಯುತ್ತೇನೆ. ಆ ಕಳಂಕಿತ ಜಾಗ್ರತ ಸ್ಥಿತಿಯನ್ನು ಉಪಸ್ಥಿತಗೊಳಿಸುತ್ತೇನೆ. ಶರೀರವನ್ನು ಉಪಶಾಂತಗೊಳಿಸಿ ವೇದನಾತೀತನಾಗುತ್ತೇನೆ, ಚಿತ್ತವನ್ನು ಸಮಸ್ಥಿತಿಯಲ್ಲಿಟ್ಟು ಏಕಾಗ್ರತೆಯನ್ನು ಹೊಂದುತ್ತೇನೆ. ಈಗ ಮನಃಪೂರ್ವಕವಾಗಿ ಈ ಶರೀರವು ಕೈಗಳ ಹೊಡೆತದಿಂದ ಯಾತನೆಗೊಂಡರೂ, ಮಣ್ಣಿನ ಹೆಂಟೆಯ ಹೊಡೆತದಿಂದ ಯಾತನೆಗೊಂಡರೂ, ಕೋಲಿನ ಹೊಡೆತದಿಂದ ಯಾತನೆಗೊಂಡರೂ, ಆಯುಧಗಳ ಹೊಡೆತದಿಂದ ಯಾತನೆಗೊಂಡರೂ, ನಾನು ಬುದ್ಧರ ಅನುಶಾಸನವನ್ನು ಅನುಸರಿಸುವವನಾಗುತ್ತೇನೆ ಎಂದು.
    </p>
    <p> 6. “ಆಯುಷ್ಮಂತರೇ, ಆ ಭಿಕ್ಷು ಈ ರೀತಿಯಾಗಿ ಬುದ್ಧರನ್ನು ಸ್ಮರಣೆ ಮಾಡಿದರೂ ಸಹ, ಧರ್ಮವನ್ನು ಸ್ಮರಣೆ ಮಾಡಿದರೂ ಸಹ, ಸಂಘವನ್ನು ಸ್ಮರಣೆ ಮಾಡಿದರೂ ಸಹ ಅದರಿಂದ ಲಭಿಸಬೇಕಿದ್ದ ಕೌಶಲ್ಯ ಸಂಬಂಧಿಯಾದ ಉಪೇಕ್ಖಾ (ಸಮಭಾವ) ಸ್ಥಿತಿ ಅವನಲ್ಲಿ ಉಂಟಾಗುವುದಿಲ್ಲ. ಅದಕ್ಕಾಗಿ ಅವನು ಪರಿತಪಿಸುತ್ತಾನೆ, ಸಂವೇಗ ಉಂಟಾಗುತ್ತದೆ- ‘ಇದು ನನಗೆ ನಷ್ಟ ಉಂಟುಮಾಡುತ್ತದೆ, ಅದರಿಂದ ನನಗೆ ಲಾಭವಾಗುವುದಿಲ್ಲ, ಅದನ್ನು ನಾನು ಅನ್ಯಾಯವಾಗಿ ಪಡೆದಂತಾಗಿದೆ, ಅದನ್ನು ನ್ಯಾಯವಾಗಿ ಪಡೆದಂತಾಗಿಲ್ಲ. ಏಕೆಂದರೆ ನಾನು ಈ ರೀತಿಯಾಗಿ ಬುದ್ಧರನ್ನು ಸ್ಮರಣೆ ಮಾಡಿದರೂ ಸಹ, ಧರ್ಮವನ್ನು ಸ್ಮರಣೆ ಮಾಡಿದರೂ ಸಹ, ಸಂಘವನ್ನು ಸ್ಮರಣೆ ಮಾಡಿದರೂ ಸಹ ಅದರಿಂದ ಲಭಿಸಬೇಕಿದ್ದ ಕೌಶಲ್ಯ ಸಂಬಂಧಿಯಾದ ಉಪೇಕ್ಖಾ ಸಮಭಾವ ಸ್ಥಿತಿ ನನ್ನಲ್ಲಿ ಉಂಟಾಗಲಿಲ್ಲ’ ಎಂದು.41 ಹೇಗೆಂದರೆ ಆಯುಷ್ಮಂತರೇ, ಸೊಸೆ ತನ್ನ ಮಾವನ ಸ್ಥಿತಿ ಕಂಡು ಮರಗುವಂತೆ ಸಂವೇಗಗೊಳ್ಳುವಂತೆ. ಅದೇರೀತಿಯಲ್ಲಿ ಕೂಡ. ಆಯುಷ್ಮಂತರೇ, ಆ ಭಿಕ್ಷು ಈ ರೀತಿಯಾಗಿ ಬುದ್ಧರನ್ನು ಸ್ಮರಣೆ ಮಾಡಿದರೂ ಸಹ, ಧರ್ಮವನ್ನು ಸ್ಮರಣೆ ಮಾಡಿದರೂ ಸಹ, ಸಂಘವನ್ನು ಸ್ಮರಣೆ ಮಾಡಿದರೂ ಸಹ ಅದರಿಂದ ಲಭಿಸಬೇಕಿದ್ದ ಕೌಶಲ್ಯ ಸಂಬಂಧಿಯಾದ ಉಪೇಕ್ಖಾ ಸಮಭಾವ ಸ್ಥಿತಿ ಅವನಲ್ಲಿ ಉಂಟಾಗುವುದಿಲ್ಲ. ಅದಕ್ಕಾಗಿ ಅವನು ಪರಿತಪಿಸುತ್ತಾನೆ, ಸಂವೇಗ ಉಂಟಾಗುತ್ತದೆ- ‘ಅದು ನನಗೆ ನಷ್ಟ ಉಂಟುಮಾಡುತ್ತದೆ. ಅದರಿಂದ ನನಗೆ ಲಾಭವಾಗುವುದಿಲ್ಲ. ಅದನ್ನು ನಾನು ಅನ್ಯಾಯವಾಗಿ ಪಡೆದಂತಾಗಿದೆ, ಅದನ್ನು ನ್ಯಾಯವಾಗಿ ಪಡೆದಂತಾಗಿಲ್ಲ. ಏಕೆಂದರೆ ನಾನು ಈ ರೀತಿಯಾಗಿ ಬುದ್ಧರನ್ನು ಸ್ಮರಣೆ ಮಾಡಿದರೂ ಸಹ ಈ ರೀತಿಯಾಗಿ ಧರ್ಮವನ್ನು ಸ್ಮರಣೆ ಮಾಡಿದರೂ ಸಹ, ಈ ರೀತಿಯಾಗಿ ಸಂಘವನ್ನು ಸ್ಮರಣೆ ಮಾಡಿದರೂ ಸಹ ಅದರಿಂದ ಲಭಿಸಬೇಕಿದ್ದ ಕೌಶಲ್ಯ ಸಂಬಂಧಿಯಾದ ಉಪೇಕ್ಖಾ (ಸಮಭಾವ) ಸ್ಥಿತಿ ಅವನಲ್ಲಿ ಉಂಟಾಗಲಿಲ್ಲ’ ಎಂದು. ಆಯುಷ್ಮಂತರೇ, ಆನಂತರದಲ್ಲಿ ಆ ಭಿಕ್ಷು ಈ ರೀತಿಯಾಗಿ ಬುದ್ಧರನ್ನು ಸ್ಮರಣೆ ಮಾಡಿದರೂ ಸಹ ಧರ್ಮವನ್ನು ಸ್ಮರಣೆ ಮಾಡಿದರೂ ಸಹ ಸಂಘವನ್ನು ಸ್ಮರಣೆ ಮಾಡಿದರೂ ಸಹ ಅದರಿಂದ ಲಭಿಸಬೇಕಿದ್ದ ಕೌಶಲ್ಯ ಸಂಬಂಧಿಯಾದ ಉಪೇಕ್ಖಾ (ಸಮಭಾವ) ಸ್ಥಿತಿ ಅವನಲ್ಲಿ ಈಗ ಉಂಟಾಗುತ್ತದೆ, ಇದರಿಂದಾಗಿ ಅವನು ಸಂತೋಷಗೊಳ್ಳುತ್ತಾನೆ. ಆಯುಷ್ಮಂತರೇ, ಈ ಹಂತದವರೆಗೆ ಆದರೂ ಕೂಡ ಆ ಭಿಕ್ಷು ಬಹಳ ಸಾಧಿಸಿದಂತೆಯೇ ಸರಿ.
    </p>
    <p> 7. “ಮತ್ತೆ ಆಯುಷ್ಮಂತರೇ, ಆಪೆÇೀ ಸತ್ವ ಯಾವುದು? ಸತ್ವ ಎಂದರೆ ಒಳಗಿನದಾಗಿರಬಹುದು ಅಥವಾ ಹೊರಗಿನದಾಗಿರಬಹುದು. ಆಯುಷ್ಮಂತರೇ, ಈ ಒಳಗಿನ ಸತ್ವ ಎಂದರೆ ಯಾವುದು? ಯಾವುದು ದ್ರವರೂಪಿಯೂ ಹರಿಯುವ ಸ್ಥಿತಿ ಹೊಂದಿರುವುದೋ ಅವುಗಳಿಂದಾಗಿದೆಯೋ ಅದು ಒಳಗಿನದು, ಅವುಗಳೆಂದರೆ- ಪಿತ್ತರಸ, ಕಫ, ಕೀವು, ರಕ್ತ, ಬೆವರು, ಕೊಬ್ಬು, ಕಣ್ಣೀರು, ರಕ್ತಸಾರ, ಜೊಲ್ಲು, ಶ್ಲೇಷ್ಮ ಗಂಟುಗಳಲ್ಲಿನ ತೈಲ, ಮೂತ್ರ ಅಥವಾ ಯಾವ ಯಾವ ಬೇರೆ ವಸ್ತುಗಳು ದ್ರವರೂಪಿ ಮತ್ತು ಹರಿಯುವ ಸ್ಥಿತಿ ಹೊಂದಿರುವುದೋ ಮತ್ತು ಅದರಿಂದಾಗಿದೆಯೋ ಅವು ಕೂಡ ಒಳಗಿನವು- ಆಯುಷ್ಮಂತರೇ, ಇವುಗಳು ಒಳಗಿನ ಆಪೆÇೀ ಸತ್ವ ಎಂದು ಹೇಳಲಾಗುತ್ತದೆ. ಅವುಗಳು ಒಳಗಿನ ಆಪೆÇೀ ಸತ್ವಗಳಾಗಿರಲಿ. ಅಥವಾ ಹೊರಗಿನ ಆಪೆÇೀ ಸತ್ವಗಳಾಗಿರಲಿ ಅವುಗಳು ಕೇವಲ ಆಪೆÇೀ ಸತ್ವ ಮಾತ್ರ. ‘ಇದು ನನ್ನದಲ್ಲ, ಇದು ನಾನಲ್ಲ, ಇದು ನನ್ನ ಆತ್ಮವು ಅಲ್ಲ’ ಎಂದು. ಈ ರೀತಿಯಾಗಿ ಸಮ್ಯಕ್ ಪ್ರಜ್ಞೆಯಿಂದ ಯಥಾರ್ಥವಾಗಿ ಕಾಣಬೇಕು. ಈ ರೀತಿಯಾಗಿ ಸಮ್ಯಕ್ ಪ್ರಜ್ಞೆಯಿಂದ ಯಥಾರ್ಥವಾಗಿ ಅರಿತುಕೊಂಡ ಮೇಲೆ ಆಪೆÇೀಸತ್ವವನ್ನು ಅನಾದರಿಸುತ್ತಾನೆ, ಚಿತ್ತವನ್ನು ಆಪೆÇೀಸತ್ವದಿಂದ ವಿಮೋಚನೆಗೊಳಿಸುತ್ತಾನೆ.
    </p>
    <p> 8. ಆಯುಷ್ಮಂತರೇ, ಇಂತಹ ಒಂದು ಸಮಯ ಬಂದೇ ಬರುತ್ತದೆ. ಆಗ ಹೊರಗಿನ ಸತ್ವಕ್ಷೋಭೆಗೊಳಗಾಗುತ್ತದೆ. ಅದು ಹಳ್ಳಿಯನ್ನು ಕೂಡ ಸೆಳೆದೊಯ್ಯುತ್ತದೆ, ನಗರವನ್ನು ಕೂಡ ಸೆಳೆದೊಯ್ಯುತ್ತದೆ. ರಾಜ್ಯಗಳನ್ನು ಕೂಡ ಸೆಳೆದೊಯ್ಯುತ್ತದೆ. ರಾಜ್ಯ ಮತ್ತು ದೇಶಗಳನ್ನು ಕೂಡ ಸೆಳೆದೊಯ್ಯುತ್ತದೆ. ಆಯುಷ್ಮಂರೇ, ಇಂತಹ ಒಂದು ಸಮಯ ಬಂದೇಬರಬಹುದು. ಆಗ ನೂರು ಯೋಜನೆಗಳ ಮಹಾಸಮುದ್ರದ ನೀರು ಕೂಡ ಇಳಿದು ಹೋಗಬಹುದು, ಇನ್ನೂರು ಯೋಜನೆಗಳ, ಮುನ್ನೂರು ಯೋಜನೆಗಳ, ನಾಲ್ಕುನೂರು ಯೋಜನೆಗಳ, ಐನೂರು ಯೋಜನೆಗಳ, ಆರನೂರು ಯೋಜನೆಗಳ, ಏಳುನೂರು ಯೋಜನೆಗಳ ನೀರು ಕೂಡ ಇಳಿದು ಹೋಗಬಹುದು. ಆಯುಷ್ಮಂತರೇ, ಇಂತಹ ಒಂದು ಸಮಯ ಬಂದೇ ಬರಬಹುದು. ಆಗ ಮಹಾ ಸಮುದ್ರದಲ್ಲಿ ಏಳು ತಾಳೆ ಮರದ ಆಳದಷ್ಟು ನೀರು ಉಂಟಾಗುತ್ತದೆ, ಆರು ತಾಳೆ ಮರದ ಆಳದಷ್ಟು, ಐದು ತಾಳೆ ಮರದ, ನಾಲ್ಕು ತಾಳೆ ಮರದ, ಮೂರು ತಾಳೆ ಮರದ, ಎರಡು ತಾಳೆ ಮರದ, ಒಂದು ತಾಳೆ ಮರದ ಆಳದಷ್ಟು ನೀರು ಉಂಟಾಗುತ್ತದೆ. ಆಯುಷ್ಮಂತರೇ, ಒಂದು ಸಮಯ ಬಂದೇ ಬರಬಹುದು. ಆಗ ಮಹಾ ಸಮುದ್ರದಲ್ಲಿ ಏಳು ಪುರುಷ ಪ್ರಮಾಣದ ನೀರು ಉಂಟಾಗುತ್ತದೆ. ಆರು ಪುರುಷ ಪ್ರಮಾಣದ, ಐದು ಪುರುಷ ಪ್ರಮಾಣದ, ನಾಲ್ಕು ಪುರುಷ ಪ್ರಮಾಣದ, ಮೂರು ಪುರುಷ ಪ್ರಮಾಣದ, ಎರಡು ಪುರುಷ ಪ್ರಮಾಣದ, ಒಂದು ಪುರುಷ ಪ್ರಮಾಣದ ನೀರು ಉಂಟಾಗುತ್ತದೆ. ಆಯುಷ್ಮಂತರೇ, ಒಂದು ಸಮಯ ಬಂದೇ ಬರಬಹುದು. ಆಗ ಮಹಾ ಸಮುದ್ರದಲ್ಲಿ ಅರ್ಧ ಪುರುಷ ಪ್ರಮಾಣದ ನೀರು ಉಂಟಾಗುತ್ತದೆ, ಸೊಂಟದವರೆಗೆ ನೀರು ಉಂಟಾಗುತ್ತದೆ, ಮೊಣಕಾಲಿನವರೆಗೆ ನೀರು ಉಂಟಾಗುತ್ತದೆ, ಹಿಮ್ಮಡಿಯವರೆಗೆ ನೀರು ಉಂಟಾಗುತ್ತದೆ, ಆಯುಷ್ಮಂತರೇ, ಒಂದು ಸಮಯ ಬಂದೇ ಬರಬಹುದು. ಆಗ ಮಹಾಸಮುದ್ರದಲ್ಲಿ ಕಾಲ್ಬೆರಳು ನೆನೆಯುವಷ್ಟು ನೀರು ಕೂಡ ಇರುವುದಿಲ್ಲ. ಆಯುಷ್ಮಂತರೇ, ಆ ಸಮಯದಲ್ಲಿ ಹೊರಗಿನ ತೇವ ಸತ್ವವು ಕಾಣದಂತಾಗುತ್ತದೆ. ಆಯುಷ್ಮಂತರೇ, ಬಹು ಪುರಾತನ ಎಂದು ಕರೆಸಿಕೊಳ್ಳುವ ಈ ಹೊರಗಿನ ತೇವಸತ್ವದ ಅನಿತ್ಯತೆಯನ್ನು ತೋರಿಸಬಹುದು, ಕ್ಷಯಿಸಿ ಹೋಗುವ ಸ್ಥಿತಿಯನ್ನು ತೋರಿಸಬಹುದು, ಕ್ಷೀಣಿಸಿಹೋಗುವ ಸ್ಥಿತಿಯನ್ನು ತೋರಿಸಬಹುದು, ಬದಲಾಗಿ ಹೋಗುವ ಸ್ಥಿತಿಯನ್ನು ತೋರಿಸಬಹುದು. ಆದ್ದರಿಂದ ಸ್ವಲ್ಪ ಕಾಲವೇ ಬದುಕುಳಿಯಬಲ್ಲ ಈ ಶರೀರವು ಇದು ನನ್ನದು ಎಂದು ಅಥವಾ ಇದು ನಾನು ಎಂದು ಅಥವಾ ಇದು ನನ್ನಿಂದ ಎಂದು ಆಸೆಪಡುವುದರಿಂದ ಏನನ್ನು ಸಾಧಿಸಬಹುದು? ಇಲ್ಲಿ ಆ ತರದ ಯಾವ ವಸ್ತುವೂ ಇಲ್ಲ. ಆಯುಷ್ಮಂತರೇ, ಆನಂತರದಲ್ಲಿ ಆ ಭಿಕ್ಷು ಈ ರೀತಿಯಾಗಿ ಬುದ್ಧರನ್ನು ಸ್ಮರಣೆ ಮಾಡಿದರೆ ಧರ್ಮವನ್ನು ಸ್ಮರಣೆ ಮಾಡಿದರೆ, ಸಂಘವನ್ನು ಸ್ಮರಣೆ ಮಾಡಿದರೆ, ಅದರಿಂದ ಲಭಿಸಬೇಕಿದ್ದ ಕೌಶಲ್ಯ ಸಂಬಂಧಿಯಾದ ಉಪೇಕ್ಖಾ (ಸಮಭಾವ) ಸ್ಥಿತಿ ಅವನಲ್ಲಿ ಈಗ ಉಂಟಾಗುತ್ತದೆ, ಇದರಿಂದಾಗಿ ಅವನು ಸಂತೋಷಗೊಳ್ಳುತ್ತಾನೆ. ಆಯುಷ್ಮಂತರೇ, ಈ ಹಂತದವರೆಗಾದರೂ ಕೂಡ ಆ ಭಿಕ್ಷು ಬಹಳ ಸಾಧಿಸಿದಂತೆಯೇ ಸರಿ.
    </p>
    <p> 9. “ಮತ್ತೆ ಆಯುಷ್ಮಂತರೇ, ತೇಜೋ ಸತ್ವ ಯಾವುದು? ತೇಜೋ ಸತ್ವ ಎಂದರೆ ಒಳಗಿನದಾಗಿರಬಹುದು ಅಥವಾ ಹೊರಗಿನದಾಗಿರಬಹುದು. ಮತ್ತೆ ಆಯುಷ್ಮಂತರೇ, ಈ ಒಳಗಿನ ತೇಜೋ ಸತ್ವ ಎಂದರೆ ಯಾವುದು? ಯಾವುದು ಉಷ್ಣತೆಯನ್ನು ಹೊಂದಿದೆಯೋ, ಶಾಖವನ್ನು ಹೊಂದಿದೆಯೋ ಅಥವಾ ಅವುಗಳಿಂದಾಗಿದೆಯೋ ಅದು ಒಳಗಿನ ಸತ್ವ. ಅವುಗಳೆಂದರೆ... ಯಾವುದು ಜೀವಕಾವನ್ನುಂಟುಮಾಡುವುದೋ ಯಾವುದು ಕ್ಷಯಿಸಿಬಿಡುವಂತಹದೋ ಯಾವುದು ಸುಟ್ಟುಹಾಕುವುದೋ, ಯಾವುದು ಅಗಿದು, ಕುಡಿದು, ಸೇವಿಸಿ ರುಚಿಪಟ್ಟು ಈ ಎಲ್ಲದರಿಂದಾಗಿ ಪೂರ್ಣವಾಗಿ ಜೀರ್ಣಗೊಳಿಸುವುದೋ ಅಥವಾ ಯಾವ ಯಾವ ಬೇರೆ ವಸ್ತುಗಳ ಉಷ್ಣತೆವುಳ್ಳದ್ದಾಗಿದೆಯೋ, ಶಾಖವುಳ್ಳದ್ದಾಗಿದೆಯೋ ಮತ್ತು ಅದರಿಂದಾಗಿದೆಯೋ, ಅವು ಕೂಡ ಒಳಗಿನವು. ಆಯುಷ್ಮಂತರೇ, ಇವುಗಳು ಒಳಗಿನ ಸತ್ವ ಎಂದು ಹೇಳಲ್ಪಡುತ್ತವೆ. ಅವು ಒಳಗಿನ ತೇಜೋ ಸತ್ವಗಳಾಗಿರಲಿ, ಅವುಗಳು ಕೇವಲ ಉಷ್ಣಸತ್ವ ಮಾತ್ರ. ‘ಇದು ನನ್ನದಲ್ಲ, ಇದು ನಾನಲ್ಲ, ಇದು ನನ್ನ ಆತ್ಮವು ಅಲ್ಲ’ ಎಂದು. ಈ ರೀತಿಯಗಿ ಸಮ್ಯಕ್ ಪ್ರಜ್ಞೆಯಿಂದ ಯಥಾರ್ಥವಾಗಿ ಕಾಣಬೇಕು. ಈ ರೀತಿಯಾಗ ಸಮ್ಯಕ್ ಪ್ರಜ್ಞೆಯಿಂದ ಯಥಾರ್ಥವಾಗಿ ಅರಿತುಕೊಂಡ ಮೇಲೆ ತೇಜೋಸತ್ವವನ್ನು ಅನಾದರಿಸುತ್ತಾನೆ, ಚಿತ್ತವನ್ನು ಉಷ್ಣ ಸತ್ವದಿಂದ ವಿಮೋಚನೆಗೊಳಿಸುತ್ತಾನೆ.
    </p>
    <p> 10. “ಆಯುಷ್ಮಂತರೇ, ಇಂತಹ ಒಂದು ಸಮಯ ಬಂದೇ ಬರುತ್ತದೆ. ಆಗ ಹೊರಗಿನ ಉಷ್ಣ ಸತ್ವ, ಕ್ಷೋಭೆಗೊಳಗಾಗುತ್ತದೆ. ಅದು ಹಳ್ಳಿಯನ್ನು ಕೂಡ ಸುಡುತ್ತದೆ. ಪಟ್ಟಣಗಳನ್ನು ಕೂಡ ಸುಡುತ್ತದೆ, ನಗರಗಳನ್ನು ಕೂಡ ಸುಡುತ್ತದೆ, ರಾಜ್ಯಗಳನ್ನು ಕೂಡ ಸುಡುತ್ತದೆ, ರಾಜ್ಯ ಮತ್ತು ದೇಶಗಳನ್ನು ಕೂಡ ಸುಡುತ್ತದೆ. ಅದು ಬೆಳೆಗಳ ಕೊನೆಯ ಅಂಚನ್ನು ತಲುಪಿದಾಗ ಅಥವಾ ಹೆದ್ದಾರಿಯ ಅಂಚನ್ನು ತಲುಪಿದಾಗ ಅಥವಾ ಗುಡ್ಡದ ಅಂಚನ್ನು ತಲುಪಿದಾಗ ನೀರಿನ ಅಂಚನ್ನು ತಲುಪಿದಾಗ ಅದು ಇಂಧನ ಇಲ್ಲದಂತಾಗಿ ಆರಿಹೋಗುತ್ತದೆ. ಆಯುಷ್ಮಂತರೇ, ಒಂದು ಸಮಯ ಬಂದೇ ಬರುತ್ತದೆ. ಕೋಳಿಯ ಪುಕ್ಕದಿಂದಲೋ ಅಥವಾ ಪಕ್ಷಿಗಳ ಎಲುಬಿನಿಂದಲು ಬೆಂಕಿಯನ್ನು ಹೊತ್ತಿಸುತ್ತಾರೆ. ಆಯುಷ್ಮಂತರೇ ಬಹು ಪುರಾತನ ಎಂದು ಕರೆಸಿಕೊಳ್ಳುವ ಈ ಹೊರಗಿನ ಉಷ್ಣಸತ್ವದ ಅನಿತ್ಯತೆಯನ್ನು ತೋರಿಸಬಹುದು, ಕ್ಷಯಿಸಿ ಹೋಗುವ ಸ್ಥಿತಿಯನ್ನು ತೋರಿಸಬಹುದು, ಕ್ಷೀಣಿಸಿ ಹೋಗುವ ಸ್ಥಿತಿಯನ್ನು ತೋರಿಸಬಹುದು, ಬದಲಾಗಿ ಹೋಗುವ ಸ್ಥಿತಿಯನ್ನು ತೋರಿಸಬಹುದು. ಆದ್ದರಿಂದ ಸ್ವಲ್ಪ ಕಾಲವೇ ಬದುಕುಳಿಯಬಲ್ಲ ಈ ಶರೀರವು ಇದು ನನ್ನದು ಎಂದು ಅಥವಾ ಇದು ನಾನು ಎಂದು ಅಥವಾ ಇದು ನನ್ನಿಂದ ಎಂದು ಆಸೆ ಪಡುವುದರಿಂದ ಏನನ್ನು ಸಾಧಿಸಬಹುದು? ಇಲ್ಲಿ ಆ ತರದ ಯಾವ ವಸ್ತುವೂ ಇಲ್ಲ... ಆಯುಷ್ಮಂತರೇ, ಆ ನಂತರದಲ್ಲಿ ಆ ಭಿಕ್ಷು ಈ ರೀತಿಯಾಗಿ ಬುದ್ಧರನ್ನು ಸ್ಮರಣೆ ಮಾಡಿದರೆ ಸಹ, ಈ ರೀತಿಯಾಗಿ ಧರ್ಮವನ್ನು ಸ್ಮರಣೆ ಮಾಡಿದರೆ, ಈ ರೀತಿಯಾಗಿ ಸಂಘವನ್ನು ಸ್ಮರಣೆ ಮಾಡಿದರೆ ಅದರಿಂದ ಲಭಿಸಬೇಕಿದ್ದ ಕೌಶಲ್ಯ ಸಂಬಂಧಿಯಾದ ಉಪೇಕ್ಖಾ (ಸಮಭಾವ) ಸ್ಥಿತಿ ಅವನಲ್ಲಿ ಈಗ ಉಂಟಾಗುತ್ತದೆ. ಇದರಿಂದಾಗಿ ಅವನು ಸಂತೋಷಗೊಳ್ಳುತ್ತಾನೆ. ಆಯುಷ್ಮಂತರೇ, ಈ ಹಂತದವರೆಗೆ ಆದರೂ ಕೂಡ ಆ ಭಿಕ್ಷು ಬಹಳ ಸಾಧಿಸಿದಂತೆಯೇ ಸರಿ.
    </p>
    <p> 11. “ಮತ್ತೆ, ಆಯುಷ್ಮಂತರೇ, ಗಾಳಿ ಸತ್ವ ಯಾವುದು? ವಾಯು ಸತ್ವ ಎಂದರೆ ಒಳಗಿನದಾಗಿರಬಹುದು ಅಥವಾ ಹೊರಗಿನದಾಗಿರಬಹುದು. ಆಯುಷ್ಮಂತರೇ, ಈ ಒಳಗಿನ ವಾಯುಸತ್ವ ಎಂದರೆ ಯವುದು? ಯಾವುದು ಚಲನೆ ಹೊಂದಿದೆಯೋ, ಯಾವುದು ವಾಯುರೂಪದಲ್ಲಿದೆಯೋ ಅಥವಾ ಅವುಗಳಿಂದಾಗಿದೆಯೋ ಅದು ಒಳಗಿನ ವಾಯುಸತ್ವ. ಅವುಗಳೆಂದರೆ- ಮೇಲೆ ಬರುವ ಗಾಳಿ, ಕೆಳಗೆ ಹೋಗುವ ಗಾಳಿ, ಹೊಟ್ಟೆಯೊಳಗಿನ ಜಠರದ ಒಳಗಿನ ಗಾಳಿ, ಅಂಗ ಪ್ರತ್ಯಂಗಗಳಲ್ಲಿ ಓಡಾಡುವ ಗಾಳಿ, ಉಚ್ಛ್ವಾಸ, ನಿಶ್ವಾಸ ಅಥವಾ ಯಾವ ಯಾವ ಬೇರೆ ವಸ್ತುಗಳು ಚಲನೆ ಹೊಂದಿವೆಯೋ ಗಾಳಿರೂಪದಲ್ಲಿವೆಯೋ ಮತ್ತು ಅದರಿಂದಾಗಿವೆಯೋ ಅವು ಕೂಡ ಒಳಗಿನವು. ಆಯುಷ್ಮಂತರೇ, ಇವುಗಳು ಒಳಗಿನ ವಾಯುಸತ್ವ ಎಂದು ಹೇಳಲ್ಪಡುತ್ತವೆ. ಅವುಗಳು ಒಳಗಿನ ವಾಯುಸತ್ವಗಳಾಗಿರಲಿ ಅಥವಾ ಹೊರಗಿನ ವಾಯುಸತ್ವಗಳಾಗಿರಲಿ ಅವುಗಳು ಕೇವಲ ವಾಯುಸತ್ವ ಮಾತ್ರ. ‘ಇದು ನನ್ನದಲ್ಲ, ಇದು ನಾನಲ್ಲ, ಇದು ನನ್ನ ಆತ್ಮವು ಅಲ್ಲ’ ಎಂದು ಈ ರೀತಿಯಾಗಿ ಸಮ್ಯಕ್ ಪ್ರಜ್ಞೆಯಿಂದ ಯಥಾರ್ಥವಾಗಿ ಅರಿತುಕೊಂಡ ಮೇಲೆ ವಾಯುಸತ್ವವನ್ನು ಅನಾದರಿಸುತ್ತಾನೆ, ಚಿತ್ತವನ್ನು ವಾಯುಸತ್ವದಿಂದ ವಿಮೋಚನೆಗೊಳಿಸುತ್ತಾನೆ.
    </p>
    <p> 12. “ಆಯುಷ್ಮಂತರೇ, ಇಂತಹ ಒಂದು ಸಮಯ ಬಂದೇ ಬರುತ್ತದೆ. ಆಗ ಹೊರಗಿನ ವಾಯುಸತ್ವ, ಕ್ಷೋಭೆಗೊಳಗಾಗುತ್ತದೆ. ಅದು ಹಳ್ಳಿಯನ್ನು ಕೂಡ ನಾಶ ಮಾಡುತ್ತದೆ. ಪಟ್ಟಣಗಳನ್ನು ಕೂಡ ನಾಶಮಾಡುತ್ತದೆ. ನಗರಗಳನ್ನು ಕೂಡ ನಾಶಮಾಡುತ್ತದೆ, ರಾಜ್ಯಗಳನ್ನು ಕೂಡ ನಾಶ ಮಾಡುತ್ತದೆ, ರಾಜ್ಯ ಮತ್ತು ದೇಶಗಳನ್ನು ಕೂಡ ನಾಶಮಾಡುತ್ತದೆ. ಆಯುಷ್ಮಂತರೇ, ಒಂದು ಸಮಯ ಬಂದೇ ಬರಬಹುದು. ಬೇಸಿಗೆ ಕಾಲದ ಕೊನೆಯ ತಿಂಗಳಿನಲ್ಲಿ ಗಾಳಿಗಾಗಿ ಆಶಿಸಿದಾಗ ಎಲೆಗಳಿಂದಾದ ಬೀಸಣಿಗೆಯಿಂದಲೂ ಮತ್ತು ಬೆಂಕಿಗಾಗಿ ಬೀಸುವ ಬೀಸಣಿಗೆಯಿಂದಲೂ ಬೀಸುತ್ತಾರೆ. ಆದರೆ ಹುಲ್ಲಿನ ಮೇಲೆ ಬೀಸಿ ಬರುವ ತಂಗಾಳಿಯನ್ನು ಆಶಿಸಲಾಗುವುದಿಲ್ಲ. ಆಯುಷ್ಮಂತರೇ, ಬಹು ಪುರಾತನವೆಂದು ಕರೆಸಿಕೊಳ್ಳುವ ಈ ಹೊರಗಿನ ಗಾಳಿಸತ್ವದ ಅನಿತ್ಯತೆಯನ್ನು ತೋರಿಸಬಹುದು, ಕ್ಷಯಿಸಿ ಹೋಗುವ ಸ್ಥಿತಿಯನ್ನು ತೋರಿಸಬಹುದು, ಕ್ಷೀಣಿಸಿ ಹೋಗುವ ಸ್ಥಿತಿಯನ್ನು ತೋರಿಸಬಹುದು, ಬದಲಾಗಿ ಹೋಗುವ ಸ್ಥಿತಿಯನ್ನು ತೋರಿಸಬಹುದು. ಆದ್ದರಿಂದ ಸ್ವಲ್ಪ ಕಾಲವೇ ಬದುಕುಳಿಯಬಲ್ಲ ಈ ಶರೀರವು ಇದು ‘ನನ್ನದು’ ಎಂದು ಅಥವಾ ‘ಇದು ನಾನು’ ಎಂದು ಅಥವಾ ‘ಇದು ನನ್ನಿಂದ’ ಎಂದು ಆಸೆ ಪಡುವುದರಿಂದ ಏನನ್ನು ಸಾಧಿಸಬಹುದು? ಇಲ್ಲಿ ಆ ತರದ ಯಾವ ವಸ್ತುವೂ ಇಲ್ಲ.
    </p>
    <p> “ಆಯುಷ್ಮಂತರೇ, ಈ ಭಿಕ್ಷುವನ್ನು ಒಂದುವೇಳೆ ಇತರರು ಬಯ್ದರೆ, ದೂಷಿಸಿದರೆ, ರೇಗಿಸಿದರೆ, ಪೀಡಿಸಿದರೆ ಅವನು ಈ ರೀತಿಯಾಗಿ ಆಲೋಚಿಸುತ್ತಾನೆ- ‘ನನ್ನಲ್ಲಿ ಹುಟ್ಟಿರುವ ಈ ದುಃಖ ಅನುಭವವು ಕಿವಿಯ ಕೇಳುವಿಕೆಯಿಂದ ಉಂಟಾದದ್ದು. ಅದಕ್ಕೆ ಕಾರಣವುಂಟು, ಕಾರಣ ಇಲ್ಲದಿಲ್ಲ. ಕಾರಣವೇನು? ಸ್ಪರ್ಶವೇ ಕಾರಣ. ಅವನು ಸ್ಪರ್ಶವು ಅನಿತ್ಯವೆಂದು ಕಾಣುತ್ತಾನೆ, ಅನುಭವವು ಅನಿತ್ಯವೆಂದು ಕಾಣುತ್ತಾನೆ. ಗ್ರಹಿಕೆಯು ಅನಿತ್ಯವೆಂದು ಕಾಣುತ್ತಾನೆ. ಅವನ ಚಿತ್ತವು ಮೂಲ ಸತ್ವದ ವಸ್ತುವಿನ ಬಗ್ಗೆ ಆನಂದಪಡುತ್ತದೆ, ಸಂತೋಷಪಡುತ್ತದೆ, ಸಮಾಧಾನ ಹೊಂದುತ್ತದೆ, ಹಾಗೂ ಅದರಲ್ಲೇ ಉಳಿಯುತ್ತದೆ.
    </p>
    <p> “ಆಯುಷ್ಮಂತರೇ ಆ ಭಿಕ್ಷುವಿನ ಮೇಲೆ ಇತರರು ಇಷ್ಟವಲ್ಲದ, ಅಪೇಕ್ಷಿತವಲ್ಲದ (ಆನಂದವಲ್ಲದ) ಕಾರ್ಯವೆಸಗಿದರೆ ಅವರ ಕೈಗಳಿಂದ ಹೊಡೆದಾಗಲೂ, ಮಣ್ಣಿನ ಹೆಂಟೆಯಿಂದ ಹೊಡೆದಾಗಲೂ, ಕೋಲಿನಿಂದ ಹೊಡೆದಾಗಲೂ, ಆಯುಧದಿಂದ ಹೊಡೆದಾಗಲೂ ಅವನು ಈ ರೀತಿ ಯೋಚಿಸುತ್ತಾನೆ- ಈ ನನ್ನ ಶರೀರವು ಹೇಗಿದೆಯೆಂದರೆ, ಈ ನನ್ನ ಶರೀರ ಕೈಗಳಿಂದ ಹೊಡೆದಾಗಲೂ ಕೂಡ ಯಾತನೆಯಾಗುತ್ತದೆ, ಮಣ್ಣಿನ ಹೆಂಟೆಯಿಂದ ಹೊಡೆದಾಗಲೂ ಯಾತನೆಯಾಗುತ್ತದೆ, ಕೋಲಿನಿಂದ ಹೊಡೆದಾಗಲೂ ಕೂಡ ಯಾತನೆಯಾಗುತ್ತದೆ, ಆಯುಧದಿಂದ ಹೊಡೆದಾಗಲೂ ಕೂಡ ಯಾತನೆಯಾಗುತ್ತದೆ. ಭಗವಾನರು ಗರಗಸದ ಉಪಮೆಯಲ್ಲಿ ಈ ರೀತಿ ಹೇಳಿದ್ದಾರೆ- ‘ಭಿಕ್ಷುಗಳೇ, ಎರಡುಕಡೆ ಮರದ ಹಿಡಿಕೆಯುಳ್ಳ ಗರಗಸದಿಂದ ಕಳ್ಳನು ಅಂಗಾಗಗಳನ್ನು ಬಿಡಿಬಿಡಿಯಾಗಿ ಕತ್ತರಿಸುತ್ತಾನೆ. ಆಗಲೂ ಕೂಡ ಯಾರ ಮನಸ್ಸು ದ್ವೇಷದಿಂದ ಕೂಡುವುದೋ ಅವನು ನನ್ನ ಅನುಶಾಸನೆಯನ್ನು ಅನುಸರಿಸುವವನಾಗುವುದಿಲ್ಲ’ ಎಂದು. ನನ್ನಲ್ಲಿ ಆಲಸ್ಯವರಿಯದ ಪುರುಷ ಪ್ರಯತ್ನವನ್ನು ಕಡೆದು ತೆಗೆಯುತ್ತೇನೆ. ಆ ಕಳಂಕಿತ ಜಾಗ್ರತ ಸ್ಥಿತಿಯನ್ನು ಉಪಸ್ಥಿತಗೊಳಿಸುತ್ತೇನೆ. ಶರೀರವನ್ನು ಉಪಶಾಂತಗೊಳಿಸಿ ವೇದನಾತೀತನಾಗುತ್ತೇನೆ, ಚಿತ್ತವನ್ನು ಸಮಸ್ಥಿತಿಯಲ್ಲಿಟ್ಟು ಏಕಾಗ್ರತೆಯನ್ನು ಹೊಂದುತ್ತೇನೆ. ಈಗ ಮನಃಪೂರ್ವಕವಾಗಿ ಈ ಶರೀರವು ಕೈಗಳ ಹೊಡೆತದಿಂದ ಯಾತನೆಗೊಂಡರೂ, ಮಣ್ಣಿನ ಹೆಂಟೆಯ ಹೊಡೆತದಿಂದ ಯಾತನೆಗೊಂಡರೂ, ಕೋಲಿನ ಹೊಡೆತದಿಂದ ಯಾತನೆಗೊಂಡರೂ, ಆಯುಧಗಳ ಹೊಡೆತದಿಂದ ಯಾತನೆಗೊಂಡರೂ, ನಾನು ಬುದ್ಧರ ಅನುಶಾಸನವನ್ನು ಅನುಸರಿಸುವವನಾಗುತ್ತೇನೆ ಎಂದು.
    </p>
    <p> “ಆಯುಷ್ಮಂತರೇ, ಆ ಭಿಕ್ಷು ಈ ರೀತಿಯಾಗಿ ಬುದ್ಧರನ್ನು ಸ್ಮರಣೆ ಮಾಡಿದರೂ ಸಹ, ಧರ್ಮವನ್ನು ಸ್ಮರಣೆ ಮಾಡಿದರೂ ಸಹ, ಸಂಘವನ್ನು ಸ್ಮರಣೆ ಮಾಡಿದರೂ ಸಹ ಅದರಿಂದ ಲಭಿಸಬೇಕಿದ್ದ ಕೌಶಲ್ಯ ಸಂಬಂಧಿಯಾದ ಉಪೇಕ್ಖಾ (ಸಮಭಾವ) ಸ್ಥಿತಿ ಅವನಲ್ಲಿ ಉಂಟಾಗುವುದಿಲ್ಲ. ಅದಕ್ಕಾಗಿ ಅವನು ಪರಿತಪಿಸುತ್ತಾನೆ, ಸಂವೇಗ ಉಂಟಾಗುತ್ತದೆ- ‘ಇದು ನನಗೆ ನಷ್ಟ ಉಂಟುಮಾಡುತ್ತದೆ, ಅದರಿಂದ ನನಗೆ ಲಾಭವಾಗುವುದಿಲ್ಲ, ಅದನ್ನು ನಾನು ಅನ್ಯಾಯವಾಗಿ ಪಡೆದಂತಾಗಿದೆ, ಅದನ್ನು ನ್ಯಾಯವಾಗಿ ಪಡೆದಂತಾಗಿಲ್ಲ. ಏಕೆಂದರೆ ನಾನು ಈ ರೀತಿಯಾಗಿ ಬುದ್ಧರನ್ನು ಸ್ಮರಣೆ ಮಾಡಿದರೂ ಸಹ, ಧರ್ಮವನ್ನು ಸ್ಮರಣೆ ಮಾಡಿದರೂ ಸಹ, ಸಂಘವನ್ನು ಸ್ಮರಣೆ ಮಾಡಿದರೂ ಸಹ ಅದರಿಂದ ಲಭಿಸಬೇಕಿದ್ದ ಕೌಶಲ್ಯ ಸಂಬಂಧಿಯಾದ ಉಪೇಕ್ಖಾ ಸಮಭಾವ ಸ್ಥಿತಿ ನನ್ನಲ್ಲಿ ಉಂಟಾಗಲಿಲ್ಲ’ ಎಂದು. ಹೇಗೆಂದರೆ ಆಯುಷ್ಮಂತರೇ, ಸೊಸೆ ತನ್ನ ಮಾವನ ಸ್ಥಿತಿ ಕಂಡು ಮರಗುವಂತೆ ಸಂವೇಗಗೊಳ್ಳುವಂತೆ. ಅದೇರೀತಿಯಲ್ಲಿ ಕೂಡ. ಆಯುಷ್ಮಂತರೇ, ಆ ಭಿಕ್ಷು ಈ ರೀತಿಯಾಗಿ ಬುದ್ಧರನ್ನು ಸ್ಮರಣೆ ಮಾಡಿದರೂ ಸಹ, ಧರ್ಮವನ್ನು ಸ್ಮರಣೆ ಮಾಡಿದರೂ ಸಹ, ಸಂಘವನ್ನು ಸ್ಮರಣೆ ಮಾಡಿದರೂ ಸಹ ಅದರಿಂದ ಲಭಿಸಬೇಕಿದ್ದ ಕೌಶಲ್ಯ ಸಂಬಂಧಿಯಾದ ಉಪೇಕ್ಖಾ ಸಮಭಾವ ಸ್ಥಿತಿ ಅವನಲ್ಲಿ ಉಂಟಾಗುವುದಿಲ್ಲ. ಅದಕ್ಕಾಗಿ ಅವನು ಪರಿತಪಿಸುತ್ತಾನೆ, ಸಂವೇಗ ಉಂಟಾಗುತ್ತದೆ- ‘ಅದು ನನಗೆ ನಷ್ಟ ಉಂಟುಮಾಡುತ್ತದೆ. ಅದರಿಂದ ನನಗೆ ಲಾಭವಾಗುವುದಿಲ್ಲ. ಅದನ್ನು ನಾನು ಅನ್ಯಾಯವಾಗಿ ಪಡೆದಂತಾಗಿದೆ, ಅದನ್ನು ನ್ಯಾಯವಾಗಿ ಪಡೆದಂತಾಗಿಲ್ಲ. ಏಕೆಂದರೆ ನಾನು ಈ ರೀತಿಯಾಗಿ ಬುದ್ಧರನ್ನು ಸ್ಮರಣೆ ಮಾಡಿದರೂ ಸಹ ಈ ರೀತಿಯಾಗಿ ಧರ್ಮವನ್ನು ಸ್ಮರಣೆ ಮಾಡಿದರೂ ಸಹ, ಈ ರೀತಿಯಾಗಿ ಸಂಘವನ್ನು ಸ್ಮರಣೆ ಮಾಡಿದರೂ ಸಹ ಅದರಿಂದ ಲಭಿಸಬೇಕಿದ್ದ ಕೌಶಲ್ಯ ಸಂಬಂಧಿಯಾದ ಉಪೇಕ್ಖಾ (ಸಮಭಾವ) ಸ್ಥಿತಿ ಅವನಲ್ಲಿ ಉಂಟಾಗಲಿಲ್ಲ’ ಎಂದು. ಆಯುಷ್ಮಂತರೇ, ಆನಂತರದಲ್ಲಿ ಆ ಭಿಕ್ಷು ಈ ರೀತಿಯಾಗಿ ಬುದ್ಧರನ್ನು ಸ್ಮರಣೆ ಮಾಡಿದರೂ ಸಹ ಧರ್ಮವನ್ನು ಸ್ಮರಣೆ ಮಾಡಿದರೂ ಸಹ ಸಂಘವನ್ನು ಸ್ಮರಣೆ ಮಾಡಿದರೂ ಸಹ ಅದರಿಂದ ಲಭಿಸಬೇಕಿದ್ದ ಕೌಶಲ್ಯ ಸಂಬಂಧಿಯಾದ ಉಪೇಕ್ಖಾ (ಸಮಭಾವ) ಸ್ಥಿತಿ ಅವನಲ್ಲಿ ಈಗ ಉಂಟಾಗುತ್ತದೆ, ಇದರಿಂದಾಗಿ ಅವನು ಸಂತೋಷಗೊಳ್ಳುತ್ತಾನೆ. ಆಯುಷ್ಮಂತರೇ, ಈ ಹಂತದವರೆಗೆ ಆದರೂ ಕೂಡ ಆ ಭಿಕ್ಷು ಬಹಳ ಸಾಧಿಸಿದಂತೆಯೇ ಸರಿ.
    </p>
    <p> 13. “ಆಯುಷ್ಮಂತರೇ, ಅದು ಹೇಗೆಂದರೆ ಬಂಬುಗಳಿಂದ ಕೂಡಿರುವ, ಬಳ್ಳಿಗಳಿಂದ ಕೂಡಿರುವ, ಹುಲ್ಲಿನಿಂದ ಕೂಡಿರುವ, ಮಣ್ಣಿನಿಂದ ಕೂಡಿರುವ ಪ್ರದೇಶವನ್ನು ಮನೆಯೆನ್ನುವಂತೆ, ಮನೆಯೆಂದು ಕರೆಯಲ್ಪಡುವಂತೆಯೇ ಅದೇರೀತಿಯಲ್ಲಿ ಕೂಡ ಆಯುಷ್ಮಂತರೇ, ಮೂಳೆಗಳಿಂದ ಕೂಡಿರುವ, ನರಗಳಿಂದ ಕೂಡಿರುವ, ಮಾಂಸದಿಂದ ಕೂಡಿರುವ, ಚರ್ಮದಿಂದ ಕೂಡಿರುವ ಸ್ಥಳವು ‘ಆಕೃತಿ’ (ದೇಹ) ಎಂದು ಕರೆಯಲ್ಪಡುತ್ತದೆ.42 ಆಯುಷ್ಮಂತರೇ, ಒಂದುವೇಳೆ ಒಳಗಿರುವ ಕಣ್ಣು ಚೆನ್ನಾಗಿರುವುದಾದರೂ, ಹೊರಗಿನ ಆಕೃತಿಗಳು ದೃಷ್ಟಿಪಟಲದಲ್ಲಿ ಹಾಯದಿದ್ದರೆ, ಆಗ ಅದು ಇದರ ದೃಷ್ಟಿಗೆ ನಿಲುಕುವುದಿಲ್ಲ. ಹಾಗಾಗಿ ಅದರಿಂದ ಉಂಟಾಗಬಹುದಿದ್ದ ಮಾನಸಿಕ ಪ್ರತಿಸ್ಪಂದನ ಉಂಟಾಗುವುದಿಲ್ಲ.43 ಆಯುಷ್ಮಂತರೇ, ಒಂದು ವೇಳೆ ಒಳಗಿರುವ ಕಣ್ಣು ಚೆನ್ನಾಗಿರುವುದಾದರೂ, ಹೊರಗಿನ ಆಕೃತಿಗಳು ದೃಷ್ಟಿಪಟಲದಲ್ಲಿ ಹಾದರೂ ಕೂಡ, ಆಗ ಅದು ಇದರ ದೃಷ್ಟಿಗೆ ನಿಲುಕದಿದ್ದಾಗ, ಆಗಲೂ ಕೂಡ ಅದರಿಂದ ಉಂಟಾಗಬಹುದಿದ್ದ ಮಾನಸಿಕ ಪ್ರತಿಸ್ಪಂದನ ಉಂಟಾಗುವುದಿಲ್ಲ. ಆದರೆ ಆಯುಷ್ಮಂತರೇ, ಯಾವಾಗ ಒಳಗಿನ ಕಣ್ಣು ಚೆನ್ನಾಗಿರುವುದಾದರೂ, ಹೊರಗಿನ ಆಕೃತಿಗಳು ದೃಷ್ಟಿಪಟಲದಲ್ಲಿ ಹಾದಾಗ, ಅದು ಇದರ ದೃಷ್ಟಿಗೆ ನಿಲುಕಿದಾಗ ಅದರಿಂದಾಗಿ ಉಂಟಾಗಬಹುದಾಗಿ ಮಾನಸಿಕ ಪ್ರತಿಸ್ಪಂದನ ಉಂಟಾಗುತ್ತದೆ.44 ಅದೇರೀತಿಯಲ್ಲಿ ಯಾವ ಯಾವುದು ಆಕಾರವನ್ನು ಉಳ್ಳದ್ದಾಗಿದೆಯೋ ಅವುಗಳೆಲ್ಲವೂ ಆಕಾರ ಬಂಧನ ತತ್ವರಾಶಿಯೆಂಬುದಾಗಿ ಅಡಕಗೊಳ್ಳುತ್ತವೆ. ಅದೇರೀತಿಯಲ್ಲಿ ಯಾವು ಯಾವುದು ಅನುಭವವುಳ್ಳದ್ದಾಗಿದೆಯೋ ಅವುಗಳೆಲ್ಲವೂ ಅನುಭವ ಬಂಧನ ತತ್ವರಾಶಿಯೆಂಬುದಾಗಿ ಅಡಕಗೊಳ್ಳುತ್ತವೆ. ಅದೇರೀತಿಯಲ್ಲಿ ಯಾವು ಯಾವುದು ಗ್ರಹಿಕೆವುಳ್ಳದ್ದಾಗಿದೆಯೋ ಅವುಗಳೆಲ್ಲವೂ ಗ್ರಹಿಕೆ ಬಂಧನ ತತ್ವರಾಶಿಯೆಂಬುದಾಗಿ ಅಡಕಗೊಳ್ಳುತ್ತವೆ. ಅದೇ ರೀತಿಯಲ್ಲಿ ಮನೋ ನಿರ್ಮಾಣ ತತ್ವರಾಶಿಯೆಂಬುದಾಗಿ ಅಡಕಗೊಳ್ಳುತ್ತವೆ. ಅದೇರೀತಿಯಲ್ಲಿ ಯಾವು ಯಾವುದು ಅರಿವನ್ನು ಉಳ್ಳದ್ದಾಗಿವೆಯೋ ಅವುಗಳೆಲ್ಲವೂ ಕೂಡ ಅರಿವು ಬಂಧನ ತತ್ವರಾಶಿಯೆಂಬುದಾಗಿ ಅಡಕಗೊಳ್ಳುತ್ತವೆ.
    </p>
    <h2>3. ದುಃಖದ ಹುಟ್ಟು
    </h2>
    <p> 14. ಅವನು ಈ ರೀತಿಯಲ್ಲಿ ಅರಿಯುತ್ತಾನೆ- ‘ಅಡಕವಾಗಿರುವ, ಒಟ್ಟಾಗಿ ಕೂಡಿರುವ, ಸಂಬಂಧ ಹೊಂದಿರುವ ಈ ಐದು ಬಂಧನ ತತ್ವ ರಾಶಿಗಳು ಇರುವ ರೀತಿಯಲ್ಲಿಯೇ ಹೇಳಲ್ಪಟ್ಟಿವೆ. ಭಗವಾನರಿಂದ ಈ ರೀತಿಯಾಗಿ ಹೇಳಲ್ಪಟ್ಟಿದೆ- ‘ಯಾರು ಕಾರ್ಯ ಕಾರಣ ಸಂಬಂಧಿ ಉತ್ಪತ್ತಿಯನ್ನು ಅರಿಯುತ್ತಾರೋ ಅವರು ಧರ್ಮವನ್ನು ಅರಿಯುತ್ತಾರೆ; ಯಾರು ಧರ್ಮವನ್ನು ಅರಿಯುತ್ತಾರೋ ಅವರು ಕಾರ್ಯ ಕಾರಣ ಸಂಬಂಧ ಅರಿಯುತ್ತಾರೆ’45 ಎಂದು.
    </p>
    <p> ಇವು ಕಾರ್ಯಕಾರಣ ಸಂಬಂಧದಿಂದ ಹುಟ್ಟಿದ್ದು, ಅವುಗಳೆಂದರೆ ಐದು ಬಂಧನ ತತ್ವ ರಾಶಿಗಳು. ಈ ಐದು ಬಂಧನ ತತ್ವ ರಾಶಿಗಳಲ್ಲಿ ಆಸೆ, ಇಂದ್ರಿಯ ಕಾಮನೆ, ವಿಶ್ವಾಸ ಹೊಂದಲೇಬೇಕೆನ್ನುವ ಇಚ್ಛೆ. ಇವುಗಳೇ ದುಃಖದ ಹುಟ್ಟಿನ ಕಾರಣಗಳು.46 ಈ ಐದು ಬಂಧನ ತತ್ವ ರಾಶಿಗಳಲ್ಲಿ ಆಸೆ ಮತ್ತು ಅನುರಾಗ ಬಂಧವನ್ನು ನಿಯಂತ್ರಿಸುವುದು. ಆಸೆ ಮತ್ತು ಅನುರಾಗವನ್ನು ತೊರೆಯುವುದು. ಇವೇ ದುಃಖದ ನಿರೋಧ ಎನ್ನುವುದು. ಆಯುಷ್ಮಂತರೇ, ಈ ಹಂತದವರೆಗಾದರೂ ಕೂಡ ಆ ಭಿಕ್ಷು ಬಹಳ ಸಾಧಿಸಿದಂತೆಯೇ ಸರಿ.47
    </p>
    <p> 15. “ಆಯುಷ್ಮಂತರೇ, ಒಳಗಿನದಾದ ಕಿವಿ ಚೆನ್ನಾಗಿರುವುದಾದರೂ ಮೂಗು ಚೆನ್ನಾಗಿರುವುದಾದರೂ... ನಾಲಿಗೆ ಚೆನ್ನಾಗಿರುವುದಾದರೂ... ಶರೀರ ಚೆನ್ನಾಗಿರುವುದಾದರೂ... ಮನಸ್ಸು ಚೆನ್ನಾಗಿರುವುದಾದರೂ, ಹೊರಗಿನ ಮನೋ ವಿಷಯಗಳು ಅದರ ಲಕ್ಷ್ಯಕ್ಕೆ ನಿಲುಕದಿದ್ದರೆ, ಆಗಲೂ ಕೂಡ ಅದರಿಂದ ಉಂಟಾಗಬಹುದಿದ್ದ ಮಾನಸಿಕ ಪ್ರತಿಸ್ಪಂದನ ಉಂಟಾಗುವುದಿಲ್ಲ.48 ಆದರೆ ಆಯುಷ್ಮತರೇ, ಒಳಗಿನ ಕಿವಿ... ಮೂಗು... ನಾಲಿಗೆ... ಶರೀರ... ಮನಸ್ಸು ಕುಶಲವಾಗಿದ್ದು ಹೊರಗಿನ ವಿಷಯಗಳು ಲಕ್ಷ್ಯಕ್ಕೆ ಬಂದಾಗಲೂ ಮಾನಸಿಕ ಸ್ಪಂದನ ಉಂಟಾಗುವುದಿಲ್ಲ.49 ಆದರೆ ಆಯುಷ್ಮಂತರೇ, ಯಾವಾಗ ಒಳಗಿನ (ಕಿವಿ, ಮೂಗು, ನಾಲಿಗೆ, ಶರೀರ) ಮನಸ್ಸು ಚೆನ್ನಾಗಿರದೆ ಹೊರಗಿನ ಮನೋ ವಿಷಯಗಳು ಅದರ ಲಕ್ಷ್ಯಕ್ಕೆ ಬಂದಾಗ, ಆಗ ಅದು ಇದರ ಲಕ್ಷ್ಮಕ್ಕೆ (ಪರಸ್ಪರ ಗಮನಸೆಳೆದಾಗ) ನಿಲುಕಿದಾಗ, ಅದರಿಂದ ಉಂಟಾಗಬಹುದಿದ್ದ ಮಾನಸಿಕ ಪ್ರತಿಸ್ಪಂದನ ಉಂಟಾಗುತ್ತದೆ. ಅದೇರೀತಿಯಲ್ಲಿ ಯಾವು ಯಾವುದು ಆಕಾರವನ್ನು ಉಳ್ಳದ್ದಾಗಿದೆಯೋ ಅವುಗಳೆಲ್ಲವೂ ಆಕಾರ ಬಂಧನ ತತ್ವರಾಶಿಯೆಂಬುದಾಗಿ ಅಡಕಗೊಳ್ಳುತ್ತವೆ. ಅದೇರೀತಿಯಲ್ಲಿ ಯಾವು ಯಾವುದು ಅನುಭವವನ್ನು ಉಳ್ಳದ್ದಾಗಿದೆಯೋ ಅವುಗಳೆಲ್ಲವೂ ಅನುಭವ ಬಂಧನ ತತ್ವರಾಶಿಯೆಂಬುದಾಗಿ ಅಡಕಗೊಳ್ಳುತ್ತವೆ. ಅದೇರೀತಿಯಲ್ಲಿ ಯಾವುಯಾವುದು ಗ್ರಹಿಕೆಯನ್ನು ಉಳ್ಳದ್ದಾಗಿದೆಯೋ ಅವುಗಳೆಲ್ಲವೂ ಗ್ರಹಿಕೆ ಬಂಧನ ತತ್ವರಾಶಿಯೆಂಬುದಾಗಿ ಅಡಕಗೊಳ್ಳುತ್ತವೆ. ಅದೇ ರೀತಿಯಲ್ಲಿ ಯಾವು ಯಾವುದು ಅರಿವನ್ನು ಉಳ್ಳದ್ದಾಗಿದೆಯೋ ಅವುಗಳೆಲ್ಲವೂ ಅರಿವು ಬಂಧನ ತತ್ವರಾಶಿಯೆಂಬುದಾಗಿ ಅಡಕಗೊಳ್ಳುತ್ತದೆ. ಅವನು ಈ ರೀತಿಯಲ್ಲಿ ಅರಿಯುತ್ತಾನೆ- ‘ಅಡಕವಾಗಿರುವ, ಒಟ್ಟಾಗಿ ಕೂಡಿರುವ, ಸಂಬಂಧ ಹೊಂದಿರುವ ಈ ಐದು ರೀತಿಯ ಬಂಧನ ತತ್ವರಾಶಿಗಳು ಇರುವ ರೀತಿಯಲ್ಲಿಯೇ ಹೇಳಲ್ಪಟ್ಟಿದೆ. ಭಗವಾನರಿಂದ ಈ ರೀತಿಯಾಗಿ ಹೇಳಲ್ಪಟ್ಟಿದೆ- ‘ಯಾರು ಕಾರ್ಯ ಕಾರಣ ಅರಿಯುತ್ತಾರೆ; ಯಾರು ಧರ್ಮವನ್ನು ಅರಿಯುತ್ತಾರೋ ಅವರು ಕಾರ್ಯಕಾರಣ ಸಂಬಂಧಿ ಹುಟ್ಟನ್ನು ಅರಿಯುತ್ತಾರೆ’ ಎಂದು. ಇವು ಕಾರ್ಯ ಕಾರಣ ಸಂಬಂಧಿಯಾದ ಹುಟ್ಟಿದ್ದು, ಅವುಗಳೆಂದರೆ ಐದು ಬಂಧನ ತತ್ವಕಾಮನೆ, ವಿಶ್ವಾಸ ಹೊಂದಲೇಬೇಕೆನ್ನುವ ಇಚ್ಛೆ, ಇವುಗಳೇ ದುಃಖದ ಹುಟ್ಟಿನ ಕಾರಣಗಳು ಎಂದು.
    </p>
    <h2>4. ದುಃಖದ ನಿರೋಧ
    </h2>
    <p> ಈ ಐದು ಬಂಧನ ತತ್ವರಾಶಿಗಳಲ್ಲಿ ಆಸೆ ಮತ್ತು ಅನುರಾಗ ಬಂಧವನ್ನು ನಿಯಂತ್ರಿಸುವುದು, ಆಸೆ ಮತ್ತು ಅನುರಾಗವನ್ನು ತೊರೆಯುವುದು ಇದೇ ದುಃಖದ ನಿರೋಧ ಎಂದು. ಆಯುಷ್ಮಂತರೇ, ಈ ಹಂತದವರೆಗಾದರೂ ಕೂಡ ಆ ಭಿಕ್ಷು ಬಹಳ ಸಾಧಿಸಿದಂತೆಯೇ ಸರಿ.
    </p>
    <p> ಆಯುಷ್ಮಂತ ಸಾರಿಪುತ್ತರು ಈ ರೀತಿಯಲ್ಲಿ ಹೇಳಿದರು. ಸ್ಫೂರ್ತಿಪಡೆದ ಆ ಭಿಕ್ಷುಗಳು ಆಯುಷ್ಮಂತ ಸಾರಿಪುತ್ತರ ನುಡಿಗೆ ಆನಂದಗೊಂಡರು.
    </p>
    <h2>ಇಲ್ಲಿಗೆ ಮಹಾಹತ್ಥಿಪಾದೋಪಮ ಸುತ್ತ ಮುಗಿಯಿತು.
    </h2>
    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2012</span>)</p>
      <p>Translated from the Pali by <span class='author'>Dr. B. V. Rajaram</span>.</p>
      <p>ಅನುವಾದಕ: ಡಾ|| ರಾಜಾರಾಂ ಬಿ.ವಿ.</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>