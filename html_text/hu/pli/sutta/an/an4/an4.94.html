<!DOCTYPE html>
<html>
<head>
<meta charset='UTF-8'>
<meta name='author' content='Fenyvesi Róbert'>
<title></title>
</head>
<body>
<article id='an4.94' lang='hu'>
<header>
<ul>
<li class='division'>A Számok Szerinti Gyűtemény</li>
<li lang='pli' translate='no'>Samādhi Sutta</li>
</ul>
<h1>4.94. Összpontosítás (Nyugalom és belátás)</h1>
</header>
<p>—Szerzetesek! Az egyének négy típusa létezik a világban. Melyik ez a négy?</p>
<p>Van olyan egyén, aki elérte az éberség belső nyugalmát, de nem rendelkezik fokozódó tisztánlátásból eredő belátással a jelenségeket illetően. Van olyan egyén, aki elérte a fokozódó tisztánlátásból eredő belátást a jelenségeket illetően, de nem rendelkezik az éberség belső nyugalmával. Van olyan egyén, aki nem érte el az éberség belső nyugalmát, és fokozódó tisztánlátásból eredő belátással sem rendelkezik a jelenségeket illetően. És van olyan egyén, aki elérte az éberség belső nyugalmát, és rendelkezik a fokozódó tisztánlátásból eredő belátással is a jelenségeket illetően.</p>
<p>Annak az egyénnek, aki elérte az éberség belső nyugalmát, de nem rendelkezik fokozódó tisztánlátásból eredő belátással a jelenségeket illetően, meg kéne látogatnia egy olyan egyént, aki rendelkezik a fokozódó tisztánlátásból eredő belátással a jelenségeket illetően, és meg kéne kérdeznie tőle: ’Hogyan kéne szemlélnem az összetett (jelenségeket)? Hogyan kéne vizsgálnom őket? Hogyan kéne rájuk belátással tekintenem?’ A másik úgy fog válaszolni, ahogyan azt látta, tapasztalta: ’Az összetett (jelenségeket) így és így kéne szemlélned. Így és így kéne vizsgálnod. Így és így kéne rájuk belátással tekintened.’ Ezután az első végleg olyanná válik, mint aki elérte az éberség belső nyugalmát, és rendelkezik a fokozódó tisztánlátásból eredő belátással a jelenségeket illetően.</p>
<p>Annak az egyénnek, aki rendelkezik a fokozódó tisztánlátásból eredő belátással a jelenségeket illetően, de nem érte el az éberség belső nyugalmát, meg kéne látogatnia egy olyan egyént, aki elérte az éberség belső nyugalmát (…) és meg kéne kérdeznie tőle: ’Hogyan kéne megszilárdítanom a tudatot? Hogyan kéne lecsendesítenem? Hogyan kéne egységesítenem? Hogyan kéne összpontosítanom?’ A másik úgy fog válaszolni, ahogyan azt látta, tapasztalta: ’A tudatot így és így kéne megszilárdítanod. Így és így kéne lecsendesítened. Így és így kéne egységesítened. Így és így kéne összpontosítanod.’ Ezután az első végleg olyanná válik, mint aki elérte az éberség belső nyugalmát, és rendelkezik a fokozódó tisztánlátásból eredő belátással a jelenségeket illetően.</p>
<p>Annak az egyénnek, aki nem érte el az éberség belső nyugalmát, és fokozódó tisztánlátásból eredő belátással sem rendelkezik a jelenségeket illetően, meg kéne látogatnia egy olyan egyént, aki elérte az éberség belső nyugalmát, és rendelkezik a fokozódó tisztánlátásból eredő belátással is a jelenségeket illetően, és meg kéne kérdeznie tőle: ’Hogyan kéne megszilárdítanom a tudatot? Hogyan kéne lecsendesítenem? Hogyan kéne egységesítenem? Hogyan kéne összpontosítanom? Hogyan kéne szemlélnem az összetett (jelenségeket)? Hogyan kéne vizsgálnom őket? Hogyan kéne rájuk belátással tekintenem?’ A másik úgy fog válaszolni, ahogyan azt látta, tapasztalta: ’A tudatot így és így kéne megszilárdítanod. Így és így kéne lecsendesítened. Így és így kéne egységesítened. Így és így kéne összpontosítanod. ’Az összetett (jelenségeket) így és így kéne szemlélned. Így és így kéne vizsgálnod. Így és így kéne rájuk belátással tekintened.’ Ezután az első végleg olyanná válik, mint aki elérte az éberség belső nyugalmát, és rendelkezik a fokozódó tisztánlátásból eredő belátással a jelenségeket illetően.</p>
<p>Annak az egyénnek, aki elérte az éberség belső nyugalmát, és rendelkezik a fokozódó tisztánlátásból eredő belátással is a jelenségeket illetően, az a dolga, hogy törekedjen a már meglévő erényes tulajdonságai fejlesztésére a legmagasabb szintig, hogy véget vessen a (szellemi) izgatottságnak.</p>
<p>Az egyéneknek ez a négy típusa létezik a világban.</p>
<footer>
<p>Így készült:<br>
Fordította: <span class='author'>Fenyvesi Róbert</span><br>
Forrás: <a href='http://www.accesstoinsight.org/tipitaka/an/an04/an04.094.than.html'>AN 4.94, Thanissaro Bhikkhu</a>, angol<br>
Szerzői jogok: Fenyvesi Róbert, <span class='publication-date'>2008</span><br>
Felhasználás feltételei: <a href='http://creativecommons.org/licenses/by-nc-sa/2.5/hu/'>CC-BY-NC-SA<br>
Frissítve: September 20, 2011, at 08:38 AM
<p>Váljon minden lény javára.</p>
<p>Ez a Mű a</p>
</a><a href='http://creativecommons.org/licenses/by-nc-sa/2.5/hu/' rel='license'>Creative Commons</a> Nevezd meg! - Ne add el! - Így add tovább! 2.5 Magyarország Licenc feltételeinek megfelelően szabadon felhasználható.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
