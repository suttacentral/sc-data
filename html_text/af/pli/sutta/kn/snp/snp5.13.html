<!DOCTYPE html>
<html>
<head>
<meta charset='UTF-8'>
<meta name='author' content='Prof. J.S. Krüger'>
<title></title>
</head>
<body>
<article id='snp5.13' lang='af'>
<header>
<ul>
<li class='division'>Sutta Nipāta 5.13</li>
</ul>
<h1>Die vraag van Bhadravudha</h1>
</header>
<blockquote class='gatha'>
<p><a class='jsk' id='jsk1101-1102'></a>‘Begeertelose tuisverlater,<br>
drangvernietiger,<br>
bevryde genotverlater,<br>
vloedoorsteker,<br>
wyse tydverlater—<br>
verlangend na u woord, o held,<br>
het ’n verskeidenheid mense uit die provinsies saamgetrek<br>
en as hulle na u, groot gees, geluister het, gaan hulle weer vertrek;<br>
ek vra u: verduidelik hulle goed<br>
die waarheid wat u ken.’</p>
<p><a class='jsk' id='jsk1103'></a>‘Bhadravudha, van die drang<br>
om alles te wil hê<br>
—of dit nou bo, onder, rondom of in die middel is—<br>
moet mens ontslae raak,<br>
want as jy na wat ook al op aarde gryp ...<br>
kom Mara aangeloop.</p>
<p><a class='jsk' id='jsk1104'></a>Laat die monnik dit verstaan<br>
en aandagtig na niks op aarde gryp nie,<br>
wetend dat dié geslag, aan vat verkleef,<br>
in die Doodsgreep vas is.’</p>
</blockquote>
<footer>
<p>Vertaler: <span class='author'>Prof. J.S. Krüger</span></p>
<p><cite class='book' translate='no'>Skep die skip leeg—en andere vroeë Boeddhistiese gedigte—’n vertaling, uit Pali, van die Sutta Nipata</cite></p>
<p>© <span class='publication-date'>1999</span> Universiteit van Suid-Afrika—Alle regte voorbehou.</p>
<p>ISBN 1 86888 142 3</p>
<p>Uitgegee deur Unisa Uitgewers. Elektronies versorg deur Pretoria Setters. Gedruk deur NBD.</p>
<p>Te bekom by: <a href='http://www.unisa.ac.za/default.asp?Cmd=ViewContent&amp;ContentID=13542&amp;P_XSLFile=unisa/mobi3.xsl'>Unisa Online</a></p>
<p>Kobus Krüger reken dat juis Afrikaans met sy natuurlike eenvoud en bondigheid besonder goed aansluit by die karakter van die oorspronklike Pali-gedigte. Maar dit was nogtans ’n uitdaging om reg te laat geskied aan albei wêrelde, wat moes ontmoet in die vertaling. Sy oplossing was: `As eerste reël. Getrouheid aan die oorspronklike bedoeling, en sover moontlik, aan die oorspronklike beelde, vergelykings, ensovoorts’.</p>
<p>`My bedoeling was dat die Afrikaanse weergawe sover moontlik op sy eie bene moet staan.’ Dit doen hierdie teks gewis. Om die leser verder te help in die ontdekkingsproses het Kobus die titels van gedigte of vertellings soms aangepas om ’n leidraad tot die kern te gee soms is onnodige herhaling weggelaat, of ter wille van die ritme net so gelaat. Dus kan ’n mens die bundel geniet deur net dele te ontdek; soos wat dit losweg in temas gerangskik is. Die Sutta Nipata bestaan uit vyf afdelings met uiteenlopende style en temas, en die gedigte en vertellings het in elk geval afsonderlik, of ten minste in afsonderlike klein versamelings, bestaan lank voor dit saamgevat is in die huidige vorm.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
