<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko'>
</head>
<body>
<article id='snp4.5' lang='sl'>
<header>
<ul>
<li class='division'>Sutta Nipata</li>
</ul>
<h1>4:5 Paramaṭṭhaka Sutta—Osemverzno učenje o univerzalnosti</h1>
</header>
<blockquote class='gatha'>
<p><a class='ah' id='ah1'></a> Tisti, ki živi v svojih pogledih: »To je univerzalnost«,<br>
ceni eno znanje iz sveta kot najboljše;<br>
za vsa ostala znanja pravi, da so »nižja« znanja.<br>
Ta zagotovo še ni šel preko prepirov.</p>
<p><a class='ah' id='ah2'></a> Kakršnokoli korist vidi za sebe v tem,<br>
kar je videno, slišano, zaznano, opaženo v morali in običajih,<br>
poveličuje in vidi le to,<br>
vse ostalo vidi kot manjvredno.</p>
<p><a class='ah' id='ah3'></a> Ampak mojstri pravijo, da je v tem skrita past,<br>
saj je tako videnje odvisno od »nižjih« videnj.<br>
Torej, od vsega kar je videno, slišano ali občuteno,<br>
in od vsega, kar izhaja iz morale in običajev, naj menih ne bo odvisen.</p>
<p><a class='ah' id='ah4'></a> Poleg tega, se naj ne oklepa pogledov na svet,<br>
ki so osnovani na znanju, kakor tudi na morali in običajih.<br>
Sebe naj ne predstavlja kot enakega,<br>
niti ne slabšega niti boljšega.</p>
<p><a class='ah' id='ah5'></a> Ko bo opustil pridobljeno in se ne bo oklepal na novo,<br>
ne bo odvisen niti od znanja.<br>
On resnično ni privrženec učenjakov<br>
in ne popušča nobenemu pogledu.</p>
<p><a class='ah' id='ah6'></a> Brez težnje do obeh skrajnosti—<br>
za ta ali drugi obstoj, za tukaj in zdaj ali v bodoče—<br>
za njega ni nobenih utrjenih pogledov,<br>
ki izhajajo iz različnih ideologij.</p>
<p><a class='ah' id='ah7'></a> Za njega, tu, v vidnem, slišnem ali čutnem,<br>
ni fiksirana niti najmanjša zaznava.<br>
Ta sveti človek si pogledov ne prisvaja—<br>
le s čim na svetu bi se ga lahko sodilo?</p>
<p><a class='ah' id='ah8'></a> Ničesar si ne izmišljuje, nič si ne postavi na svojo pot;<br>
ne sprejema nobene miselnosti.<br>
Sveti človek se ne pusti zapeljati morali in običajem,<br>
ko stopi na drugi breg, se ne vrne več nazaj.</p>
</blockquote>
<footer>
<p>Translated by <span class='author'>Ajahn Hiriko</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
