<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko'>
</head>
<body>
<article id='snp1.5' lang='sl'>
<header>
<ul>
<li class='division'>Sutta Nipata</li>
</ul>
<h1>1:5 Cunda sutta—Čunda</h1>
</header>
<blockquote class='gatha'>
<p><a class='ah' id='ah1'></a> »Sprašujem modrijana z bogatim znanjem,«<br>
je dejal kovač Čunda,<br>
»Budni, gospodar Dhamme, brez želja,<br>
najboljši med ljudi, najboljši vodja kočij:<br>
Povejte mi, koliko iskalcev resnice obstaja na svetu?«</p>
<p><a class='ah' id='ah2'></a> »So štirje iskalci resnice, ne njih pet, Čunda,«<br>
je dejal Blaženi.<br>
»Vprašal si me, jaz ti jih bom razložil:<br>
to je ta, ki je osvojil Pot in ta, ki kaže Pot,<br>
ta, ki živi na Poti in ta, ki oskrunja Pot.«</p>
<p><a class='ah' id='ah3'></a> »Koga Budni imenuje osvajalec Poti?«<br>
vpraša kočijaž Čunda,<br>
»Kako naj nekdo postane edinstveni učitelj Poti?<br>
Povejte mi, o tistemu, ki živi na Poti.<br>
In tudi razložite mi o skrunilcu Poti.«</p>
<p><a class='ah' id='ah4'></a> »Vsakdo, ki je prišel preko trnov dvoma,<br>
veseli se v prenehanju, brez poželenja,<br>
vodja sveta skupaj z bogovi,<br>
je poznan med Budnimi kot osvajalec Poti.</p>
<p><a class='ah' id='ah5'></a> Kdor spoznal je najboljše kot najboljše,<br>
razglaša in analizira Dhammo na prav tem mestu,<br>
modrec, sekalec dvomov, nepremični,<br>
to je drugi od menihov, učitelj Poti.</p>
<p><a class='ah' id='ah6'></a> Če kdo živi na Poti, na dobro naučeni Dhammi,<br>
popolnoma zadržan, poln pozornosti<br>
in stopa po brezmadežni poti,<br>
to je tretji od menihov, ki živi na Poti.</p>
<p><a class='ah' id='ah7'></a> Če je le navidezno človek dobrega značaja,<br>
nesramen, skrunilec družin, lahkomiseln,<br>
goljuf, nezadržen, zgolj pleve,<br>
prikrit za masko, je ta skrunilec Poti.</p>
<p><a class='ah' id='ah8'></a> Če je katerikoli laik to zdaj doumel,<br>
sam učen in modri plemeniti učenec,<br>
da niso vsi enaki,<br>
potem njegova vera ne bo prinesla razočaranja.<br>
Le kako bi lahko enačil slabega z neslabim,<br>
čistega z nečistim?«</p>
</blockquote>
<footer>
<p>Translated by <span class='author'>Ajahn Hiriko</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
