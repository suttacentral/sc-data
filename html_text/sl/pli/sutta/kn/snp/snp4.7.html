<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko'>
</head>
<body>
<article id='snp4.7' lang='sl'>
<header>
<ul>
<li class='division'>Sutta Nipata</li>
</ul>
<h1>4:7 Tissametteyya Sutta—Učenje Tissu Metteyi</h1>
</header>
<blockquote class='gatha'>
<p><a class='ah' id='ah1'></a> <i>Za iskalca Dhamme, ki se predaja spolnosti,<br>
povejte nam, o gospod, kako mu to škoduje?<br>
Po slišanju tvojega učenja,<br>
bomo šli vaditi v samoto.</i></p>
<p><a class='ah' id='ah2'></a> Tisti, ki se predaja spolnosti, Metteyya,<br>
je pozabil vse učenje.<br>
Tako tava po napačni poti–<br>
in to je v njem nizkotno.</p>
<p><a class='ah' id='ah3'></a> Kdorkoli je prej živel sam zase<br>
in se sedaj predaja spolnosti,<br>
je kot vozilo brez nadzora—<br>
takemu človeku se »slabič« v svetu pravi.</p>
<p><a class='ah' id='ah4'></a> In ne glede na to, kakšno slavo in ugled je osvojil,<br>
vse je izgubljeno.<br>
S tem razumevanjem naj sedaj vadi tako,<br>
da popolnoma spolnost opusti.</p>
<p><a class='ah' id='ah5'></a> Zatiran z mislimi,<br>
tava kot nesrečnik.<br>
Ko sliši pridige drugih ljudi,<br>
postane tak človek zmeden.</p>
<p><a class='ah' id='ah6'></a> In ko ga potem karajo,<br>
si izmisli orožja obrambe.<br>
Eno izmed njih je pohlep<br>
in z njim drvi v laži.</p>
<p><a class='ah' id='ah7'></a> Prej poznan kot pameten,<br>
odločen za samotno življenje,<br>
a ko se preda spolnosti,<br>
kot idiot potegnjen je v težave.</p>
<p><a class='ah' id='ah8'></a> Z razumevanjem teh slabih dejanj,<br>
se modrijan slej ko prej,<br>
odločen za svoje samotno življenje,<br>
ne bo več vdajal spolnosti.</p>
<p><a class='ah' id='ah9'></a> Vadil bo v samoti—<br>
to je odličnost plemenitih.<br>
A zaradi tega se ne bo počutil vzvišenega–<br>
on resnično je <i>nibbāni</i> blizu.</p>
<p><a class='ah' id='ah10'></a> Človeštvo, ki je zavezano čutnim užitkom,<br>
zavida modrijanu, ki živi v praznini,<br>
ki ne upa na čutne užitke<br>
in ki je prečkal to poplavo.</p>
</blockquote>
<footer>
<p>Translated by <span class='author'>Ajahn Hiriko</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
