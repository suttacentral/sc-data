<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko'>
</head>
<body>
<article id='snp1.2' lang='sl'>
<header>
<ul>
<li class='division'>Sutta Nipata</li>
</ul>
<h1>1:2 Dhanija sutta—Dhanija</h1>
</header>
<blockquote class='gatha'>
<p><a class='ah' id='ah1'></a> »Skuhal sem riž in sem molzel,«<br>
je dejal pastir Dhanija.<br>
»Živim s svojo družino na bregovih reke Mahī.<br>
Imam pokrito kočo in dovolj goriva za ogenj.<br>
Nebesa, če želite zdaj, dežujte!«</p>
<p><a class='ah' id='ah2'></a> »Sem brez jeze in jalovost [uma] je izginila,«<br>
je dejal Blaženi.<br>
»Ostal bom eno noč na bregovih reke Mahī.<br>
Moja koča je odkrita, in moj ogenj je ugasnil.<br>
Nebesa, če želite zdaj, dežujte!«</p>
<p><a class='ah' id='ah3'></a> »Ni muh ali komarjev,«<br>
je dejal pastir Dhanija.<br>
»Krave se pasejo na zelenem travniku.<br>
Te bi prenesle dež, če bi prišel.<br>
Nebesa, če želite zdaj, dežujte!«</p>
<p><a class='ah' id='ah4'></a> »Moj povezan splav je bil dobro pripravljen,«<br>
je dejal Blaženi.<br>
»Prečkal sem, šel na drugi breg,<br>
premagal sem mogočen tok.<br>
Zdaj ne rabim več nobenih splavov.<br>
Nebesa, če želite zdaj, dežujte!«</p>
<p><a class='ah' id='ah5'></a> »Moja žena je poslušna in ponižna,«<br>
je dejal pastir Dhanija.<br>
»Dolgo časa živi z mano in je prijetna.<br>
O njej nič napačnega ne slišim.<br>
Nebesa, če želite zdaj, dežujte!«</p>
<p><a class='ah' id='ah6'></a> »Moj um je poslušen in osvobojen,«<br>
je dejal Blaženi,<br>
»je že dolgo časa dobro usposobljen in ukročen.<br>
Ničesar napačnega ni v meni.<br>
Nebesa, če želite zdaj, dežujte!«</p>
<p><a class='ah' id='ah7'></a> »Življenje sem si ustvaril s svojim zaslužkom,«<br>
je dejal pastir Dhanija.<br>
»Moji sinovi živijo z mano in so zdravi.<br>
O njih nič napačnega ne slišim.<br>
Nebesa, če želite zdaj, dežujte!«</p>
<p><a class='ah' id='ah8'></a> »Jaz nisem nobenemu služabnik,«<br>
je dejal Blaženi.<br>
»S svojim zaslužkom sem sprehodil širni svet.<br>
Zdaj ne rabim nobene plače.<br>
Nebesa, če želite zdaj, dežujte!«</p>
<p><a class='ah' id='ah9'></a> »Obstajajo krave, voli in teleta,«<br>
je dejal pastir Dhanija,<br>
»rejeno teleta in junice<br>
in bik, vodja črede.<br>
Nebesa, če želite zdaj, dežujte!«</p>
<p><a class='ah' id='ah10'></a> »Ni krav ali telet,«<br>
je dejal Blaženi,<br>
»rejeno tele ali telica,<br>
niti bik, vodja črede.<br>
Nebesa, če želite zdaj, dežujte!«</p>
<p><a class='ah' id='ah11'></a> »Kol je trdno zasidran v zemlji,«<br>
je dejal pastir Dhanija,<br>
»nove vrvi so tudi pletene,<br>
niti teleta jih ne morejo zlomiti.<br>
Nebesa, če želite zdaj, dežujte!«</p>
<p><a class='ah' id='ah12'></a> »Jaz sem si zlomil vezi kot bik,«<br>
je dejal Blaženi,<br>
»tako kot slon pretrga trte na vse strani.<br>
Ne bom več ležal v maternici.<br>
Nebesa, če želite zdaj, dežujte!«</p>
<p><a class='ah' id='ah13'></a> V tistem trenutku je velik oblak začel deževati<br>
in preplavil hribe in nižine.<br>
Ko je Dhanija slišal deževje,<br>
je rekel sledeče:</p>
<p><a class='ah' id='ah14'></a> »Pravzaprav, to ni majhen dobiček za nas,<br>
da smo se lahko srečali z Blaženim.<br>
Mi smo prišli k vam kot zatočišče, o Videc!<br>
Bodi naš učitelj, Veliki modrec!</p>
<p><a class='ah' id='ah15'></a> Moja žena in jaz bova poslušna,<br>
živela čisto življenje skupaj z Blaženim,<br>
premagala rojstvo in smrt<br>
in končala vso muko.«</p>
<p><a class='ah' id='ah16'></a> »Ta s sinovi, se veseli zaradi sinov,«<br>
je dejal zlobni Mara.<br>
»Prav tako, pastir uživa zaradi goveda,<br>
saj premoženje je za človeka vir užitka.<br>
A ta, ki nima ničesar, ne uživa.«</p>
<p><a class='ah' id='ah17'></a> »Kdo ima sinove, skrbijo ga sinovi,«<br>
je dejal Blaženi.<br>
»Prav tako, pastir je v težavah zaradi goveda,<br>
saj premoženje je vir človeške bede.<br>
A ta, ki nima ničesar, ne žaluje.«</p>
</blockquote>
<footer>
<p>Translated by <span class='author'>Ajahn Hiriko</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
