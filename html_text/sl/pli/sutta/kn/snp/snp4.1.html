<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko'>
</head>
<body>
<article id='snp4.1' lang='sl'>
<header>
<ul>
<li class='division'>Sutta Nipata</li>
</ul>
<h1>4:1 Kāma Sutta—Učenje o čutnih užitkih</h1>
</header>
<blockquote class='gatha'>
<p><a class='ah' id='ah1'></a> Če smrtniku uspe<br>
uresničiti svoje čutne želje,<br>
postane vesel v svojem srcu,<br>
saj je dobil tisto, kar si je želel.</p>
<p><a class='ah' id='ah2'></a> Če za tega človeka<br>
s čutnostjo iz želja rojeno,<br>
ti predmeti čutnosti oslabijo,<br>
je v taki stiski, kot da je preboden s trnom.</p>
<p><a class='ah' id='ah3'></a> Kdor pa se čutnosti izogiba<br>
kot stopalo kačji glavi,<br>
tak človek, ki je pozoren,<br>
preseže posvetno navezanost.</p>
<p><a class='ah' id='ah4'></a> Tistega, ki je pohlepen<br>
na zemljo, lastnino, zlato,<br>
krave, konje, sužnje, služabnike, ženske,<br>
odnose in raznovrstne čutnosti,</p>
<p><a class='ah' id='ah5'></a> premagajo nemočni,<br>
težave ga potisnejo k tlom,<br>
tako, da neprijetnost pride k njemu,<br>
kot voda v polomljen čoln.</p>
<p><a class='ah' id='ah6'></a> Zato naj se tisti, ki je vedno pozoren, izogne čutnosti;<br>
ko jo bo opustil, bo prečkal to poplavo,<br>
tako kot tisti, ki je s črpanjem vode iz svojega čolna,<br>
uspel priti na drugi breg.</p>
</blockquote>
<footer>
<p>Translated by <span class='author'>Ajahn Hiriko</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
