<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko'>
</head>
<body>
<article id='snp4.9' lang='sl'>
<header>
<ul>
<li class='division'>Sutta Nipata</li>
</ul>
<h1>4:9 Māgaṇḍiya Sutta — Učenje Māgaṇḍiyi</h1>
</header>
<blockquote class='gatha'>
<p><a class='ah' id='ah1'></a> Spoznal sem hrepenenje, nezadovoljstvo in strast,<br>
ne čutim več niti želja do spolnosti—<br>
le kaj je to, polno urina in gnoja?<br>
Tega se niti s svojo nogo ne bi hotel dotakniti.</p>
<p><a class='ah' id='ah2'></a> <i>Če si ne želite zaklada, kot je ta,<br>
to žensko, ki je zaželena med mnogimi gospodi,<br>
kakšno prepričanje, moralo, običaje, način življenja,<br>
in o kakšnem posmrtnem bivanju govorite?</i></p>
<p><a class='ah' id='ah3'></a> Tu ni ničesar, čemur bi lahko rekel: »To razglašam«, Māgandiya,<br>
teorije, ki so bile prisvojene med ideologijami.<br>
Vendar, ko sem brez oklepanja na njih opazoval poglede,<br>
sem z razumevanjem spoznal notranji mir.</p>
<p><a class='ah' id='ah4'></a> <i>Katerakoli teorija se je oblikovala,<br>
resnično, Modrijan, govorite o tem brez oklepanja.<br>
Ta »notranji mir«, karkoli že to pomeni,<br>
kako je ta spoznan med modrijani?</i></p>
<p><a class='ah' id='ah5'></a> Ne s tem, kar je bilo videno ali slišano, niti ne z znanjem, Māgandiya,<br>
ne z moralo in običaji; reče se, da čistost je;<br>
tudi ne z odsotnostjo tega, kar je videno ali slišano, niti ne z neznanjem,<br>
brez morale in običajev—tudi s tem ne.<br>
Z opuščanjem tega, brez odvisnosti od česarkoli drugega,<br>
miren človek, neodvisen, ne bo hrepenel po obstoju.</p>
<p><a class='ah' id='ah6'></a> <i>Če praviš, da se o čistosti ne govori s tem, kar je videno ali slišano,<br>
niti ne z znanjem, ne z moralo in običaji;<br>
tudi ne z odsotnostjo tega, kar je videno ali slišano, niti ne z neznanjem,<br>
ne brez morale in običajev—tudi s tem ne;<br>
potem si predstavljam, da je to res zmedena ideologija.<br>
Nekateri se zanašajo na čistost s pogledom.</i></p>
<p><a class='ah' id='ah7'></a> Zaradi takega spraševanja, ki je odvisno od pogledov, Māgandiya,<br>
si postal zbegan s tem, ko si sebi prisvojil domneve.<br>
Zato ne vidiš niti najmanjšega smisla v vsem tem<br>
in vse to imaš za zmedo.</p>
<p><a class='ah' id='ah8'></a> Kdor se ima za enakega, boljšega ali slabšega,<br>
se bo boril glede na te oznake.<br>
Tistemu, ki ne okleva med temi tremi razlikami,<br>
se ne pojavljajo oznake »enak« ali »boljši«.</p>
<p><a class='ah' id='ah9'></a> Čemu bi lahko ta sveti človek pravil: »To je resnica«,<br>
ali se prepiral: »To je napačno«?<br>
Za takega ni niti enakosti niti neenakosti—<br>
le s kom bi se lahko prepiral?</p>
<p><a class='ah' id='ah10'></a> Modrijan, ki je zapustil dom in je brez stalnega bivališča,<br>
si ne gradi intime med ljudmi,<br>
osvobodil se čutnih je užitkov, ničesar si ne postavlja v ospredje,<br>
za nič se ne zavzema in ne razpravlja z ljudmi.</p>
<p><a class='ah' id='ah11'></a> Od vseh stvari se je odrešil, med tem, ko še živi v tem svetu,<br>
veliki človek se jih ne oklepa in se ne prepira.<br>
Tako kot beli lokvanj, čigar pecelj raste iz vode<br>
ni umazan z vodo in blatom,<br>
tako tudi modrijan, govornik miru, človek brez pohlepa,<br>
ni umazan s čutnostjo in svetom.</p>
<p><a class='ah' id='ah12'></a> Tisti, ki je spoznal resnico v vidnem ali čutnem,<br>
ni zato ošaben, saj se s tem ne enači.<br>
Ne vodi ga, kar je bilo ustvarjeno ali naučeno,<br>
in ne dela si zaključkov o tem, kar se je že uveljavilo.</p>
<p><a class='ah' id='ah13'></a> Tu ni vezi za tistega, ki je nenavezan na zaznave,<br>
tu ni zmedenosti za tistega, ki je osvobojen z razumevanjem.<br>
Toda tisti, ki se močno oklepajo pogledov in zaznav,<br>
pohajkujejo po svetu in povzročajo probleme.</p>
</blockquote>
<footer>
<p>Translated by <span class='author'>Ajahn Hiriko</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
