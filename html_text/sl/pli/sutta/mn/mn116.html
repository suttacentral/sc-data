<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id="mn116" lang="sl">
<header>
<ul>
<li class="division" lang="pli" translate="no">Majjhima Nikāya</li>
<li lang="pli" translate="no">Isigili Sutta</li>
</ul>
<h1>116. Isigili</h1>
</header>
<p><a class="ref nya" id="nya1" href="#nya1">Nya 1</a><span class=
"evam">Tako sem slišal.</span> Nekoč je Blaženi živel pri
Rādžagahu, na gori Isigili. Tam je častiti Sāriputta nagovoril
menihe: “Prijatelji, menihi.”—“Prijatelj,” so odgovorili. Častiti
Sāriputta je rekel:</p>
<p><a class="ref nya" id="nya2" href="#nya2">Nya 2</a>“Ali vidite,
menihi, to goro Vebhāra?” - “Da, častiti gospod.”</p>
<p>“Včasih se je uporabljalo drugo ime, drug opis za to goro
Vebhāra. Ali vidite, menihi, to goro Paṇḍava?” - “Da, častiti
gospod.”</p>
<p>“Včasih se je uporabljalo drugo ime, drug opis za to goro
Paṇḍava. Ali vidite, menihi, to goro Vepulla?” - “Da, častiti
gospod.”</p>
<p>“Včasih se je uporabljalo drugo ime, drug opis za to goro
Vepulla. Ali vidite, menihi, to goro Gidžhakūṭa – Jastrebov vrh?” -
“Da, častiti gospod.”</p>
<p>“Včasih se je uporabljalo drugo ime, drug opis za to goro
Gidžhakūṭa [Jastrebov vrh]. Ali vidite, menihi, to goro Isigili?” -
“Da, častiti gospod.”</p>
<p><a class="ref nya" id="nya3" href="#nya3">Nya 3</a>“Včasih je
bilo to isto ime, to isto imenovanje za to goro Isigili. V
preteklosti je petsto paccekabuddh dolgo bivalo na tej gori
Isigili. Videli so jih stopiti na to goro. Ko so enkrat odšli
nanjo, jih niso več videli. Ljudje, ki so to videli, so rekli:
‘Gora je požrla te preroke.’ In tako je prišlo do imena Isigili
[‘Požiralnik modrih’]. Povedal vam bom, menihi, imena paccekabuddh,
posredoval vam bom imena paccekabuddh, učil vas bom imen
paccekabuddh. Poslušajte in skrbno pazite, kaj bom povedal.” - “Da,
častiti gospod,” so odgovorili menihi. Blaženi je rekel:</p>
<p><a class="ref nya" id="nya4" href="#nya4">Nya 4</a>“Menihi,
paccekabuddha Ariṭṭa je dolgo živel na tej gori. Paccekabuddha
Upariṭṭha je dolgo živel na tej gori Isigili. Paccekabuddha
Tagarasikhin … Yasassin … Sudassana … Piyadassin … Gandhāra …
Piṇḍola … Upāsabha … Nītha … Tatha … Sutavā … Bhāvitatta je dolgo
živel na tej gori Isigili.</p>
<blockquote class="gatha">
<p><a class="ref nya" id="nya5" href="#nya5">Nya 5</a>“Ta sveta
bitja, brez želja, osvobojena neprijetnosti,<br>
ki je vsako samo doseglo prebujenje –<br>
poslušajte me, ko govorim imena največjih,<br>
ljudi, ki so si odstranili puščico.</p>
<p>Ariṭṭha, Upariṭṭha, Tagarasikhin, Yasassin,<br>
Sudassana in Piyadassin prebujeni,<br>
Gandhāra, Piṇḍola, Upāsabha,<br>
Nītha, Tatha, Sutavā, Bhāvitatta.</p>
<p><a class="ref nya" id="nya6" href="#nya6">Nya 6</a>“Sumbha,
Subha, Methula in Aṭṭhama,<br>
potem Assumegha, Anīgha in Sudāṭha,<br>
paccekabuddhe so izčrpali hrepenenje k bitnosti.<br>
Hingū in Hinga zelo mogočna.</p>
<p>Dva modrijana z imenom Džāli in Aṭṭhaka,<br>
potem Kosala prebujeni, potem Subāhu,<br>
Upanemi in Nemi in Santacitta<br>
pravi in resnični, brezmadežni in modri.</p>
<p>Kāḷa, Upakāḷa, Vidžita in Džita,<br>
Anga in Panga in Gutidžita tudi.<br>
Passi je premagal predpostavke, izvor neprijetnosti,<br>
Aparādžita je premagal moč Māre.</p>
<p>Satthar, Pavattar, Sarabhanga, Lomahaṁsa,<br>
Uccangamāya, Asita, Anāsava,<br>
Manomaya in Bandhumant osvobojen ponosa,<br>
Tadādhimutta brezmadežen in sijoč.</p>
<p>Ketumbarāga, Mātanga in Ariya,<br>
potem Accuta, Accutagāma, Byāmaka,<br>
Sumangala, Dabbila, Supatiṭṭhita<br>
Asayha, Khemābhirata in Sorata.</p>
<p>Durannaya, Saṅgho in tudi Udžaya,<br>
še en modrijan, Sayha, plemenitega prizadevanja,<br>
in dvanajst Ᾱnand, Nand in Upanand<br>
in Bhāradvādža, ki nosi svoje zadnje telo.</p>
<p>Potem Bodhi, Mahānama najvišji,<br>
Bhāradvādža s svetlo valovito grivo,<br>
Tissa in Upatissa nevezana na bitnost,<br>
Upasīdarin in Sīdarin, osvobojena želja.</p>
<p>Prebujen je bil Mangala, osvobojen poželenja,<br>
Usabha je presekal mrežo, izvor neprijetnosti.<br>
Upanīta je dosegel stanje miru,<br>
prečiščen, odličen, pravilno poimenovan.</p>
<p>Džeta, Džayanta, Paduma in Uppala,<br>
Padumuttara, Rakkhita in Pabbata,<br>
Mānatthaddha veličasten, Vitarāga<br>
in Kaṇha, prebujen z osvobojenim umom.</p>
<p><a class="ref nya" id="nya7" href="#nya7">Nya 7</a>“Te in tudi
druge velike in mogočne<br>
paccekabuddhe nič več ni vodilo v bitnost –<br>
spoštujte te modrijane, ki so šli onstran vseh vezi in<br>
dosegli končno ugasnitev, ki je nemerljiva.”</p>
</blockquote>
<footer>
<p lang='sl'>Prevedel Bojan Božič.</p>
<p lang='sl'>Samo za nekomercialno uporabo.</p>
<p lang='sl'>Osnova za prevod sutt Madžhima nikāye je knjiga
Bhikkhu Bodhija: The Middle Lenght Discourses of the Buddha, Wisdom
Pub., 2009.</p>
<p lang='sl'>Stanje prevoda: oktober <span class=
'publication-date'>2023</span>.</p>
<p lang='sl'>Za SuttaCentral pripravil <span class=
'editor'>prostovoljec.</span>.</p>
</footer>
</article>
</body>
</html>
