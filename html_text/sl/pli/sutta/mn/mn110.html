<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id="mn110" lang="sl">
<header>
<ul>
<li class="division" lang="pli" translate="no">Majjhima Nikāya</li>
<li lang="pli" translate="no">Cūḷapuṇṇama Sutta</li>
</ul>
<h1>110. Kratko učenje v noči na polno luno</h1>
</header>
<p><a class="ref nya" id="nya1" href="#nya1">Nya 1</a><span class=
"evam">Tako sem slišal.</span> Nekoč je Blaženi živel v Vzhodnem
parku pri Sāvatthīju, v palači Migārove matere.</p>
<p><a class="ref nya" id="nya2" href="#nya2">Nya 2</a>Takrat, na
dan Uposathe petnajstega, ko je bila polna luna, je Blaženi sedel
na odprtem, obkrožen s skupino menihov. Ko je nadziral tiho skupino
menihov, jo je nagovoril:</p>
<h2><span class="add">Slab človek</span></h2>
<p><a class="ref nya" id="nya3" href="#nya3">Nya 3</a>“Menihi, ali
bi slab človek prepoznal slabega človeka: ‘Ta posameznik je slab
človek’?’’ - “Ne, častiti gospod.” - “Dobro, menihi. Nemogoče je,
to ne more biti, da bi slab človek prepoznal slabega človeka: ‘Ta
posameznik je slab človek.’ Toda, ali bi slab človek prepoznal
dobrega človeka: ‘Ta posameznik je dober človek’?” - “Ne, častiti
gospod.” - “Dobro, menihi. Nemogoče je, to ne more biti, da bi slab
človek prepoznal dobrega človeka: ‘Ta posameznik je dober
človek.’</p>
<p><a class="ref nya" id="nya4" href="#nya4">Nya 4</a>Menihi, slab
človek poseduje slabe kvalitete. Povezuje se kot slab človek, ima
namene slabega človeka, svetuje kot slab človek, govori kot slab
človek, deluje kot slab človek, ima poglede slabega človeka in daje
darila kot slab človek.</p>
<p><a class="ref nya" id="nya5" href="#nya5">Nya 5</a>In kako slab
človek poseduje slabe kvalitete? Slab človek nima zaupanja, nima
sramu, nima strahu pred napačnim delovanjem. Je neuk, len,
pozabljiv in ni moder. Tako poseduje slab človek slabe
kvalitete.</p>
<p><a class="ref nya" id="nya6" href="#nya6">Nya 6</a>In kako se
slab človek povezuje kot slab človek? Slab človek ima za prijatelje
in tovariše askete in brahmane, ki nimajo prepričanja, nimajo
sramu, nimajo strahu pred napačnim delovanjem. So neuki, leni,
pozabljivi in nespametni. Tako se slab človek povezuje kot slab
človek.</p>
<p><a class="ref nya" id="nya7" href="#nya7">Nya 7</a>In kako ima
slab človek namene slabega človeka? Slab človek ima namene po
svojem lastnem trpljenju, po trpljenju drugih in po trpljenju obeh.
Tako ima slab človek namene kot slab človek.</p>
<p><a class="ref nya" id="nya8" href="#nya8">Nya 8</a>“In kako slab
človek svetuje kot slab človek? Slab človek svetuje tako, da sam
trpi, da trpijo drugi in trpijo oboji. Tako slab človek svetuje kot
slab človek.</p>
<p><a class="ref nya" id="nya9" href="#nya9">Nya 9</a>In kako slab
človek govori kot slab človek? Slab človek govori lažnivo,
zlonamerno, osorno, prazno. Tako slab človek govori kot slab
človek.</p>
<p><a class="ref nya" id="nya10" href="#nya10">Nya 10</a>In kako
slab človek deluje kot slab človek? Slab človek ubija živa bitja,
jemlje kar mu ni dano, se slabo obnaša glede čutnosti. Tako slab
človek deluje kot slab človek.</p>
<p><a class="ref nya" id="nya11" href="#nya11">Nya 11</a>In kako
ima slab človek poglede slabega človeka? Slab človek ima takšen
pogled: ‘Ničesar ni danega, ničesar darovanega, ničesar
žrtvovanega; ni sadu ali rezultata dobrih in slabih dejanj; ni tega
sveta, ne drugega sveta; ne matere, ne očeta; ni bitij, ki so
ponovno spontano rojena; ni dobrih in krepostnih asketov in
brahmanov v svetu, ki so se sami uresničili z direktno vednostjo in
razodeli ta svet in drugi svet.’ Tako ima slab človek poglede
slabega človeka.</p>
<p><a class="ref nya" id="nya12" href="#nya12">Nya 12</a>In kako
slab človek podari darila kot slab človek? Slab človek podari
darilo nemarno, ga ne izroči s svojimi lastnimi rokami, ga podari,
ne da bi pokazal spoštovanje, podari to, kar je za odvreči, podari
z namenom, da nič ne bo iz tega. Tako slab človek podari darila kot
slab človek.</p>
<p><a class="ref nya" id="nya13" href="#nya13">Nya 13</a>Ta slab
človek – ki ima slabe kvalitete, ki se ga ima za slabega človeka,
ima namene slabega človeka, svetuje kot slab človek, govori kot
slab človek, deluje kot slab človek, ima poglede slabega človeka in
daje darila kot slab človek - se ob razpadu telesa, po smrti,
ponovno pojavi v destinaciji slabega človeka. In kaj je destinacija
slabega človeka? To je pekel ali živalski svet.</p>
<h2><span class="add">Dober človek</span></h2>
<p><a class="ref nya" id="nya14" href="#nya14">Nya 14</a>Menihi,
ali bi dober človek prepoznal dobrega človeka: ‘Ta posameznik je
dober človek’?” - “Da, častiti gospod.” - “Dobro, menihi. Možno je,
da bi dober človek prepoznal dobrega človeka: ‘Ta posameznik je
dober človek.’ Toda, ali bi dober človek prepoznal slabega človeka:
‘Ta posameznik je slab človek’? ” - “Da, častiti gospod.” - “Dobro,
menihi. Možno je, da bi dober človek prepoznal slabega človeka: ‘Ta
posameznik je slab človek.’</p>
<p><a class="ref nya" id="nya15" href="#nya15">Nya 15</a>Menihi,
dober človek ima dobre kvalitete. Se ima za dobrega človeka, ima
namene dobrega človeka, svetuje kot dober človek, govori kot dober
človek, deluje kot dober človek, ima poglede dobrega človeka in
daje darila kot dober človek.</p>
<p><a class="ref nya" id="nya16" href="#nya16">Nya 16</a>In kako
ima dober človek dobre kvalitete? Dober človek ima zaupanje, sram
in strah pred napačnim ravnanjem, je učen, odločen, pozoren in
moder. Tako ima dober človek dobre kvalitete.</p>
<p><a class="ref nya" id="nya17" href="#nya17">Nya 17</a>In kako se
dober človeka povezuje kot dober človek? Dober človek ima za
prijatelje in tovariše askete in brahmane, ki imajo zaupanje, sram
in strah pred napačnim delovanjem. So učeni, odločni, pozorni in
modri. Tako se dober človek povezuje kot dober človek.</p>
<p><a class="ref nya" id="nya18" href="#nya18">Nya 18</a>In kako
ima dober človek namen dobrega človeka? Dober človek nima namena po
svojem lastnem trpljenju, po trpljenju drugih, ali po trpljenju
obeh. Tako ima dober človek namen dobrega človeka.</p>
<p><a class="ref nya" id="nya19" href="#nya19">Nya 19</a>In kako
dober človek svetuje kot dober človek? Dober človek ne svetuje
tako, da sam trpi, da trpijo drugi, ali da trpijo oboji. Tako dober
človek svetuje kot dober človek.</p>
<p><a class="ref nya" id="nya20" href="#nya20">Nya 20</a>In kako
dober človek govori kot dober človek? Dober človek se vzdrži
lažnivega govorjenja, zlonamernega govorjenja, osornosti in
klepetanja. Tako dober človek govori kot dober človek.</p>
<p><a class="ref nya" id="nya21" href="#nya21">Nya 21</a>In kako
dober človek deluje kot dober človek? Dober človek se vzdrži
ubijanja živih bitij, jemanja tega kar ni dano in napačnega
obnašanja glede čutnosti. Tako dober človek deluje kot dober
človek.</p>
<p><a class="ref nya" id="nya22" href="#nya22">Nya 22</a>In kako
ima dober človek poglede dobrega človeka? Dober človek ima takšen
pogled: ‘Tu je kar je dano in kar je podarjeno in kar je žrtvovano;
tu je sad in rezultat dobrih in slabih dejanj; obstaja ta svet in
drugi svet; obstajata mati in oče; obstajajo bitja, ki so spontano
ponovno rojena; obstajajo dobri in krepostni asketi in brahmani v
svetu, ki so se sami uresničili z direktno vednostjo in razodeli ta
svet in drugi svet.’ Tako ima dober človek poglede dobrega
človeka.</p>
<p><a class="ref nya" id="nya23" href="#nya23">Nya 23</a>In kako
dober človek podari darila kot dober človek? Dober človek podari
darilo skrbno, ga izroči s svojimi lastnimi rokami, ga podari z
izkazovanjem spoštovanja, podari dragoceno darilo, ga podari z
namenom, da bo nekaj nastalo iz tega. Tako dober človek podari
darila kot dober človek.</p>
<p><a class="ref nya" id="nya24" href="#nya24">Nya 24</a>Ta dober
človek - ki ima dobre kvalitete, ki se povezuje kot dober človek,
ima namen dobrega človeka, svetuje kot dober človek, govori kot
dober človek, deluje kot dober človek, ima poglede dobrega človeka
in daje darila kot dober človek - se ob razpadu telesa, po smrti,
ponovno pojavi v destinaciji dobrega človeka. In kaj je destinacija
dobrega človeka? To je veličina med božanstvi ali veličina med
človeškimi bitji.”</p>
<p>To je bilo tisto, kar je rekel Blaženi. Menihi so bili
zadovoljni in veseli besed Blaženega.</p>
<footer>
<p lang='sl'>Prevedel Bojan Božič.</p>
<p lang='sl'>Samo za nekomercialno uporabo.</p>
<p lang='sl'>Osnova za prevod sutt Madžhima nikāye je knjiga
Bhikkhu Bodhija: The Middle Lenght Discourses of the Buddha, Wisdom
Pub., 2009.</p>
<p lang='sl'>Stanje prevoda: oktober <span class=
'publication-date'>2023</span>.</p>
<p lang='sl'>Za SuttaCentral pripravil <span class=
'editor'>prostovoljec.</span>.</p>
</footer>
</article>
</body>
</html>
