<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id="mn52" lang="sl">
<header>
<ul>
<li class="division" lang="pli" translate="no">Majjhima Nikāya</li>
<li lang="pli" translate="no">Aṭṭhakanāgara Sutta</li>
</ul>
<h1>52. Človek iz Aṭṭhakanāgara</h1>
</header>
<p><a class="ref nya" id="nya1" href="#nya1">Nya 1</a><span class=
"evam">Tako sem slišal.</span> Nekoč je častiti Ᾱnanda živel pri
majhni vasici Beluva, blizu Vesālija.</p>
<p><a class="ref nya" id="nya2" href="#nya2">Nya 2</a>Takrat je
gospodar Dasama iz Aṭṭhakanāgara prispel v Pāṭaliputti zaradi
nekega posla. Tam je odšel do nekega meniha v Kukkutovem parku in
ko mu je izkazal spoštovanje, je sedel na eno stran in ga vprašal:
“Kje sedaj živi častiti Ᾱnanda, častiti gospod? Rad bi videl
častitega Ᾱnanda.”</p>
<p>“Častiti Ᾱnanda živi pri vasici Beluva, blizu Vesālija,
gospodar.”</p>
<p><a class="ref nya" id="nya3" href="#nya3">Nya 3</a>Ko je
gospodar Dasama končal svoj posel v Pāṭaliputti, je odšel do
častitega Ᾱnande pri vasici Beluva, blizu Vesālija. Ko mu je
izkazal spoštovanje je sedel na stran in ga vprašal:</p>
<p>“Častiti Ᾱnanda, je Blaženi, ki ve in vidi, je popoln in popolno
prebujen, razložil katerokoli stvar, v kateri, če menih biva
marljiv, vnet in odločen, njegovo neosvobojeno srce postane
osvobojeno, njegovi neuničeni vplivi postanejo uničeni in doseže
najvišjo varnost pred vezanostjo, ki je prej ni dosegel?”</p>
<p>“Da, gospodar, eno takšno stvar je Blaženi razložil.”</p>
<p>“Kaj je ta ena stvar, častiti Ᾱnanda?”</p>
<h2><span class="add">Enajst vrat do nesmrtnosti</span></h2>
<p><a class="ref nya" id="nya4" href="#nya4">Nya 4</a>(1)
“Gospodar, popolnoma odmaknjen od čutnosti, ločen od slabih stanj,
menih vstopi in biva v prvi stopnji zbranosti, kjer so misli in
razmišljanje, in je zadovoljstvo in prijetnost, ki sta rojena iz
samote. On to premisli in razume tako: ‘Ta prva stopnja zbranosti
je tvorjena in ima namen. Toda, karkoli je tvorjeno in ima namen,
je nestalno, je predmet prenehanja.’ Če je neomajen glede tega,
doseže uničenje vplivov. Toda, če ne doseže uničenja vplivov, potem
zaradi te želje po Dhammi, tega uživanja v Dhammi, z uničenjem
petih nižjih ovir postane ta, ki se bo ponovno pojavil spontano [v
Čistem bivališču] in tam dosegel končno ugasnitev, ne da bi se še
kdaj vrnil iz tistega sveta.</p>
<p>To je ena stvar, ki jo je razložil Blaženi, ki ve in vidi, je
popoln in popolno prebujen, v kateri, če menih biva marljiv, vnet
in odločen, njegovo neosvobojeno srce postane osvobojeno, njegovi
neuničeni vplivi postanejo uničeni in doseže najvišjo varnost pred
vezanostjo, ki je prej ni dosegel.</p>
<p><a class="ref nya" id="nya5" href="#nya5">Nya 5</a>(2) Z
umiritvijo misli in razmišljanja, menih vstopi in biva v drugi
stopnji zbranosti … On to premisli in razume tako: ‘Ta druga
stopnja zbranosti je tvorjena in ima namen. Toda, karkoli je
tvorjeno in ima namen, je nestalno, predmet prenehanja.’ Če je
neomajen glede tega, doseže uničenje vplivov. Toda, če ne doseže
uničenja vplivov … ne da bi se še kdaj vrnil iz tistega sveta.</p>
<p>Tudi to je ena stvar, ki jo je razložil Blaženi … v kateri, če
menih biva marljiv, vnet in odločen … doseže najvišjo varnost pred
vezanostjo, ki je prej ni dosegel.</p>
<p><a class="ref nya" id="nya6" href="#nya6">Nya 6</a>(3) Ko izgine
zadovoljstvo, menih … vstopi in biva v tretji stopnji zbranosti …
On to premisli in razume tako: ‘Ta tretja stopnja zbranosti je
tvorjena in ima namen. Toda, karkoli je tvorjeno in ima namen, je
nestalno, predmet prenehanja.’ Če je neomajen glede tega, doseže
uničenje vplivov. Toda, če ne doseže uničenja vplivov … ne da bi se
še kdaj vrnil iz tistega sveta.</p>
<p>Tudi to je ena stvar, ki jo je razložil Blaženi … v kateri, če
menih biva marljiv, vnet in odločen … doseže najvišjo varnost pred
vezanostjo, ki je prej ni dosegel.</p>
<p><a class="ref nya" id="nya7" href="#nya7">Nya 7</a>(4) Z
opustitvijo prijetnosti in neprijetnosti… menih vstopi in biva v
četrti stopnji zbranosti. On to premisli in razume tako: ‘Ta četrta
stopnja zbranosti je tvorjena in ima namen. Toda, karkoli je
tvorjeno in ima namen, je nestalno, predmet prenehanja.’ Če je
neomajen glede tega, doseže uničenje vplivov. Toda, če ne doseže
uničenja vplivov … ne da bi se še kdaj vrnil iz tistega sveta.</p>
<p>Tudi to je ena stvar, ki jo je razložil Blaženi … v kateri, če
menih biva marljiv, vnet in odločen … doseže najvišjo varnost pred
vezanostjo, ki je prej ni dosegel.</p>
<p><a class="ref nya" id="nya8" href="#nya8">Nya 8</a>(5) Menih
biva prežemajoč eno četrtino s srcem prepojenim z dobrohotnostjo,
prav tako drugo, prav tako tretjo, prav tako četrto, tako zgoraj,
spodaj, okrog in povsod, tako za vse kot zase, on biva s
prežemanjem vseobsegajočega sveta s srcem prežetim z
dobrohotnostjo, obilno, vzvišeno, neizmerno, brez sovraštva in brez
zlobe. On to premisli in razume tako: ‘Ta osvoboditev srca skozi
dobrohotnost je tvorjena in ima namen. Karkoli je tvorjeno in ima
namen je nestalno, predmet prenehanja.’ Če je neomajen glede tega,
doseže uničenje vplivov. Toda, če ne doseže uničenja vplivov … ne
da bi se še kdaj vrnil iz tistega sveta.</p>
<p>Tudi to je ena stvar, ki jo je razložil Blaženi … v kateri, če
menih biva marljiv, vnet in odločen … doseže najvišjo varnost pred
vezanostjo, ki je prej ni dosegel.</p>
<p><a class="ref nya" id="nya9" href="#nya9">Nya 9</a>(6) Menih
biva prežemajoč eno četrtino s srcem prepojenim s sočutjem … brez
zlobe. On to premisli in razume tako: ‘Ta osvoboditev srca skozi
sočutje je tvorjena in ima namen. Toda, karkoli je tvorjeno in ima
namen, je nestalno, predmet prenehanja.’ Če je neomajen glede tega,
doseže uničenje vplivov. Toda, če ne doseže uničenja vplivov … ne
da bi se še kdaj vrnil iz tistega sveta.</p>
<p>Tudi to je ena stvar, ki jo je razložil Blaženi … v kateri, če
menih biva marljiv, vnet in odločen … doseže najvišjo varnost pred
vezanostjo, ki je prej ni dosegel.</p>
<p><a class="ref nya" id="nya10" href="#nya10">Nya 10</a>(7) Menih
biva prežemajoč eno četrtino s srcem prepojenim s srečoželjnostjo …
brez zlobe. On to premisli in razume tako: ‘Ta osvoboditev srca
skozi srečoželjnost je tvorjena in ima namen. Toda, karkoli je
tvorjeno in ima namen, je nestalno, predmet prenehanja.’ Če je
neomajen glede tega, doseže uničenje vplivov. Toda, če ne doseže
uničenja vplivov … ne da bi se še kdaj vrnil iz tistega sveta.</p>
<p>Tudi to je ena stvar, ki jo je razložil Blaženi … v kateri, če
menih biva marljiv, vnet in odločen … doseže najvišjo varnost pred
vezanostjo, ki je prej ni dosegel.</p>
<p><a class="ref nya" id="nya11" href="#nya11">Nya 11</a>(8) Menih
biva prežemajoč eno četrtino s srcem prepojenim z mirnodušnostjo …
brez zlobe. On to premisli in razume tako: ‘Ta osvoboditev srca
skozi mirnodušnost je tvorjena in ima namen. Toda, karkoli je
tvorjeno in ima namen, je nestalno, predmet prenehanja.’ Če je
neomajen glede tega, doseže uničenje vplivov. Toda, če ne doseže
uničenja vplivov … ne da bi se še kdaj vrnil iz tistega sveta.</p>
<p>Tudi to je ena stvar, ki jo je razložil Blaženi … v kateri, če
menih biva marljiv, vnet in odločen … doseže najvišjo varnost pred
vezanostjo, ki je prej ni dosegel.</p>
<p><a class="ref nya" id="nya12" href="#nya12">Nya 12</a>(9) S
popolnim obvladanjem zaznav snovi, z izginotjem zaznav čutnih
vplivov, z nepozornostjo do zaznav različnosti, zavedajoč se, da
‘prostor je neskončen,’ menih vstopi in biva v področju neskončnega
prostora. On to premisli in razume tako: ‘Ta pridobitev področja
neskončnega prostora je tvorjena in ima namen. Toda, karkoli je
tvorjeno in ima namen, je nestalno, predmet prenehanja.’ Če je
neomajen glede tega, doseže uničenje vplivov. Toda, če ne doseže
uničenja vplivov … ne da bi se še kdaj vrnil iz tistega sveta.</p>
<p>Tudi to je ena stvar, ki jo je razložil Blaženi … v kateri, če
menih biva marljiv, vnet in odločen … doseže najvišjo varnost pred
vezanostjo, ki je prej ni dosegel.</p>
<p><a class="ref nya" id="nya13" href="#nya13">Nya 13</a>(10) S
popolnim obvladanjem področja neskončnega prostora, zavedajoč se,
da ‘zavest je neskončna,’ menih vstopi in biva v področju neskončne
zavesti. On to premisli in razume tako: ‘Ta pridobitev področja
neskončne zavesti je tvorjena in ima namen. Toda, karkoli je
tvorjeno in ima namen, je nestalno, predmet prenehanja.’ Če je
neomajen glede tega, doseže uničenje vplivov. Toda, če ne doseže
uničenja vplivov … ne da bi se še kdaj vrnil iz tistega sveta.</p>
<p>Tudi to je ena stvar, ki jo je razložil Blaženi … v kateri, če
menih biva marljiv, vnet in odločen … doseže najvišjo varnost pred
vezanostjo, ki je prej ni dosegel.</p>
<p><a class="ref nya" id="nya14" href="#nya14">Nya 14</a>(11) S
popolnim obvladanjem področja neskončne zavesti, zavedajoč se, da
‘tukaj ni nič,’ menih vstopi in biva v področju ničnosti. On to
premisli in razume tako: ‘Ta pridobitev področja ničnosti je
tvorjena in ima namen. Toda, karkoli je tvorjeno in ima namen, je
nestalno, predmet prenehanja.’ Če je neomajen glede tega, doseže
uničenje vplivov. Toda, če ne doseže uničenja vplivov, potem zaradi
te želje po Dhammi, tega uživanja v Dhammi’ z uničenjem petih
nižjih ovir, on postane ta, ki se bo ponovno spontano pojavil [v
Čistem bivališču] in tam dosegel končno ugasnitev, ne da bi se še
kdaj vrnil iz tistega sveta.</p>
<p>Tudi to je ena stvar, ki jo je razložil Blaženi, ki ve in vidi,
je popoln in popolno prebujen, v kateri, če menih biva marljiv,
vnet in odločen, njegovo neosvobojeno srce postane osvobojeno,
njegovi neuničeni vplivi postanejo uničeni in doseže najvišjo
varnost pred vezanostjo, ki je prej ni dosegel.”</p>
<h2><span class="add">Pobeg do nesmrtnosti</span></h2>
<p><a class="ref nya" id="nya15" href="#nya15">Nya 15</a>Ko je
Ᾱnanda to povedal, mu je gospodar Dasama iz Aṭṭhakanāgare rekel:
“Častiti Ᾱnanda, kakor če mož, ki išče en vhod do skritega zaklada,
pride naenkrat do enajstih vhodov do skritega zaklada, tako tudi,
ko sem iskal ena vrata do Nesmrtnosti, sem prišel naenkrat do
enajstih vrat do Nesmrtnosti. Prav tako, kot če ima mož hišo z
enajstimi vrati in ko to hišo zajame ogenj, lahko pobegne na varno
skozi katerakoli od teh enajstih vrat, tako lahko jaz varno
pobegnem skozi katerakoli od teh enajstih vrat do Nesmrtnosti.
Častiti gospod, ti sektaši bodo celo iskali plačilo za njihovega
učitelja, zato zakaj ne bi daroval častitemu Ᾱnandi?”</p>
<p><a class="ref nya" id="nya16" href="#nya16">Nya 16</a>Potem je
gospodar Dasama iz Aṭṭhakanāgara zbral skupino menihov iz
Pāṭaliputte in Vesālija in jih s svojimi rokami postregel in
zadovoljil z različnimi vrstami dobre hrane. Vsakemu menihu je
podaril par oblačil in tri oblačila častitemu Ᾱnandi, ter mu
zgradil bivališče vredno petsto.</p>
<footer>
<p lang='sl'>Prevedel Bojan Božič.</p>
<p lang='sl'>Samo za nekomercialno uporabo.</p>
<p lang='sl'>Osnova za prevod sutt Madžhima nikāye je knjiga
Bhikkhu Bodhija: The Middle Lenght Discourses of the Buddha, Wisdom
Pub., 2009.</p>
<p lang='sl'>Stanje prevoda: oktober <span class=
'publication-date'>2023</span>.</p>
<p lang='sl'>Za SuttaCentral pripravil <span class=
'editor'>prostovoljec.</span>.</p>
</footer>
</article>
</body>
</html>
