<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id="mn144" lang="sl">
<header>
<ul>
<li class="division" lang="pli" translate="no">Majjhima Nikāya</li>
<li lang="pli" translate="no">Channovāda Sutta</li>
</ul>
<h1>144. Nasvet Channi</h1>
</header>
<p><a class="ref nya" id="nya1" href="#nya1">Nya 1</a><span class=
"evam">Tako sem slišal.</span> Nekoč je Blaženi živel v Bambusovem
gaju pri Rādžagahu, kjer so krmili veverice.</p>
<p><a class="ref nya" id="nya2" href="#nya2">Nya 2</a>Takrat so
častiti Sāriputta, častiti Mahā Cunda in častiti Channa živeli na
gori Jastrebov vrh.</p>
<p><a class="ref nya" id="nya3" href="#nya3">Nya 3</a>Takrat je bil
častiti Channa žalosten, trpeč in hudo bolan. Ko je bil večer, je
častiti Sāriputta prišel iz samote, odšel do častitega Mahā Cunde
in mu rekel: “Prijatelj Cunda, pojdiva do častitega Channa in ga
povprašajva glede njegove bolezni.” - “Da, prijatelj,” je odvrnil
častiti Mahā Cunda.</p>
<h2><span class="add">Bolezen častitega Channa</span></h2>
<p><a class="ref nya" id="nya4" href="#nya4">Nya 4</a>Potem sta
častiti Sāriputta in častiti Mahā Cunda odšla do častitega Channa
in izmenjala z njim pozdrave. Ko je bil ta vljuden in prijazen
pogovor končan, sta sedla na stran in častiti Sāriputta je rekel
častitemu Channu: “ Upam, da ti gre dobro, prijatelj Channa, upam,
da ti je udobno. Upam, da se ti boleči občutki zmanjšujejo in ne
povečujejo in da je njihovo zmanjševanje, ne njihovo povečevanje,
očitno.”</p>
<p><a class="ref nya" id="nya5" href="#nya5">Nya 5</a>“Prijatelj
Sāriputta, jaz ne okrevam, meni ni udobno. Moji boleči občutki se
povečujejo, ne zmanjšujejo. Njihovo povečanje in ne zmanjšanje je
očitno. Prav tako kot bi močan človek razklal mojo glavo in jo
odprl z ostrim mečem, tako nasilni vetrovi režejo skozi mojo glavo.
Jaz ne okrevam … Prav tako kot bi močan človek zategoval čvrst
usnjen trak okoli moje glave, tako so nasilne bolečine v moji
glavi. Jaz ne okrevam … Prav tako kot bi vešč mesar ali njegov
pomočnik z ostrim mesarskim nožem govedu razrezal trebuh, tako
nasilni vetrovi režejo skozi moj trebuh. Jaz ne okrevam … Prav tako
kot če bi dva močna moža stisnila slabšega moža z obema rokama in
ga pekla nad jamo z žarečim premogom, tako obstaja nasilno žganje v
mojem telesu. Jaz ne okrevam, meni ni udobno. Moji boleči občutki
se povečujejo, ne zmanjšujejo. Njihovo povečanje in ne zmanjšanje
je očitno. Uporabil bom nož, prijatelj Sāriputta, jaz nimam želje
po življenju.”</p>
<p><a class="ref nya" id="nya6" href="#nya6">Nya 6</a>“Naj častiti
Channa ne uporabi noža. Naj častiti Channa živi. Mi hočemo, da
častiti Channa živi. Če trpi pomanjkanje ustrezne hrane, bom šel
iskati ustrezno hrano zanj. Če trpi pomanjkanje ustreznih zdravil,
bom šel iskati ustrezna zdravila zanj. Če trpi pomanjkanje
primernega strežnika, mu bom stregel jaz. Naj častiti Channa ne
uporabi noža. Naj častiti Channa živi. Mi hočemo, da častiti Channa
živi.”</p>
<p><a class="ref nya" id="nya7" href="#nya7">Nya 7</a>“Prijatelj
Sāriputta, ni to, da nimam ustrezne hrane in zdravil ali primernega
strežnika. Prijatelj Sāriputta, Učitelja sem dolgo častil z
ljubeznijo, ne brez ljubezni, ker je primerno za učenca, da časti
Učitelja z ljubeznijo, ne brez ljubezni. Prijatelj Sāriputta,
zapomni si to: menih Channa bo uporabil nož brez krivde.”</p>
<h2><span class="add">Vprašanja</span></h2>
<p><a class="ref nya" id="nya8" href="#nya8">Nya 8</a>“Mi bi
vprašali častitega Channa določena vprašanja, če je za častitega
Channa primerno, da nanje odgovori.”</p>
<p>“Vprašaj, prijatelj Sāriputta. Ko bom slišal, bom vedel.”</p>
<p><a class="ref nya" id="nya9" href="#nya9">Nya 9</a>“Prijatelj
Channa, ali imaš oči, očesno zavest in stvari, ki se spoznajo [z
umom] skozi očesno zavest za: ‘To je moje, to sem jaz, to je moje
sebstvo’? Ali imaš uho … nos … jezik … telo … um, umsko zavest in
stvari, ki se spoznajo [z umom] skozi umsko zavest za: ‘To je moje,
to sem jaz, to je moje sebstvo’?”</p>
<p>“Prijatelj Sāriputta, jaz imam oko, očesno zavest in stvari, ki
se spoznajo [z umom] skozi očesno zavest za: ‘To ni moje, to nisem
jaz, to ni moje sebstvo.’ Jaz imam uho … nos … jezik … telo … um,
umsko zavest in stvari, ki se spoznajo [z umom] skozi umsko zavest
za: ‘To ni moje, to nisem jaz, to ni moje sebstvo.’”</p>
<p><a class="ref nya" id="nya10" href="#nya10">Nya 10</a>“Prijatelj
Channa, kaj si videl, kaj si direktno prepoznal v očeh, v očesni
zavesti in v stvareh, ki se spoznajo [z umom] skozi očesno zavest,
da si jih imel za: ‘To ni moje, to nisem jaz, to ni moje sebstvo’?
Kaj si videl, kaj si direktno prepoznal v ušesu … v nosu … v jeziku
… v telesu … v umu, v umski zavesti in v stvareh, ki se spoznajo [z
umom] skozi umsko zavest, da si jih imel za: ‘To ni moje, to nisem
jaz, to ni moje sebstvo’?”</p>
<p>“Prijatelj Sāriputta, skozi videnje prenehanja, skozi direktno
prepoznanje prenehanja v očesu, v očesni zavesti in v stvareh, ki
se spoznajo [z umom] skozi očesno zavest jih imam za: ‘To ni moje,
to nisem jaz, to ni moje sebstvo.’ Skozi videnje prenehanja, skozi
direktno vednost prenehanja v ušesu … v nosu … v jeziku … v telesu
… v umu in umski zavesti in v stvareh, ki se spoznajo [z umom]
skozi umsko zavest jih imam za: ‘To ni moje, to nisem jaz, to ni
moje sebstvo.’”</p>
<h2><span class="add">Navodilo</span></h2>
<p><a class="ref nya" id="nya11" href="#nya11">Nya 11</a>Ko je bilo
to rečeno, je častiti Mahā Cunda rekel častitemu Channi: “Torej,
prijatelj Channa, temu navodilu Blaženega moraš neprestano dajati
pozornost: ‘V odvisnosti je drhtenje, v neodvisnosti ni drhtenja;
ko ni drhtenja je tam spokojnost; ko je tam spokojnost, tam ni
nagnjenosti; ko tam ni nagnjenosti, ni prihajanja in odhajanja; ko
ni prihajanja in odhajanja, ni izginevanja in pojavljanja; ko ni
izginevanja in pojavljanja, ni tukaj niti tam niti vmes. To je
konec neprijetnosti.’”</p>
<h2><span class="add">Nož</span></h2>
<p><a class="ref nya" id="nya12" href="#nya12">Nya 12</a>In ko sta
tako častiti Sāriputta in častiti Mahā Cunda dala nasvet častitemu
Channi, sta se dvignila iz svojih sedežev in odšla. Kmalu po tem,
ko sta odšla, je častiti Channa uporabil nož.</p>
<p><a class="ref nya" id="nya13" href="#nya13">Nya 13</a>Potem je
častiti Sāriputta odšel do Blaženega. Ko se mu je poklonil je sedel
na stran in rekel Blaženemu: “Častiti gospod, častiti Channa je
uporabil nož. Kje se bo spet pojavil v svojem bodočem
življenju?”</p>
<p>“Sāriputta, ali ti ni menih Channa razglasil, da je brez
krivde?”</p>
<p>“Častiti gospod, obstaja vadžijska vas, imenovana Pubbadžira.
Tam je častiti Channa imel družine, ki so bile prijateljske,
domače, prijazne [kot svoje podpornike].”</p>
<p>“Resnično, Sāriputta, menih Channa je imel prijateljske družine,
domače družine, prijazne družine [kot svoje podpornike], toda jaz
ne rečem, da je zaradi tega nekdo vreden graje. Sāriputta, ko nekdo
odloži to telo in vzame novo telo potem rečem, da je vreden graje.
Tukaj ni bilo nič od tega v menihu Channi. Menih Channa je uporabil
nož brez krivde.”</p>
<p>To je bilo tisto, kar je rekel Blaženi. Častiti Sāriputta je bil
zadovoljen in vesel besed Blaženega.</p>
<footer>
<p lang='sl'>Prevedel Bojan Božič.</p>
<p lang='sl'>Samo za nekomercialno uporabo.</p>
<p lang='sl'>Osnova za prevod sutt Madžhima nikāye je knjiga
Bhikkhu Bodhija: The Middle Lenght Discourses of the Buddha, Wisdom
Pub., 2009.</p>
<p lang='sl'>Stanje prevoda: oktober <span class=
'publication-date'>2023</span>.</p>
<p lang='sl'>Za SuttaCentral pripravil <span class=
'editor'>prostovoljec.</span>.</p>
</footer>
</article>
</body>
</html>
