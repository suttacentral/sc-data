<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id="mn7" lang="sl">
<header>
<ul>
<li class="division" lang="pli" translate="no">Majjhima Nikāya</li>
<li lang="pli" translate="no">Vatthūpama Sutta</li>
</ul>
<h1>7. Prispodoba o krpi</h1>
</header>
<p><a class="ref nya" id="nya1" href="#nya1">Nya 1</a><span class=
"evam">Tako sem slišal.</span> Nekoč je Blaženi živel pri
Sāvatthīju, v Džetovem gozdičku Anāthapiṇḍikovega parka. Tam je
nagovoril menihe: “Menihi.” - “Častiti gospod,” so odgovorili.
Blaženi je rekel:</p>
<p><a class="ref nya" id="nya2" href="#nya2">Nya 2</a>“Menihi,
predpostavimo, da je krpa umazana in popackana in jo ta, ki jo
barva, namoči v eno ali drugo barvo, modro ali rumeno ali rdečo ali
roza. Bila bi slabo pobarvana in nečista v barvi. Zakaj je tako?
Zaradi nečistosti krpe. Tako tudi, ko je srce onesnaženo, je
pričakovati neugodno destinacijo. Menihi, predpostavimo, da je bila
krpa čista in živih barv in jo ta, ki jo barva, namoči v eno ali
drugo barvo, modro ali rumeno ali rdečo ali roza. Izgledala bi
dobro pobarvana in čista v barvi. Zakaj je tako? Zaradi čistosti
krpe. Tako tudi ko srce ni onesnaženo, je pričakovati ugodno
destinacijo.</p>
<h2><span class="add">Nečistosti</span></h2>
<p><a class="ref nya" id="nya3" href="#nya3">Nya 3</a>Kaj, menihi,
so nečistosti, ki onesnažijo srce? Pohlep je nečistost, ki onesnaži
srce. Zloba … jeza … maščevalnost … prezir … dominantna drža …
zavistnost … skopost … prevarantstvo … goljufivost … svojeglavost …
rivalstvo … domišljavost … arogantnost … nečimrnost … malomarnost
je nečistost, ki onesnaži srce.</p>
<p><a class="ref nya" id="nya4" href="#nya4">Nya 4</a>Vedoč, da je
pohlep nečistost, ki onesnaži srce, ga menih opusti. Vedoč, da je
zloba … malomarnost nečistost, ki onesnaži srce, jo menih
opusti.</p>
<p><a class="ref nya" id="nya5" href="#nya5">Nya 5</a> Ko menih
spozna, da je pohlep nečistost, ki onesnaži srce, ga opusti. Ko
menih spozna, da je zloba … da je malomarnost nečistost, ki
onesnaži srce, jo opusti in pridobi neomajno zaupanje v Buddho:
‘Blaženi je popoln, popolno prebujen, popoln v pravi vednosti in
obnašanju, vzvišen, poznavalec svetov, neprimerljiv vodja
posameznikov, ki jih je potrebno ukrotiti, učitelj božanstev in
ljudi, prebujen, blažen.’</p>
<p><a class="ref nya" id="nya6" href="#nya6">Nya 6</a>On pridobi
neomajno zaupanje v Dhammo: ‘Dhammo je Blaženi dobro razglasil, je
resnična, učinkuje takoj, odprta je vsem, vodi naprej, da jo izkusi
vsak modri za sebe.’</p>
<p><a class="ref nya" id="nya7" href="#nya7">Nya 7</a>On pridobi
neomajno zaupanje v Sangho: ‘Sangha učencev Blaženega vadi na dober
način, prakticira v pravi smeri, prakticira pravo pot, prakticira
na primeren način, to je, štirje pari posameznikov, osem tipov
posameznikov. Ta Sangha učencev Blaženega je vredna darov, vredna
gostoljubja, vredna darovanja, vredna spoštovanja, je neprekosljivo
polje zaslug za svet.’</p>
<p><a class="ref nya" id="nya8" href="#nya8">Nya 8</a>Ko delno
opusti, izključi, zapusti in se odreče [nečistosti srca], misli:
‘Jaz imam neomajno zaupanje v Buddho,’ in dobi navdih v smislu,
dobi navdih v Dhammi, dobi zadovoljstvo povezano z Dhammo. Ko je
zadovoljen, se v njem rodi veselje. V tem, ki je vesel, postane
telo umirjeno. Ta, čigar telo je umirjeno, čuti prijetnost. V tem,
ki čuti prijetnost, srce postane zbrano.</p>
<p><a class="ref nya" id="nya9" href="#nya9">Nya 9</a>On premišlja:
‘Jaz imam neomajno zaupanje v Dhammo,’ in dobi navdih v smislu,
dobi navdih v Dhammi, dobi veselje povezano z Dhammo. Ko je vesel …
srce postane zbrano.</p>
<p><a class="ref nya" id="nya10" href="#nya10">Nya 10</a>On
premišlja: ‘Jaz imam neomajno zaupanje v Sangho,’ in dobi navdih v
smislu, dobi navdih v Sanghi, dobi veselje povezano s Sangho. Ko je
vesel … srce postane zbrano.</p>
<p><a class="ref nya" id="nya11" href="#nya11">Nya 11</a>On
premišlja: ‘[Nečistosti srca] sem delno opustil, izgnal, sprostil,
zapustil in odrekel,’ in dobi navdih v smislu, dobi navdih v
Dhammi, dobi zadovoljstvo povezano z Dhammo. Ko je zadovoljen, se v
njem rodi navdušenje. V tem, ki je navdušen, postane telo umirjeno.
Ta, čigar telo je umirjeno, čuti prijetnost. V tem, ki čuti
prijetnost, srce postane zbrano.</p>
<p><a class="ref nya" id="nya12" href="#nya12">Nya 12</a>Menihi, če
menih takšne kreposti, takšnega stanja [zbranosti] in takšne
modrosti jé podarjeno hrano, ki se sestoji iz izbranega riža skupaj
z različnimi omakami in kariji, celo to ne bo ovira za njega. Kakor
krpa, ki je umazana in popackana postane čista in živih barv s
pomočjo čiste vode ali kakor zlato postane čisto in sijajno z
uporabo peči, tako tudi, če menih takšne kreposti … jé podarjeno
hrano … to ne bo ovira za njega.</p>
<p><a class="ref nya" id="nya13" href="#nya13">Nya 13</a>On vztraja
s prežemanjem ene četrtine s srcem prežetim z dobrohotnostjo, prav
tako druge, prav tako tretje, prav tako četrte, tako zgoraj,
spodaj, okrog in povsod, tako za vse, kot zase, on vztraja s
prežemanjem vseobsegajočega sveta s srcem prežetim z
dobrohotnostjo, obilno, vzvišeno, neizmerno, brez sovraštva in brez
zlobe.</p>
<p><a class="ref nya" id="nya14-16" href="#nya14-16">Nya
14-16</a>On vztraja s prežemanjem ene četrtine s srcem prežetim s
sočutjem… s srcem prežetim s srečoželjnostjo… s srcem prežetim z
mirnodušnostjo, prav tako druge, prav tako tretje, prav tako
četrte, tako zgoraj, spodaj, okrog in povsod, tako za vse, kot
zase, on vztraja s prežemanjem vseobsegajočega sveta s srcem
prežetim z mirnodušnostjo, obilno, vzvišeno, neizmerno, brez
sovraštva in brez zlobe.</p>
<p><a class="ref nya" id="nya17" href="#nya17">Nya 17</a>On razume:
‘Tam je to, tam je manjvredno, tam je večvredno in onstran tega je
odrešitev iz celotnega polja zaznavanja.’</p>
<p><a class="ref nya" id="nya18" href="#nya18">Nya 18</a>Ko on tako
ve in vidi, je njegovo srce osvobojeno vpliva čutnosti, vpliva
bitnosti in vpliva nevednosti. Ko je osvobojen, pride vednost:
‘Osvobojeno je.’ On razume: ‘Rojstvo je uničeno, duhovno življenje
je bilo živeto, kar je bilo potrebno je narejeno, nič več ni
prihoda nazaj v katerokoli stanje.’ Menihi, ta menih je okopan z
notranjim kopanjem.”</p>
<h2><span class="add">O očiščenju slabih dejanj</span></h2>
<p><a class="ref nya" id="nya19" href="#nya19">Nya 19</a>Takrat je
brahman Sundarika Bhāradvādža sedel nedaleč od Blaženega in mu
rekel: “Ampak, ali gospod Gotama gre k reki Bāhukā, da bi se
okopal?”</p>
<p>“Zakaj, brahman, bi šel k reki Bāhukā? Kaj lahko napravi reka
Bāhukā?”</p>
<p>“Gospod Gotama, o reki Bāhukā pravijo mnogi da osvobaja, pravijo
mnogi da daje zasluge in mnogi izmijejo svoja zla dejanja v reki
Bāhukā.”</p>
<p><a class="ref nya" id="nya20" href="#nya20">Nya 20</a>Potem je
Blaženi v verzih nagovoril brahmana Sundarika Bhāradvādžo:</p>
<blockquote class="gatha">
<p>“Bāhukā in Adhikakkā,<br>
Gayā in tudi Sundarikā,<br>
Payāga in Sarassati,<br>
in tok Bahumati -<br>
bedak se lahko tam večno kopa,<br>
pa se slabih dejanj ne bo očistil.</p>
<p>Kaj lahko Sundarikā odplavi?<br>
Kaj Payāga? Kaj Bāhukā?<br>
Reke ne morejo očistiti hudodelca,<br>
človeka, ki je napravil okrutna in brutalna dela.</p>
<p>Čisti ima v srcu večno<br>
praznik pomladi, sveti dan.<br>
Ta, ki je pošten v delih, čist v srcu,<br>
pripelje svojo vrlino do popolnosti.</p>
<p>Tukaj, brahman, bi se moral kopati,<br>
da napraviš sebe za zatočišče za vsa bitja.<br>
In če ne govoriš napačno,<br>
ne delaš škode živim bitjem,<br>
ne jemlješ tistega, kar ti ni dano,<br>
z zaupanjem in brez pohlepa,<br>
kakšna potreba zate je, da greš v Gayo?<br>
Zate vsak izvir bo tvoja Gayā.”</p>
</blockquote>
<p><a class="ref nya" id="nya21" href="#nya21">Nya 21</a>Ko je bilo
to rečeno, je brahman Sundarika Bhāradvādža rekel: “Veličastno,
gospod Gotama! Veličastno, gospod Gotama! Gospod Gotama je napravil
Dhammo jasno v mnogih pogledih, tako kot bi obrnil pokonci to, kar
je bilo prevrnjeno, razkril to, kar je bilo skrito, pokazal pot
temu, ki se je izgubil ali držal svetilko v temi, da je ta z dobrim
vidom lahko videl oblike. Sedaj grem po zatočišče h gospodu Gotami,
k Dhammi in k meniški Sanghi. Naj me gospod Gotama sprejme kot
laičnega privrženca, ki je prišel po zatočišče od danes pa do konca
življenja. Jaz bi sprejel vstop od gospoda Gotame, jaz bi sprejel
popolno sprejetost.”</p>
<p><a class="ref nya" id="nya22" href="#nya22">Nya 22</a>In brahman
Sundarika Bhāradvādža je prejel vstop od Blaženega, sprejel popolno
sprejetost. In kmalu, ne dolgo od njegove polne zaobljube, ko je
prebival sam, umaknjen, prizadeven, goreč in odločen, je častiti
Bhāradvādža s svojim uresničenjem z direktno vednostjo, tukaj in
zdaj vstopil in vztrajal v vrhunskem cilju svetega življenja, za
katerega pripadniki naroda upravičeno gredo od doma v brezdomstvo.
On je direktno vedel: “Rojstvo je uničeno, duhovno življenje je
bilo živeto, kar je bilo potrebno je narejeno, nič več ni prihoda
nazaj v katerokoli stanje.” In častiti Bhāradvādža je postal eden
od arahantov.</p>
<footer>
<p lang='sl'>Prevedel Bojan Božič.</p>
<p lang='sl'>Samo za nekomercialno uporabo.</p>
<p lang='sl'>Osnova za prevod sutt Madžhima nikāye je knjiga
Bhikkhu Bodhija: The Middle Lenght Discourses of the Buddha, Wisdom
Pub., 2009.</p>
<p lang='sl'>Stanje prevoda: oktober <span class=
'publication-date'>2023</span>.</p>
<p lang='sl'>Za SuttaCentral pripravil <span class=
'editor'>prostovoljec.</span>.</p>
</footer>
</article>
</body>
</html>
