<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id="mn15" lang="sl">
<header>
<ul>
<li class="division" lang="pli" translate="no">Majjhima Nikāya</li>
<li lang="pli" translate="no">Anumāna Sutta</li>
</ul>
<h1>15. Sklep</h1>
</header>
<p><a class="ref nya" id="nya1" href="#nya1">Nya 1</a><span class=
"evam">Tako sem slišal.</span> Nekoč je častiti Mahā Moggallāna
živel v deželi Bhagga pri Suṁsumāragiru, v gozdičku Bhesakalā, v
parku z jeleni. Tam je nagovoril menihe: “Prijatelji, menihi.” —
“Prijatelj,” so odgovorili. Častiti Mahā Moggallāna je rekel:</p>
<h2><span class="add">Slabe lastosti</span></h2>
<p><a class="ref nya" id="nya2" href="#nya2">Nya 2</a>“Prijatelji,
če menih prosi: ‘Naj me častiti opomnijo, potrebno mi je, da sem
opomnjen od častitih,’ vendar, če je on težaven za opomniti in ima
lastnosti zaradi katerih ga je težko opomniti, če je neobvladan in
ne jemlje navodil pravilno, potem njegovi tovariši v svetem
življenju mislijo, da ga ni treba opomniti ali poučiti, o njem
mislijo kot o posamezniku, ki mu ne gre zaupati.</p>
<p><a class="ref nya" id="nya3" href="#nya3">Nya 3</a>Katere
lastnosti ga delajo težavnega za opomniti?</p>
<p>(1) Menih ima zle želje in je obvladan od zlih želja. To je
lastnost, ki ga dela težavnega za opomniti.</p>
<p>(2) Menih hvali sebe in omalovažuje druge. To je lastnost, ki ga
dela težavnega za opomniti.</p>
<p>(3) Menih je jezen in je obvladan z jezo. To je lastnost …</p>
<p>(4) Menih je jezen in maščevalen zaradi jeze …</p>
<p>(5) Menih je jezen in trmast zaradi jeze …</p>
<p>(6) Menih je jezen in izgovarja besede, ki mejijo na jezo …</p>
<p>(7) Menih je grajan in se upira tistemu, ki ga graja …</p>
<p>(8) Menih je grajan in omalovažuje tistega, ki ga graja …</p>
<p>(9) Menih je grajan in graja tistega, ki graja njega …</p>
<p>(10) Menih je grajan in se izgovarja, vodi pogovor drugam in
kaže jezo, sovraštvo in nejevoljo…</p>
<p>(11) Menih je grajan in ne obžaluje svojega ravnanja …</p>
<p>(12) Menih je zaničevalen in oblastniški …</p>
<p>(13) Menih je zavisten in lakomen …</p>
<p>(14) Menih je sleparski in goljufiv …</p>
<p>(15) Menih je samosvoj in aroganten …</p>
<p>(16) Menih se drži svojih lastnih pogledov, se jih drži
nepopustljivo in jih s težavo opušča. To je lastnost, ki ga naredi
težavnega za opomniti.</p>
<p>Prijatelji, to so lastnosti, ki ga naredijo težavnega za
opomniti.</p>
<h2><span class="add">Dobre lastnosti</span></h2>
<p><a class="ref nya" id="nya4" href="#nya4">Nya 4</a>Prijatelji,
čeprav menih ne prosi: ‘Naj me častiti opomnijo. Potrebno mi je, da
me častiti opomnijo,’ vendarle, če ga je lahko opomniti in ima
lastnosti, ki ga delajo enostavnega za opomniti, če je potrpežljiv
in jemlje navodila pravilno, potem njegovi tovariši v svetem
življenju mislijo, da bi moral biti opomnjen in poučevan in mislijo
o njem kot o posamezniku, ki mu gre zaupati.</p>
<p><a class="ref nya" id="nya5" href="#nya5">Nya 5</a>Katere
lastnosti ga delajo enostavnega za opomniti?</p>
<p>(1) Menih nima zlih želja in ni obvladan od zlih želja. To je
lastnost, ki ga dela enostavnega za opomniti.</p>
<p>(2) Menih se ne hvali niti ne omalovažuje drugih. To je lastnost
…</p>
<p>(3) Menih ni jezen niti dovoli jezi, da ga obvlada …</p>
<p>(4) Menih ni jezen ali maščevalen zaradi jeze …</p>
<p>(5) Menih ni jezen ali trmast zaradi jeze …</p>
<p>(6) Menih ni jezen in ne izgovarja besed, ki mejijo na jezo
…</p>
<p>(7) Menih je grajan in se ne upira tistemu, ki ga graja …</p>
<p>(8) Menih je grajan in ne omalovažuje tistega, ki ga graja …</p>
<p>(9) Menih je grajan in ne graja tistega, ki graja njega …</p>
<p>(10) Menih je grajan in se ne izgovarja, vodi pogovor drugam in
ne kaže jeze, sovraštva in nejevolje…</p>
<p>(11) Menih je grajan in obžaluje svoje ravnanje …</p>
<p>(12) Menih ni zaničevalen in oblastniški …</p>
<p>(13) Menih ni zavisten in lakomen …</p>
<p>(14) Menih ni sleparski in goljufiv …</p>
<p>(15) Menih ni samosvoj in aroganten …</p>
<p>(16) Menih se ne drži svojih lastnih pogledov ali se jih ne drži
nepopustljivo in jih z lahkoto opušča. To je lastnost, ki ga naredi
enostavnega za opomniti.</p>
<p>Prijatelji, to so lastnosti, ki ga delajo enostavnega za
opomniti.</p>
<p><a class="ref nya" id="nya6" href="#nya6">Nya 6</a>Prijatelji,
menih bi moral sklepati o sebi na sledeč način:</p>
<p>(1) ‘Posameznik z zlimi željami in obvladan od zlih želja je
zame neprijeten in zoprn. Če bi imel zle želje in bil obvladan od
zlih želja, bi bil drugim neprijeten in zoprn.’ Menih, ki to ve, bi
moral tako prebuditi svoje srce: ‘Ne bom imel zlih misli in bil
obvladan s hudobnimi mislimi.’</p>
<p>(2-16) ‘Posameznik, ki se sam hvali in omalovažuje … Posameznik,
ki se drži svojih lastnih pogledov, se jih drži nepopustljivo in
jih s težavo opušča, je zame neprijeten in zoprn. Če bi se jaz
držal svojih lastnih pogledov, se jih držal nepopustljivo in jih
opuščal s težavo, bi bil drugim neprijeten in zoprn.’ Menih, ki to
ve, bi moral tako prebuditi svoje srce: ‘Ne bom se držal svojih
lastnih pogledov, se jih držal nepopustljivo in jih bom z lahkoto
opuščal.’</p>
<h2><span class="add">Samopreiskovanje</span></h2>
<p><a class="ref nya" id="nya7" href="#nya7">Nya 7</a>Prijatelji,
menih bi se moral sam preiskati:</p>
<p>(1) ‘Ali imam zle želje in sem obvladan od zlih želja?’ Če
prepozna, ko preišče samega sebe : ‘Jaz imam zle želje, jaz sem
obvladan od zlih želja,’ potem bi moral napraviti napor, da bi
opustil ta zla slaba stanja. Toda, če prepozna, ko preišče samega
sebe : ‘Jaz nimam zlih želja, jaz nisem obvladan od zlih želja,’
potem lahko biva vesel in zadovoljen in vadi dan in noč v dobrih
stanjih.</p>
<p>(2-16) Menih bi se moral sam preiskati: ‘Ali jaz hvalim samega
sebe in omalovažujem druge?’ … ‘Ali se držim svojih lastnih
pogledov, se jih držim nepopustljivo in jih s težavo opuščam?’ Če
prepozna, ko preišče samega sebe : ‘Jaz se držim svojih lastnih
pogledov … ,’ potem se naj potrudi, da opusti ta zla slaba stanja.
Toda, če prepozna, ko preišče samega sebe: ‘Jaz se ne držim svojih
lastnih pogledov … ,’ potem lahko biva vesel in zadovoljen in vadi
dan in noč v dobrih stanjih.</p>
<p><a class="ref nya" id="nya8" href="#nya8">Nya 8</a>Če,
prijatelji, ko menih preišče samega sebe vidi, da ta zla slaba
stanja niso v njem vsa opuščena, potem se naj potrudi, da jih vsa
opusti. Toda, če ko preišče samega sebe vidi, da so v njem vsa
opuščena, potem lahko biva vesel in zadovoljen in vadi dan in noč v
dobrih stanjih.</p>
<p>Tako kot ženska ali moški, mlada, mladostna, ki ima rada
okraske, ko vidi podobo svojega lastnega obraza v jasnem, svetlem
ogledalu ali v bazenu s čisto vodo, in vidi madež ali hibo na njem,
se potrudi, da to odstrani, vendar, če ne vidi madeža ali hibe na
njem, postane zadovoljna: ‘Zame je velika korist, da je moj obraz
čist’. Tako tudi, ko menih preišče samega sebe … potem lahko biva
vesel in zadovoljen in vadi dan in noč v dobrih stanjih.”</p>
<p>To je bilo tisto, kar je rekel Mahā Moggallāna. Menihi so bili
zadovoljni in veseli besed Mahā Moggallāne.</p>
<footer>
<p lang='sl'>Prevedel Bojan Božič.</p>
<p lang='sl'>Samo za nekomercialno uporabo.</p>
<p lang='sl'>Osnova za prevod sutt Madžhima nikāye je knjiga
Bhikkhu Bodhija: The Middle Lenght Discourses of the Buddha, Wisdom
Pub., 2009.</p>
<p lang='sl'>Stanje prevoda: oktober <span class=
'publication-date'>2023</span>.</p>
<p lang='sl'>Za SuttaCentral pripravil <span class=
'editor'>prostovoljec.</span>.</p>
</footer>
</article>
</body>
</html>
