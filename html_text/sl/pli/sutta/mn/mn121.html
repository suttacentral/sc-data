<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id="mn121" lang="sl">
<header>
<ul>
<li class="division" lang="pli" translate="no">Majjhima Nikāya</li>
<li lang="pli" translate="no">Cūḷasuññata Sutta</li>
</ul>
<h1>121. Kratko učenje o praznosti</h1>
</header>
<p><a class="ref nya" id="nya1" href="#nya1">Nya 1</a><span class=
"evam">Tako sem slišal.</span> Nekoč je Blaženi živel v Vzhodnem
parku pri Sāvatthīju, v palači Migārove matere.</p>
<p><a class="ref nya" id="nya2" href="#nya2">Nya 2</a>Ko je bil
večer, je častiti Ᾱnanda prišel iz samote in odšel do Blaženega. Ko
se mu je poklonil, je sedel na stran in mu rekel:</p>
<p><a class="ref nya" id="nya3" href="#nya3">Nya 3</a>“Častiti
gospod, nekoč je Blaženi živel v deželi Sakyanov, pri sakyanskem
mestu z imenom Nagaraka. Tam, častiti gospod, sem slišal in izvedel
iz ust Blaženega: ‘Ᾱnanda, jaz pogosto bivam v praznosti.’ Sem to
pravilno slišal, častiti gospod, sem to pravilno izvedel, sem bil
pravilno pozoren na to, sem si to pravilno zapomnil?”</p>
<p>“Brez dvoma, Ᾱnanda, to si pravilno slišal, pravilno izvedel,
bil si pravilno pozoren na to in si si to pravilno zapomnil. Kot
prej, Ᾱnanda, tako tudi sedaj pogosto bivam v praznosti.</p>
<p><a class="ref nya" id="nya4" href="#nya4">Nya 4</a>Ᾱnanda, tako
kot je palača Migārove matere prazna slonov, goveda, konj in kobil,
prazna zlata in denarja, prazna skupnosti mož in žena, in je tam
prisotna samo ta nepraznost, namreč enost, odvisna od Sanghe
menihov, tako tudi menih ni pozoren na zaznavanje vasi, ni pozoren
na zaznavanje ljudi. Pozoren je na enost, odvisno od dojemanja
gozda. Njegovo srce vstopi v to zaznavanje gozda in pridobi
zaupanje, trdnost in odločnost. On razume tako: ‘Kakršnekoli motnje
so odvisne od zaznavanja vasi, te niso prisotne tukaj. Kakršnekoli
motnje so odvisne od zaznavanja ljudi, te niso prisotne tukaj.
Prisotna je samo ta količina motnje, namreč enost, odvisna od
zaznavanja gozda.’ On razume: ‘To polje zaznavanja je brez
zaznavanja vasi, to polje zaznavanja je brez zaznavanja ljudi. Tu
je prisotna samo ta nepraznost, namreč enost, odvisna od zaznavanja
gozda.’ In tako jo jemlje kot brez tega kar ni tam, toda kar ostane
tam, on razume, da je prisotno: ‘To je prisotno.’ Tako, Ᾱnanda, to
je njegov resničen, nepopačen, čist spust v praznost.</p>
<p><a class="ref nya" id="nya5" href="#nya5">Nya 5</a>Spet, Ᾱnanda,
menih ni pozoren na zaznavanje ljudi, ni pozoren na zaznavanje
gozda, pozoren je na enost, ki je odvisna od zaznavanja zemlje.
Njegovo srce vstopi v to zaznavanje zemlje in pridobi zaupanje,
trdnost in odločnost. Kot bikova koža postane brez gub, ko se
popolnoma raztegne s stotimi količki, tako tudi menih ni pozoren na
nobene gorske grebene in doline te zemlje, na reke in soteske,
področja s štori in bodičevjem, gore in neravna mesta. Pozoren je
na enost, odvisno od zaznavanja zemlje. Njegovo srce vstopi v to
zaznavanje zemlje in pridobi zaupanje, trdnost in odločnost. On
razume: ‘Kakršnekoli motnje so odvisne od zaznavanja ljudi, te niso
prisotne tukaj. Kakršnekoli motnje so odvisne od zaznavanja gozda,
te niso prisotne tukaj. Tu je prisotna samo ta količina motnje,
namreč enost, odvisna od zaznavanja zemlje.’ On razume: ‘To polje
zaznavanja je brez zaznavanja ljudi, to polje zaznavanja je brez
zaznavanja gozda. Tu je prisotna samo ta nepraznost, namreč enost,
odvisna od zaznavanja zemlje.’ In tako jo jemlje kot brez tega kar
ni tam, toda kar ostane tam, on razume, da je prisotno: ‘To je
prisotno.’ Tako, Ᾱnanda, tudi to je njegov resničen, nepopačen,
čist spust v praznost.</p>
<p><a class="ref nya" id="nya6" href="#nya6">Nya 6</a>Spet, Ᾱnanda,
menih ni pozoren na zaznavanje gozda, ni pozoren na zaznavanja
zemlje, pozoren je na enost, ki je odvisna od zaznavanja področja
neskončnega prostora. Njegovo srce vstopi v to zaznavanje področja
neskončnega prostora in pridobi zaupanje, trdnost in odločnost. On
razume tako: ‘Kakršnekoli motnje so odvisne od zaznavanje gozda, te
niso prisotne tukaj. Kakršnekoli motnje so odvisne od zaznavanje
zemlje, te niso prisotne tukaj. Tu je prisotna samo ta količina
motnje, namreč enost, odvisna od zaznavanja področja neskončnega
prostora.’ On razume: ‘To polje zaznavanja je brez zaznavanja
gozda, to polje zaznavanja je brez zaznavanja zemlje. Tu je
prisotna samo ta nepraznost, namreč enost, odvisna od zaznavanja
področja neskončnega prostora.’ In tako jo jemlje kot brez tega kar
ni tam, toda kar ostane tam, on razume, da je prisotno: ‘To je
prisotno.’ Tako, Ᾱnanda, tudi to je njegov resničen, nepopačen,
čist spust v praznost.</p>
<p><a class="ref nya" id="nya7" href="#nya7">Nya 7</a>Spet, Ᾱnanda,
menih ni pozoren na zaznavanje zemlje, ni pozoren na zaznavanje
področja neskončnega prostora, pozoren je na enost, ki je odvisna
od zaznavanja področja neskončne zavesti. Njegovo srce vstopi v to
zaznavanje področja neskončne zavesti in pridobi zaupanje, trdnost
in odločnost. On razume tako: ‘Kakršnekoli motnje so odvisne od
zaznavanje zemlje, te niso prisotne tukaj. Kakršnekoli motnje so
odvisne od zaznavanje področja neskončnega prostora, te niso
prisotne tukaj. Tu je prisotna samo ta količina motnje, namreč
enost, odvisna od zaznavanja področja neskončne zavesti.’ On
razume: ‘To polje zaznavanja je brez zaznavanja zemlje, to polje
zaznavanja je brez zaznavanja področja neskončnega prostora. Tu je
prisotna samo ta ne-praznost, namreč enost, odvisna od zaznavanja
področja neskončne zavesti.’ In tako jo jemlje kot brez tega kar ni
tam, toda kar ostane tam, on razume, da je prisotno: ‘To je
prisotno.’ Tako, Ᾱnanda, tudi to je njegov resničen, nepopačen,
čist spust v praznost.</p>
<p><a class="ref nya" id="nya8" href="#nya8">Nya 8</a>Spet, Ᾱnanda,
menih ni pozoren na zaznavanje področja neskončnega prostora, ni
pozoren na zaznavanje področja neskončne zavesti, pozoren je na
enost, ki je odvisna od zaznavanja področja ničnosti. Njegovo srce
vstopi v to zaznavanje področja ničnosti in pridobi zaupanje,
trdnost in odločnost. On razume tako: ‘Kakršnekoli motnje so
odvisne od zaznavanje področja neskončnega prostora, te niso
prisotne tukaj. Kakršnekoli motnje so odvisne od zaznavanja
področja neskončne zavesti, te niso prisotne tukaj. Tu je prisotna
samo ta količina motnje, namreč enost, odvisna od zaznavanja
področja ničnosti.’ On razume: ‘To polje zaznavanja je brez
zaznavanja področja neskončnega prostora, to polje zaznavanja je
brez zaznavanja področja neskončne zavesti. Tu je prisotna samo ta
nepraznost, namreč enost, odvisna od zaznavanja področja ničnosti.’
In tako jo jemlje kot brez tega kar ni tam, toda kar ostane tam, on
razume, da je prisotno: ‘To je prisotno.’ Tako, Ᾱnanda, tudi to je
njegov resničen, nepopačen, čist spust v praznost.</p>
<p><a class="ref nya" id="nya9" href="#nya9">Nya 9</a>Spet, Ᾱnanda,
menih ni pozoren na zaznavanje področja neskončne zavesti, ni
pozoren na zaznavanje področja ničnosti, pozoren je na enost, ki je
odvisna od zaznavanja področja niti zaznavanja niti nezaznavanja.
Njegovo srce vstopi v to zaznavanje področja niti zaznavanja niti
nezaznavanja in pridobi zaupanje, trdnost in odločnost. On razume:
‘Kakršnekoli motnje so odvisne od zaznavanja področja neskončne
zavesti, te niso prisotne tukaj. Kakršnekoli motnje so odvisne od
zaznavanje področja ničnosti, te niso prisotne tukaj. Tu je
prisotna samo ta količina motnje, namreč enost, odvisna od
zaznavanja področja niti zaznavanja niti nezaznavanja.’ On razume:
‘To polje zaznavanja je brez zaznavanja področja neskončne zavesti,
to polje zaznavanja je brez zaznavanja področja ničnosti. Tu je
prisotna samo ta nepraznost, namreč enost, odvisna od zaznavanja
področja niti zaznavanja niti nezaznavanja.’ In tako jo on jemlje
kot brez tega kar ni tam, toda kar ostane tam, on razume, da je
prisotno: ‘To je prisotno.’ Tako, Ᾱnanda, tudi to je njegov
resničen, nepopačen, čist spust v praznost.</p>
<p><a class="ref nya" id="nya10" href="#nya10">Nya 10</a>Spet,
Ᾱnanda, menih ni pozoren na zaznavanje področja ničnosti, ni
pozoren na zaznavanje področja niti zaznavanja niti nezaznavanja,
pozoren je na enost, ki je odvisna od enosti zbranega srca. Njegovo
srce vstopi v to enost zbranosti uma in pridobi zaupanje, trdnost
in odločnost. On razume: ‘Kakršnekoli motnje so odvisne od
zaznavanje področja ničnosti, te niso prisotne tukaj. Kakršnekoli
motnje so odvisne od zaznavanje področja niti zaznavanja niti
nezaznavanja, te niso prisotne tukaj. Tu je prisotna samo ta
količina motnje, namreč ta, ki je povezana s šestimi področji, ki
so odvisna od tega telesa in pogojena z življenjem.’ On razume: ‘To
polje zaznavanja je brez zaznavanja področja ničnosti, to polje
zaznavanja je brez zaznavanja področja niti zaznavanja niti
nezaznavanja. Tu je prisotna samo ta nepraznost, povezana s šestimi
področji, ki so odvisna od tega telesa in pogojena z življenjem.’
In tako jo jemlje kot brez tega kar ni tam, toda kar ostane tam, on
razume, da je prisotno: ‘To je prisotno.’ Tako, Ᾱnanda, tudi to je
njegov resničen, nepopačen, čist spust v praznost.</p>
<p><a class="ref nya" id="nya11" href="#nya11">Nya 11</a>Spet,
Ᾱnanda, menih ni pozoren na zaznavanje področja ničnosti, ni
pozoren na zaznavanje področja niti zaznavanja niti nezaznavanja,
pozoren je na enost, ki je odvisna od brezznakovne zbranosti srca.
Njegovo srce vstopi v to brezznakovno zbranost srca in pridobi
zaupanje, trdnost in odločnost. On razume: ‘Ta brezznakovna
zbranost srca je pogojena in proizvedena z voljo. Toda karkoli je
pogojeno in proizvedeno z voljo je nestalno, predmet prenehanja.’
Ko ve in vidi tako, je njegovo srce osvobojeno vpliva čutnosti,
vpliva bitnosti in vpliva nevednosti. Ko je osvobojeno, pride
vednost: ‘Osvobojeno je.’ On razume: ‘Rojstvo je uničeno, sveto
življenje je bilo živeto, kar je bilo potrebno je bilo narejeno,
nič več ni prihoda nazaj v katerokoli stanje.’</p>
<p><a class="ref nya" id="nya12" href="#nya12">Nya 12</a>On razume:
‘Kakršnekoli motnje, ki so odvisne od vpliva čutnosti, niso
prisotne tukaj. Kakršnekoli motnje, ki so odvisne od vpliva
bitnosti, niso prisotne tukaj. Kakršnekoli motnje, ki so odvisne od
vpliva nevednosti, niso prisotne tukaj. Tukaj je prisotna samo ta
količina motnje, namreč, ta povezana s šestimi področji, ki so
odvisna od tega telesa in pogojena z življenjem.’ On razume: ‘To
polje zaznavanja je brez vpliva čutnosti, to polje zaznavanja je
brez vpliva bitnosti, to polje zaznavanja je brez vpliva
nevednosti. Tu je prisotna samo ta nepraznost, ki je povezana s
šestimi področji, ki so odvisna od tega telesa in pogojena z
življenjem.’ In tako jo jemlje kot brez tega kar ni tam, toda kar
ostane tam, razume da je prisotno: ‘To je prisotno.’ Tako, Ᾱnanda,
to je njegov resničen, nepopačen, čist spust v praznost, največji
in nepresežen.</p>
<p><a class="ref nya" id="nya13" href="#nya13">Nya 13</a>Ᾱnanda,
katerikoli asketi in brahmani so v preteklosti vstopili in bivali v
čisti, največji, nepreseženi praznosti, so vsi vstopili in bivali v
tej isti čisti, največji, nepreseženi praznosti. Katerikoli asketi
in brahmani bodo v prihodnosti vstopili in bivali v čisti, največji
in nepreseženi praznosti, bodo vsi vstopili in bivali v tej isti
čisti, največji, nepreseženi praznosti. Katerikoli asketi in
brahmani v sedanjosti vstopijo in bivajo v čisti, največji,
nepreseženi praznosti, vsi vstopijo in bivajo v tej isti čisti,
največji, nepreseženi praznosti. Torej, Ᾱnanda, vaditi bi moral
tako: ‘Vstopili bomo in bivali v čisti, največji, nepreseženi
praznosti.’”</p>
<p>To je bilo tisto, kar je rekel Blaženi. Častiti Ᾱnanda je bil
zadovoljen in vesel besed Blaženega.</p>
<footer>
<p lang='sl'>Prevedel Bojan Božič.</p>
<p lang='sl'>Samo za nekomercialno uporabo.</p>
<p lang='sl'>Osnova za prevod sutt Madžhima nikāye je knjiga
Bhikkhu Bodhija: The Middle Lenght Discourses of the Buddha, Wisdom
Pub., 2009.</p>
<p lang='sl'>Stanje prevoda: oktober <span class=
'publication-date'>2023</span>.</p>
<p lang='sl'>Za SuttaCentral pripravil <span class=
'editor'>prostovoljec.</span>.</p>
</footer>
</article>
</body>
</html>
