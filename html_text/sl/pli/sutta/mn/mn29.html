<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id="mn29" lang="sl">
<header>
<ul>
<li class="division" lang="pli" translate="no">Majjhima Nikāya</li>
<li lang="pli" translate="no">Mahāsāropama Sutta</li>
</ul>
<h1>29. Dolgo učenje o srčevini duhovnega življenja</h1>
</header>
<p><a class="ref nya" id="nya1" href="#nya1">Nya 1</a><span class=
"evam">Tako sem slišal.</span> Nekoč je Blaženi živel pri
Rādžagahu, na Jastrebovem vrhu. Bilo je kmalu po tem, ko ga je
Devadatta zapustil. Blaženi je namignil na Devadatto in tako
nagovoril menihe:</p>
<p><a class="ref nya" id="nya2" href="#nya2">Nya 2</a>“Menihi, nek
pripadnik naroda zaradi prepričanja gre naprej iz posvetnega
življenja v brezdomstvo z mislijo: ‘Jaz sem žrtev rojstva, staranja
in smrti, skrbi, tožbe, bolečine, gorja in obupa. Jaz sem žrtev
neprijetnosti, plen neprijetnosti. Gotovo se lahko spozna konec te
velike neprijetnosti.’ Ko tako gre naprej, pridobi korist, slavo in
ugled. Zadovoljen je s koristjo, slavo in ugledom in njegov namen
je dosežen. Na račun tega hvali sebe in omalovažuje druge: ‘Jaz sem
pridobil korist in ugled, toda ti drugi menihi so nepoznani,
nepomembni.’ S to koristjo, slavo in ugledom postane omamljen,
postane nemaren, pade v nemarnost in ker je nemaren, živi v
neprijetnosti.</p>
<p>Predpostavimo, da mož, ki potrebuje srčevino in išče srčevino,
potuje v iskanju srčevine, pride do velikega drevesa. On ignorira
njegovo srčevino, njegovo belino, njegovo notranjo skorjo, njegovo
zunanje lubje, in odseka njegove veje in listje in jih vzame, ker
misli, da je to srčevina. Ko ga vidi človek z dobrim vidom, lahko
reče: ‘Ta dobri mož ne ve, kaj je srčevina, belina, notranja
skorja, zunanje lubje, ali veje in listje. Ko potrebuje srčevino,
išče srčevino, potuje v iskanju srčevine, pride do velikega drevesa
v katerem je srčevina in ignorira njegovo srčevino, njegovo belino
in njegovo notranjo skorjo, odseka njegove veje in listje in jih
odnese, ker misli, da je to srčevina. Karkoli bi moral ta dobri mož
narediti s srčevino, ta namen ne bo dosežen.’ Tako je tudi s tem
menihom, ki postane omamljen s koristjo, slavo in ugledom. Takšen
menih je ta, ki je vzel veje in listje svetega življenja in se
nenadoma ustavil.</p>
<p><a class="ref nya" id="nya3" href="#nya3">Nya 3</a>Menihi, nek
pripadnik naroda zaradi prepričanja gre naprej iz posvetnega
življenja v brezdomstvo z mislijo: ‘Jaz sem žrtev rojstva, staranja
in smrti, skrbi, tožbe, bolečine, gorja in obupa. Jaz sem žrtev
neprijetnosti, plen neprijetnosti. Gotovo se lahko spozna konec
tega velikega trpljenja.’ Ko tako gre naprej, pridobi korist, slavo
in ugled. On ni zadovoljen s to koristjo, slavo in ugledom in
njegov namen ni dosežen. Na račun tega se ne hvali in ne
omalovažuje drugih. Ne postane omamljen s to koristjo, slavo in
ugledom, ne postane nemaren in ne pade v nemarnost. S
prizadevnostjo pridobi krepost. Zadovoljen je s pridobitvijo
kreposti in njegov namen je dosežen. Na račun tega hvali sebe in
omalovažuje druge: ‘Jaz imam krepost, sem dobrega značaja, toda ti
drugi menihi so nekrepostni in slabega značaja.’ Postane omamljen z
dosego kreposti, postane nemaren, pade v nemarnost in ker je
nemaren, živi v neprijetnosti.</p>
<p>Predpostavimo, da mož potrebuje srčevino, išče srčevino, potuje
v iskanju srčevine, pride do velikega drevesa, v katerem je
srčevina. Ignorira njegovo srčevino, njegovo belino, njegovo
notranjo skorjo, odseka njegovo zunanje lubje in ga vzame misleč,
da je to srčevina. Ko ga vidi človek z dobrim vidom, lahko reče:
‘Ta dobri mož ne ve, kaj je srčevina … ali veje in listje. Ko
potrebuje srčevino … odseka njegovo zunanje lubje in ga odnese, ker
misli, da je to srčevina. Karkoli bi moral ta dobri mož narediti s
srčevino, ta namen ne bo dosežen.’ Tako je tudi s tem menihom, ki
postane omamljen z dosego kreposti. Takšen menih je ta, ki je vzel
zunanje lubje svetega življenja in se nenadoma ustavil.</p>
<p><a class="ref nya" id="nya4" href="#nya4">Nya 4</a>Menihi, nek
pripadnik naroda zaradi prepričanja gre naprej iz posvetnega
življenja v brezdomstvo z mislijo: ‘Jaz sem žrtev rojstva, staranja
in smrti, skrbi, tožbe, bolečine, gorja in obupa. Sem žrtev
neprijetnosti, plen neprijetnosti. Gotovo se lahko spozna konec te
velike neprijetnosti.’ Ko tako gre naprej, pridobi korist, slavo in
ugled. On ni zadovoljen s to koristjo, slavo in ugledom in njegov
namen ni dosežen … S prizadevnostjo pridobi krepost. Zadovoljen je
s pridobitvijo kreposti, vendar njegova namera ni dosežena. Na
račun tega se ne hvali in ne omalovažuje drugih. Ne postane
omamljen z dosego kreposti, ne postane nemaren, ne pade v
nemarnost. Ker je marljiv, doseže vednost zbranosti. Zadovoljen je
z dosego zbranosti in njegov namen je zadovoljen. Na račun tega
hvali sebe in omalovažuje druge: ‘Jaz sem zbran, moje srce je
poenoteno, toda ti drugi menihi so raztresenega srca in njihovo
srce blodi.’ Postane omamljen z dosego zbranosti, postane nemaren,
pade v nemarnost in ker je nemaren, živi v neprijetnosti.</p>
<p>Predpostavimo, da mož potrebuje srčevino, išče srčevino, potuje
v iskanju srčevine, pride do velikega drevesa, v katerem je
srčevina. Ignorira njegovo srčevino, njegovo belino, odseka njegovo
notranjo skorjo in jo vzame misleč, da je to srčevina. Ko ga vidi
človek z dobrim vidom, lahko reče: ‘Ta dobri mož ne ve, kaj je
srčevina … ali veje in listje. Ko potrebuje srčevino … odseka
njegovo notranjo skorjo in jo odnese, ker misli, da je to srčevina.
Karkoli bi moral ta dobri mož narediti s srčevino, ta namen ne bo
dosežen.’ Tako je tudi s tem menihom, ki postane omamljen z dosego
zbranosti. Takšen menih je ta, ki vzel notranjo skorjo svetega
življenja in se nenadoma ustavil.</p>
<p><a class="ref nya" id="nya5" href="#nya5">Nya 5</a>Menihi, neki
pripadnik naroda zaradi prepričanja gre naprej iz posvetnega
življenja v brezdomstvo z mislijo: ‘Jaz sem žrtev rojstva, staranja
in smrti, skrbi, tožbe, bolečine, gorja in obupa. Sem žrtev
neprijetnosti, plen neprijetnosti. Gotovo se lahko spozna konec
tega velikega trpljenja.’ Ko tako gre naprej, pridobi korist, slavo
in ugled. On ni zadovoljen s to koristjo, slavo in ugledom in
njegov namen ni dosežen … S prizadevnostjo pridobi krepost.
Zadovoljen je s pridobitvijo kreposti, vendar njegov namen ni
dosežen … S prizadevnostjo pridobi zbranost. Zadovoljen je s
pridobitvijo zbranosti, vendar njegov namen ni dosežen. Na račun
tega se ne hvali in ne omalovažuje drugih. Ne postane omamljen z
dosego zbranosti, ne postane nemaren, ne pade v nemarnost. Ker je
marljiv, doseže vednost in videnje. Zadovoljen je z dosego vednosti
in videnja in njegov namen je zadovoljen. Na račun tega hvali sebe
in omalovažuje druge: ‘Jaz živim v vednosti in videnju, toda ti
drugi menihi živijo brez vednosti in videnja.’ Postane omamljen z
vednostjo in videnjem, postane nemaren, pade v nemarnost in ker je
nemaren, živi v neprijetnosti.</p>
<p>Predpostavimo, da mož potrebuje srčevino, išče srčevino, potuje
v iskanju srčevine, pride do velikega drevesa, v katerem je
srčevina. Ignorira njegovo srčevino, odseka njegovo belino in jo
vzame, ker misli, da je to srčevina. Ko ga vidi človek z dobrim
vidom, lahko reče: ‘Ta dobri mož ne ve, kaj je srčevina … ali veje
in listje. Ko potrebuje srčevino … odseka njegovo belino in jo
odnese misleč, da je to srčevina. Karkoli bi moral ta dobri mož
narediti s srčevino, ta namen ne bo dosežen.’ Tako je tudi s tem
menihom, ki postane omamljen z dosego vednosti in videnja. Takšen
menih je ta, ki je vzel belino svetega življenja in se nenadoma
ustavil.</p>
<p><a class="ref nya" id="nya6" href="#nya6">Nya 6</a>Menihi, neki
pripadnik naroda zaradi prepričanja gre naprej iz posvetnega
življenja v brezdomstvo z mislijo: ‘Jaz sem žrtev rojstva, staranja
in smrti, skrbi, tožbe, bolečine, gorja in obupa. Sem žrtev
neprijetnosti, plen neprijetnosti. Gotovo se lahko spozna konec te
velike neprijetnosti.’ Ko tako gre naprej, pridobi korist, slavo in
ugled. On ni zadovoljen s to koristjo, slavo in ugledom in njegov
namen ni dosežen … S prizadevanjem pridobi krepost. Zadovoljen je s
pridobitvijo kreposti, vendar njegova namen ni dosežen … S
prizadevanjem pridobi zbranost. Zadovoljen je s pridobitvijo
zbranosti, vendar njegov namen ni dosežen. S prizadevanjem doseže
vednost in videnje, vendar njegov namen ni dosežen. Na račun tega
se ne hvali in ne omalovažuje drugih. Ne postane omamljen z dosego
vednosti in videnja, ne postane nemaren, ne pade v nemarnost. S
prizadevanjem doseže začasno osvoboditev. Za tega meniha je mogoče,
da bi zašel vstran od trajne osvoboditve.</p>
<p>Predpostavimo, da mož potrebuje srčevino, išče srčevino, potuje
v iskanju srčevine, pride do velikega drevesa, v katerem je
srčevina in odseka z njega le njegovo srčevino in jo vzame, ker ve,
da je to srčevina. Ko ga vidi človek z dobrim vidom, lahko reče:
‘Ta dobri mož pozna srčevino, belino, notranjo skorjo, zunanje
lubje, veje in listje. Ko potrebuje srčevino, išče srčevino, potuje
v iskanju srčevino, pride do velikega drevesa v katerem je srčevina
in odseka samo njegovo srčevino in jo odnese vedoč, da je to
srčevina. Karkoli bi moral ta dobri mož narediti s srčevino, bo ta
namen dosežen.’ Tako tudi, menihi, tukaj gre nek pripadnik naroda
iz prepričanja naprej … Če je marljiv doseže trajno osvoboditev. In
za tega meniha je nemogoče, da bi zašel vstran od trajne
osvoboditve.</p>
<p><a class="ref nya" id="nya7" href="#nya7">Nya 7</a>Tako to
duhovno življenje, menihi, nima koristi, slave in ugleda za
dobrobit ali pridobitev kreposti za dobrobit ali pridobitev
zbranosti za dobrobit ali vednost in videnje za dobrobit. Neomajna
osvoboditev srca je cilj tega duhovnega življenja, njegova srčevina
in njegov konec.”</p>
<p>To je bilo tisto, kar je rekel Blaženi. Menihi so bili
zadovoljni in veseli besed Blaženega.</p>
<footer>
<p lang='sl'>Prevedel Bojan Božič.</p>
<p lang='sl'>Samo za nekomercialno uporabo.</p>
<p lang='sl'>Osnova za prevod sutt Madžhima nikāye je knjiga
Bhikkhu Bodhija: The Middle Lenght Discourses of the Buddha, Wisdom
Pub., 2009.</p>
<p lang='sl'>Stanje prevoda: oktober <span class=
'publication-date'>2023</span>.</p>
<p lang='sl'>Za SuttaCentral pripravil <span class=
'editor'>prostovoljec.</span>.</p>
</footer>
</article>
</body>
</html>
