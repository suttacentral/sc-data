<!DOCTYPE html>
<html>
<head>
<meta charset='UTF-8'>
<meta name='author' content='Bojan Božič'>
<title></title>
</head>
<body>
<article id="mn69" lang="sl">
<header>
<ul>
<li class="division" lang="pli" translate="no">Majjhima Nikāya</li>
<li lang="pli" translate="no">Gulissāni Sutta</li>
</ul>
<h1>69. Gulissāni</h1>
</header>
<p><a class="ref nya" id="nya1" href="#nya1">Nya 1</a><span class=
"evam">Tako sem slišal.</span> Nekoč je Blaženi živel v Bambusovem
gaju pri Rādžagahu, kjer so krmili veverice.</p>
<p><a class="ref nya" id="nya2" href="#nya2">Nya 2</a>Takrat je
menih Gulissāni, ki je bival v gozdu in je bil slabega obnašanja,
prišel na obisk k meniški skupnosti zaradi tega ali onega posla.
Častiti Sāriputta je glede meniha Gulissānija tako nagovoril
menihe:</p>
<h2><span class="add">Menih, ki biva v gozdu</span></h2>
<p><a class="ref nya" id="nya3" href="#nya3">Nya 3</a>“Prijatelji,
ko menih, ki biva v gozdu, pride do meniške skupnosti in živi v
meniški skupnosti, naj bo spoštljiv in ustrežljiv do svojih
tovarišev v svetem življenju. Če je nespoštljiv in neustrežljiv do
svojih tovarišev v svetem življenju, bodo obstajali ti, ki bi rekli
o njem: ‘Kaj je ta častiti gozdni prebivalec pridobil s svojim
bivanjem sam v gozdu, ko je delal kar je hotel, ker je nespoštljiv
in neustrežljiv do svojih tovarišev v svetem življenju?’ Ker bodo
obstajali ti, ki bi to rekli o njem, bi moral biti v gozdu bivajoči
menih, ki pride v meniško skupnost in živi v meniški skupnosti,
spoštljiv in ustrežljiv do svojih tovarišev v svetem življenju.</p>
<p><a class="ref nya" id="nya4" href="#nya4">Nya 4</a>Ko menih, ki
biva v gozdu, pride do meniške skupnosti in živi v meniški
skupnosti, naj bo vešč v dobrem obnašanju glede sedežev: ‘Sedel bom
na takšen način, da ne bom kratil sedežev starejšim menihom in ne
bom odrekel sedeža novim menihom.’ Če ni vešč v dobrem obnašanju z
ozirom na sedeže, bodo obstajali ti, ki bi rekli o njem: ‘Kaj je ta
častiti gozdni prebivalec pridobil s svojim samotnim bivanjem v
gozdu, ko je delal kar je hotel, ker niti ne ve, kaj spada k
dobremu obnašanju?’ Ker bodo obstajali ti, ki bi to rekli o njem,
bi moral biti v gozdu bivajoči menih, ki pride v meniško skupnost
in živi v meniški skupnosti, vešč v dobrem obnašanju glede
sedežev.</p>
<p><a class="ref nya" id="nya5" href="#nya5">Nya 5</a>Ko menih, ki
biva v gozdu, pride do meniške skupnosti in živi v meniški
skupnosti, naj ne gre v vas prezgodaj ali se vrne iz nje pozno v
dnevu. Če gre v vas prezgodaj in se vrne pozno v dnevu, bodo
obstajali ti, ki bi rekli o njem: ‘Kaj je ta častiti gozdni
prebivalec pridobil s svojim samotnim bivanjem v gozdu, ko je delal
kar je hotel, ker gre v vas prezgodaj in se vrne iz nje pozno v
dnevu?’ Ker bodo obstajali ti, ki bi to rekli o njem, naj v gozdu
bivajoči menih, ki pride v meniško skupnost in živi v meniški
skupnosti, ne gre v vas prezgodaj ali se vrne pozno v dnevu.</p>
<p><a class="ref nya" id="nya6" href="#nya6">Nya 6</a>Ko menih, ki
biva v gozdu, pride do meniške skupnosti in živi v meniški
skupnosti, naj ne obišče družin pred kosilom ali po kosilu. Če gre
obiskati družine pred kosilom ali po kosilu, bodo obstajali ti, ki
bi rekli o njem: ‘Gotovo ta častiti gozdni prebivalec, ko živi sam
v gozdu in dela kar hoče, mora biti navajen opravljati obiske ob
neprimernem času, ker se obnaša tako, ko pride v meniško skupnost.’
Ker bodo obstajali ti, ki bi to rekli o njem, ne bi smel v gozdu
bivajoči menih, ki pride v meniško skupnost in živi v meniški
skupnosti, obiskati družin pred kosilom ali po kosilu.</p>
<p><a class="ref nya" id="nya7" href="#nya7">Nya 7</a>Ko menih, ki
biva v gozdu, pride do meniške skupnosti in živi v meniški
skupnosti, naj ne bo ošaben in domišljav. Če je ošaben in
domišljav, bodo obstajali ti, ki bi rekli o njem: ‘Gotovo mora biti
ta častiti gozdni prebivalec, ko živi sam v gozdu in dela kar hoče,
na splošno ošaben in domišljav, ker se tako obnaša, ko pride v
meniško skupnost.’ Ker bodo obstajali ti, ki bi to rekli o njem, ne
bi smel v gozdu bivajoči menih, ki pride v meniško skupnost in živi
v meniški skupnosti, biti ošaben in domišljav.</p>
<p><a class="ref nya" id="nya8" href="#nya8">Nya 8</a>Ko menih, ki
biva v gozdu, pride do meniške skupnosti in živi v meniški
skupnosti, naj ne bo robatega jezika in zanikrnega govora. Če je
robatega jezika in zanikrnega govora, bodo obstajali ti, ki bi
rekli o njem: ‘Kaj je ta častiti gozdni prebivalec pridobil s
svojim bivanjem sam v gozdu, ko je delal kar je hotel, ker je
robatega jezika in zanikrnega govora?’ Ker bodo obstajali ti, ki bi
to rekli o njem, naj ne bo v gozdu bivajoči menih, ki pride v
meniško skupnost in živi v meniški skupnosti, robatega jezika in
zanikrnega govora.</p>
<p><a class="ref nya" id="nya9" href="#nya9">Nya 9</a>Ko menih, ki
biva v gozdu, pride do meniške skupnosti in živi v meniški
skupnosti, naj lahko sprejema kritiko in se druži z dobrimi
prijatelji. Če težko sprejema kritiko in se druži s slabimi
prijatelji, bodo obstajali ti, ki bi rekli o njem: ‘Kaj je ta
častiti gozdni prebivalec pridobil s svojim bivanjem sam v gozdu,
ko je delal kar je hotel, ker težko sprejema kritiko in se druži s
slabimi prijatelji?’ Ker bodo obstajali ti, ki bi to rekli o njem,
bi moral v gozdu bivajoči menih, ki pride v meniško skupnost in
živi v meniški skupnosti, lahko sprejeti kritiko in se družiti z
dobrimi prijatelji.</p>
<p><a class="ref nya" id="nya10" href="#nya10">Nya 10</a>Menih, ki
biva v gozdu, naj varuje vrata svojih čutnih sposobnosti. Če ne
varuje vrat svojih čutnih sposobnosti, bodo obstajali ti, ki bi
rekli o njem: ‘Kaj je ta častiti gozdni prebivalec pridobil s
svojim bivanjem sam v gozdu, ko je delal kar je hotel, ker on ne
varuje vrat svojih čutnih sposobnosti?’ Ker bodo obstajali ti, ki
bi to rekli o njem, bi v gozdu bivajoči menih moral varovati vrata
svojih čutnih sposobnosti.</p>
<p><a class="ref nya" id="nya11" href="#nya11">Nya 11</a>Menih, ki
biva v gozdu, naj bo zmeren v hrani. Če ni zmeren v hrani, bodo
obstajali ti, ki bi rekli o njem: ‘Kaj je ta častiti gozdni
prebivalec pridobil s svojim bivanjem sam v gozdu, ko je delal kar
je hotel, ker ni zmeren v hrani?’ Ker bodo obstajali ti, ki bi to
rekli o njem, bi moral biti v gozdu bivajoči menih zmeren v
hrani.</p>
<p><a class="ref nya" id="nya12" href="#nya12">Nya 12</a>Menih, ki
biva v gozdu, naj bo predan budnosti. Če ni predan budnosti, bodo
obstajali ti, ki bi rekli o njem: ‘Kaj je ta častiti gozdni
prebivalec pridobil s svojim bivanjem sam v gozdu, ko je delal kar
je hotel, ker ni predan budnosti?’ Ker bodo obstajali ti, ki bi to
rekli o njem, bi moral biti v gozdu bivajoči menih predan
budnosti.</p>
<p><a class="ref nya" id="nya13" href="#nya13">Nya 13</a>Menih, ki
biva v gozdu, naj bo marljiv. Če ni marljiv, bodo obstajali ti, ki
bi rekli o njem: ‘Kaj je ta častiti gozdni prebivalec pridobil s
svojim bivanjem sam v gozdu, ko je delal kar je hotel, ker je len?’
Ker bodo obstajali ti, ki bi to rekli o njem, bi moral biti v gozdu
bivajoči menih marljiv.</p>
<p><a class="ref nya" id="nya14" href="#nya14">Nya 14</a>Menih, ki
biva v gozdu, naj bo utrjen v pozornosti. Če ni pozoren, bodo
obstajali ti, ki bi rekli o njem: ‘Kaj je ta častiti gozdni
prebivalec pridobil s svojim bivanjem sam v gozdu, ko je delal kar
je hotel, ker ni pozoren?’ Ker bodo obstajali ti, ki bi to rekli o
njem, bi moral biti v gozdu bivajoči menih utrjen v pozornosti.</p>
<p><a class="ref nya" id="nya15" href="#nya15">Nya 15</a>Menih, ki
biva v gozdu, naj bo zbran. Če ni zbran, bodo obstajali ti, ki bi
rekli o njem: ‘Kaj je ta častiti gozdni prebivalec pridobil s
svojim bivanjem sam v gozdu, ko je delal kar je hotel, ker ni
zbran?’ Ker bodo obstajali ti, ki bi to rekli o njem, bi moral biti
v gozdu bivajoči menih zbran.</p>
<p><a class="ref nya" id="nya16" href="#nya16">Nya 16</a>Menih, ki
biva v gozdu, naj bo moder. Če ni moder, bodo obstajali ti, ki bi
rekli o njem: ‘Kaj je ta častiti gozdni prebivalec pridobil s
svojim bivanjem sam v gozdu, ko je delal kar je hotel, ker ni
moder?’ Ker bodo obstajali ti, ki bi to rekli o njem, bi moral biti
v gozdu bivajoči menih moder.</p>
<p><a class="ref nya" id="nya17" href="#nya17">Nya 17</a>Menih, ki
biva v gozdu, se naj posveti višji Dhammi in višji disciplini.
Obstajajo ti, ki postavijo v gozdu bivajočemu menihu vprašanje o
višji Dhammi in višji disciplini. Če na vprašanje ne uspe
odgovoriti, bodo obstajali ti, ki bi rekli o njem: ‘Kaj je ta
častiti gozdni prebivalec pridobil s svojim bivanjem sam v gozdu,
ko je delal kar je hotel, ker ko je vprašan o višji Dhammi in višji
disciplini, on ne uspe odgovoriti?’ Ker bodo obstajali ti, ki bi to
rekli o njem, bi se moral v gozdu bivajoči menih posvečati višji
Dhammi in višji disciplini.</p>
<p><a class="ref nya" id="nya18" href="#nya18">Nya 18</a>Menih, ki
biva v gozdu, se naj posveti tem osvoboditvam, ki so mirne in
nesnovne, ki presegajo snov. Obstajajo ti, ki postavijo v gozdu
bivajočemu menihu vprašanje o osvoboditvah, ki so mirne in
nesnovne, ki presegajo snov. Če na vprašanje ne uspe odgovoriti,
bodo obstajali ti, ki bi rekli o njem: ‘Kaj je ta častiti gozdni
prebivalec pridobil s svojim bivanjem sam v gozdu, ko je delal kar
je hotel, ker ko je vprašan glede osvoboditev, ki so mirne in
nesnovne, ki presegajo snov, on ne uspe odgovoriti?’ Ker bodo
obstajali ti, ki bi to rekli o njem, bi se moral v gozdu bivajoči
menih posvečati osvoboditvam, ki so mirne in nesnovne, ki presegajo
snov.</p>
<p><a class="ref nya" id="nya19" href="#nya19">Nya 19</a>Menih, ki
biva v gozdu, se naj posveti neobičajnim stanjem. Obstajajo ti, ki
postavijo v gozdu bivajočemu menihu vprašanje o neobičajnem stanju.
Če ne uspe odgovoriti, obstajajo ti, ki bi rekli o njem: ‘Kaj je ta
častiti gozdni prebivalec pridobil s svojim bivanjem sam v gozdu,
ko je delal kar je hotel, ker niti ne pozna cilja, zaradi katerega
je odšel naprej?’ Ker bodo obstajali ti, ki bi to rekli o njem, bi
se moral v gozdu bivajoči menih posvečati neobičajnim stanjem.”</p>
<p><a class="ref nya" id="nya20" href="#nya20">Nya 20</a>Ko je bilo
to rečeno, je častiti Mahā Moggallāna vprašal častitega Sāriputto:
“Prijatelj Sāriputta, ali se naj teh stvari lotijo in prakticirajo
samo menihi, ki bivajo v gozdu ali pa tudi ti, ki bivajo blizu
vasi?”</p>
<p>“Prijatelj Moggallāna, teh stvari se naj lotijo in jih
prakticirajo ne samo menihi, ki bivajo v gozdu, ampak tudi ti, ki
bivajo v okolici vasi.”</p>
<footer>
<p lang='sl'>Prevedel Bojan Božič.</p>
<p lang='sl'>Samo za nekomercialno uporabo.</p>
<p lang='sl'>Osnova za prevod sutt Madžhima nikāye je knjiga
Bhikkhu Bodhija: The Middle Lenght Discourses of the Buddha, Wisdom
Pub., 2009.</p>
<p lang='sl'>Stanje prevoda: oktober <span class=
'publication-date'>2023</span>.</p>
<p lang='sl'>Za SuttaCentral pripravil <span class=
'editor'>prostovoljec.</span>.</p>
</footer>
</article>
</body>
</html>
