<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko'>
</head>
<body>
<article id='sn15.8' lang='sl'>
<header>
<ul>
<li class='division' lang='pli' translate='no'>Samyutta Nikāya</li>
</ul>
<h1>15:8 Ganga Sutta—Reka Ganges</h1>
</header>
<p>V Rājagaha, v Bambusovem gaju, v Veveričjem zatočišču, je neki brahman pristopil k Blaženemu in z njim izmenjal pozdrav. Ko sta končala s pozdravi in vljudnostnim pogovorom, je sedel na eno stran in ga vprašal: “Mojster Gotama, koliko eonov je poteklo in minilo?”</p>
<p>“Brahman, veliko eonov je preteklo in minilo. Ni jih lahko prešteti in reči, da je to toliko eonov ali toliko stotin eonov ali toliko tisoč eonov ali toliko stotin tisočev eonov.”</p>
<p>“Toda ali lahko poveste prispodobo, Mojster Gotama?”</p>
<p>“To je možno, brahman,” je odgovoril Blaženi. “Zamisli si, brahman, zrnca peska med točko, kjer reka Ganges izvira in točko, kjer se izliva v veliki ocean. Ni lahko prešteti ta zrna in reči, da jih je toliko ali toliko stotin zrn ali toliko tisoč zrn ali toliko stotin tisočev zrn. Brahman, eonov, ki so pretekli in preminili je večje število, kot je teh zrn. Ni jih lahko prešteti in reči, da jih je toliko ali tako veliko stotin eonov ali toliko tisočev eonov ali toliko stotin tisočev eonov. Zakaj? Ker, brahman, ta saṃsāra je brez določljivega začetka…. Dovolj je, da si osvobojen od nje.”</p>
<footer>
<p>Translated by <span class='author'>Ajahn Hiriko</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
