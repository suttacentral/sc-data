<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Siam Rath'>
</head>
<body>
<article id='sn48.21' lang='th'>
<header>
<ul>
<li class='division'>สังยุตตนิกาย</li>
<li>มหาวารวรรค</li>
<li>๔. อินทริยสังยุต</li>
<li>ฉฬินทริยวรรคที่ ๓</li>
</ul>
<h1>ปุนัพภวสูตร</h1>
<p class='subheading'>อินทรีย์ ๕</p>
</header>
<p><a class='th-vp' id='th-vp19.0223.894.895.896.897.898'></a><a class='th-num' id='th-num๘๙๔'></a>ดูกรภิกษุทั้งหลาย อินทรีย์ ๕ ประการนี้ ๕ ประการเป็นไฉน? คือ สัทธินทรีย์ ฯลฯ ปัญญินทรีย์.</p>
<p><a class='th-num' id='th-num๘๙๕'></a>ดูกรภิกษุทั้งหลาย เรายังไม่รู้ทั่วถึงความเกิด ความดับ คุณ โทษ และอุบายเครื่องสลัดออกแห่งอินทรีย์ ๕ ประการนี้ตามความเป็นจริงเพียงใด เราก็ยังไม่ปฏิญาณตน ว่า ได้ตรัสรู้พระอนุตตรสัมมาสัมโพธิญาณในโลก พร้อมทั้งเทวโลก มารโลก พรหมโลก ในหมู่สัตว์ พร้อมทั้งสมณพราหมณ์ เทวดาและมนุษย์ เพียงนั้น.</p>
<p>ดูกรภิกษุทั้งหลาย เมื่อใดเรารู้ทั่วถึงความเกิด ความดับ คุณ โทษ และอุบายเครื่องสลัดออกแห่งอินทรีย์ ๕ ประการนี้ตามความเป็นจริง เมื่อนั้นเราจึงปฏิญาณตนว่า ได้ตรัสรู้พระอนุตตรสัมมาสัมโพธิญาณในโลก พร้อมทั้งเทวโลก มารโลก พรหมโลก ในหมู่สัตว์ พร้อมทั้งสมณพราหมณ์ เทวดาและมนุษย์ ก็แล ญาณทัสสนะได้บังเกิดขึ้นแก่เราว่า วิมุติของเราไม่กำเริบ ชาตินี้เป็นชาติมีในที่สุด บัดนี้ ความเกิดอีกไม่มี.</p>
<p class='endsection'>จบ สูตรที่ ๑</p>
<footer>
<p><span class='author'>Siam Rath</span> translation.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
