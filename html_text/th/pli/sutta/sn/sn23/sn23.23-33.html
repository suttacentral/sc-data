<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Siam Rath'>
</head>
<body>
<article id='sn23.23-33' lang='th'>
<header>
<ul>
<li class='division'>สังยุตตนิกาย</li>
<li>ขันธวารวรรค</li>
<li>๒. ราธสังยุต</li>
<li>อายาจนวรรคที่ ๓</li>
</ul>
<h1>๑. มารสูตร</h1>
<p class='subheading'>ว่าด้วยการละความพอใจในขันธมาร</p>
</header>
<p>พระนครสาวัตถี. ครั้งนั้นแล ท่านพระราธะได้เข้าไปเฝ้าพระผู้มีพระภาคถึงที่ประทับ ถวายบังคมพระผู้มีพระภาคแล้ว นั่ง ณ ที่ควรส่วนข้างหนึ่ง ครั้นแล้วได้กราบทูลพระผู้ มีพระภาคว่า ข้าแต่พระองค์ผู้เจริญ ขอพระผู้มีพระภาคโปรดประทานพระวโรกาสทรงแสดงธรรมโดยย่อแก่ข้าพระองค์ ที่ข้าพระองค์ได้ฟังแล้วจะพึงเป็นผู้ๆ เดียว หลีกออกจากหมู่ ไม่ประมาท มีความเพียร มีใจเด็ดเดี่ยวอยู่เถิด. พระผู้มีพระภาคตรัสว่า ดูกรราธะ สิ่งใดแลเป็นมาร เธอพึงละความพอใจ ความกำหนัด ความกำหนัดด้วยสามารถความพอใจในสิ่งนั้นเสีย. ดูกรราธะ ก็อะไรเล่าเป็นมาร? ดูกรราธะ รูปเป็นมาร เธอพึงละความพอใจ ความกำหนัด ความกำหนัดด้วยสามารถความพอใจในรูปนั้นเสีย. เวทนาเป็นมาร … สัญญาเป็นมาร … สังขารเป็นมาร … วิญญาณเป็นมาร เธอพึงละความพอใจ ความกำหนัด ความกำหนัดด้วยสามารถความพอใจในวิญญาณนั้นเสีย. ดูกรราธะ สิ่งใดแลเป็นมาร เธอพึงละความพอใจ ความกำหนัด ความกำหนัดด้วยสามารถความพอใจในสิ่งนั้นเสีย.</p>
<p class='endsection'>จบ สูตรที่ ๑.</p>
<h2>๒. มารธัมมสูตร</h2>
<p class='subheading'>ว่าด้วยการละความพอใจในมารธรรม</p>
<p>ดูกรราธะ สิ่งใดแลเป็นมารธรรม เธอพึงละความพอใจ ความกำหนัด ความกำหนัดด้วยสามารถความพอใจในสิ่งนั้นเสีย.</p>
<p class='endsection'>จบ สูตรที่ ๒.</p>
<h2>๓. อนิจจสูตร</h2>
<p>ดูกรราธะ สิ่งใดแลเป็นอนิจจัง ฯลฯ</p>
<p class='endsection'>จบ สูตรที่ ๓.</p>
<h2>๔. อนิจจธัมมสูตร</h2>
<p>ดูกรราธะ สิ่งใดแลเป็นอนิจจธรรม ฯลฯ</p>
<p class='endsection'>จบ สูตรที่ ๔.</p>
<h2>๕. ทุกขสูตร</h2>
<p><a class='th-num' id='th-num๓๙๓'></a>ดูกรราธะ สิ่งใดแลเป็นทุกข์ ฯลฯ</p>
<p class='endsection'>จบ สูตรที่ ๕.</p>
<h2>๖. ทุกขธัมมสูตร</h2>
<p><a class='th-num' id='th-num๓๙๔'></a>ดูกรราธะ สิ่งใดแลเป็นทุกขธรรม ฯลฯ</p>
<p class='endsection'>จบ สูตรที่ ๖.</p>
<h2>๗. อนัตตาสูตร</h2>
<p><a class='th-num' id='th-num๓๙๕'></a>ดูกรราธะ สิ่งใดแลเป็นอนัตตา ฯลฯ</p>
<p class='endsection'>จบ สูตรที่ ๗.</p>
<h2>๘. อนัตตธัมมสูตร</h2>
<p><a class='th-num' id='th-num๓๙๖'></a>ดูกรราธะ สิ่งใดแลเป็นอนัตตธรรม ฯลฯ</p>
<p class='endsection'>จบ สูตรที่ ๘.</p>
<h2>๙. ขยธัมมสูตร</h2>
<p><a class='th-num' id='th-num๓๙๗'></a>ดูกรราธะ สิ่งใดแลเป็นขยธรรม ฯลฯ</p>
<p class='endsection'>จบ สูตรที่ ๙.</p>
<h2>๑๐. วยธัมมสูตร</h2>
<p>ดูกรราธะ สิ่งใดแลเป็นวยธรรม ฯลฯ</p>
<p class='endsection'>จบ สูตรที่ ๑๐.</p>
<h2>๑๑. สมุทยธัมมสูตร</h2>
<p><a class='th-num' id='th-num๓๙๙'></a>ดูกรราธะ สิ่งใดแลเป็นสมุทยธรรม ฯลฯ</p>
<p class='endsection'>จบ สูตรที่ ๑๑.</p>
<footer>
<p><span class='author'>Siam Rath</span> translation.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
