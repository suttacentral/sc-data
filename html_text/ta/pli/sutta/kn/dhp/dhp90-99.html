<!DOCTYPE html>
<html>
<head>
<meta charset='UTF-8'>
<meta name='author' content='Ven. Nilwakke Somananda Thera'>
<title></title>
</head>
<body>
<article id='dhp90-99' lang='ta'>
<header>
<ul>
<li class='division'>தம்மபதம்</li>
</ul>
<h1>7. ஞான வர்க்கம்-ஞானிகள்</h1>
</header>
<p><a class='sc' id='90' data-uid='dhp90'></a><a class='nst' id='nst90'></a>தம்முடைய (பிறப்பு இறப்பாகிய) பிரயாணத்தை முடித்துக்கொண்டு, எல்லாத் துக்கங்களி னின்றும் விலகிக் கொண்டு, எல்லாவிதப் பற்றுக்களையும் விட்டு விட்டு, எல்லா வழியிலும் தம்மை உயர்த்திக் கொண்டவருக்குக் கவலை என்பது இல்லை.</p>
<p><a class='sc' id='91' data-uid='dhp91'></a><a class='nst' id='nst91'></a>விழிப்புள்ளவர்களாய் தம்மைத்தாமே திருத்திக் கொண்டு இல்வாழ்க்கையில் பற்று இல்லாத வர்கள், நீர் நிலையை விட்டுப் பறந்து போகிற அன்னப் பறவையைப் போல, இல்லற வாழ்க்கையை விட்டுப் போகிறார்கள்.</p>
<p><a class='sc' id='92' data-uid='dhp92'></a><a class='nst' id='nst92-93'></a>பொருளாசையை விட்டு, உணவைக் கட்டுப்படுத்தி, குறியற்ற சூனியமான நிர்வாண மோக்ஷம் ஒன்றையே குறிக்கோளாகக்கொண்டு இருப்பவருடைய அடிச்சுவடுகள், ஆகாயத்தில் பறக்கும் பறவைகளின் சுவடுகள் காணப்படாதது போல, காணப்படா.</p>
<p><a class='sc' id='93' data-uid='dhp93'></a>யார் *ஆஸவங்களை அழித்து விட்டாரோ, யார் உணவில் ஆசையற்றுக் குறியற்ற சூனியமான நிர்வாண மோக்ஷத்தில் நோக்கமாக இருக்கிறாரோ அவர் சென்ற பாதையின் அடிச்சுவடுகள், ஆகாயத்தில் பறந்து சென்ற பறவைகளின் பாதை அறியப்படாதது போன்று, அறியப்படா.</p>
<p>*ஆஸவங்கள்-நால்வகைக் குற்றங்கள் 1. காமம் அல்லது சிற்றின்ப ஆசை 2. பவம் (பிறப்பு) 3. திட்டி (பொய்க்காட்சி) 4. அவிச்சை (அறியாமை)</p>
<p><a class='sc' id='94' data-uid='dhp94'></a><a class='nst' id='nst94-96'></a>குதிரைப் பாகனால் குதிரைகள் அடக்கப் படுவது போன்று, தமது ஐம்புலன்களையும் அடக்கிச் சாந்தப்படுத்திய, குற்றங்களை நீக்கிய பெரியோரைத் தேவர்களும் உயர்வாக மதிக்கிறார்கள்.</p>
<p><a class='sc' id='95' data-uid='dhp95'></a>நிலத்தைப் போன்று பொறுமையும், வாயில் நிலை போன்று உறுதியும், சேறு அற்ற ஆழமான குளத்தின் நீர் போன்று தூய்மையும் உள்ளவருக்குப் பிறப்பும் இறப்பும் இல்லை.</p>
<p><a class='sc' id='96' data-uid='dhp96'></a>நற்காட்சியுடையவருடைய மனமும் வாக்கும் காயமும் அமைதியடைந்திருக்கின்றன. அவர் முற்றிலும் விடுதலையடைந்து முழுச்சாந்தியடைந்திருக்கிறார்.</p>
<p><a class='sc' id='97' data-uid='dhp97'></a><a class='nst' id='nst97'></a>நற்காட்சியடைந்து, பிறப்பு இறப்பு என்னும் தளைகளை அறுத்து, பிறவா நிலையடைந்து, எல்லா ஆசைகளையும் அறுத்தவர் யாரோ அவர்தான் உண்மையான உத்தம புருஷன் ஆவர்.</p>
<p><a class='sc' id='98' data-uid='dhp98'></a><a class='nst' id='nst98'></a>நாடாக இருந்தாலும் காடாக இருந்தாலும், மேட்டு நிலமாக இருந்தாலும், பள்ளமாக இருந்தாலும் அரஹந்தர் எங்கே இருக்கிறாரோ அந்த இடம் இன்பகரமானது.</p>
<p><a class='sc' id='99' data-uid='dhp99'></a><a class='nst' id='nst99'></a>உலகவாழ்க்கையில் பற்றுள்ளவர்களுக்குக் காடானது இனிமை தருவதில்லை ஆனால், ஆசைகளை அறுத்த பெரியோர் காடுகளில் இனிமை காண்கிறார்கள் ஏனென்றால், அவர்கள் இன்ப சுகங்களில் கருத்தைச் செலுத்துவதில்லை.</p>
<footer>
<p>Translated by: <span class='author'>Ven. Nilwakke Somananda Thera</span></p>
<p>Mahabodhi Society Temple, Chennai, India</p>
<p>Original translations taken from the website: <a href='http://bautham.net/dhammapadam'>http://bautham.net/dhammapadam</a>.</p>
<p>For free distribution to be obtained from: <a href='http://www.budaedu.org/'>http://www.budaedu.org/</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
