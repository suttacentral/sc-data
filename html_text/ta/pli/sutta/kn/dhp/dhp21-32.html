<!DOCTYPE html>
<html>
<head>
<meta charset='UTF-8'>
<meta name='author' content='Ven. Nilwakke Somananda Thera'>
<title></title>
</head>
<body>
<article id='dhp21-32' lang='ta'>
<header>
<ul>
<li class='division'>தம்மபதம்</li>
</ul>
<h1>2. அப்பிரமாத வர்க்கம்-விழிப்புடைமை</h1>
</header>
<p><a class='sc' id='21' data-uid='dhp21'></a><a class='nst' id='nst21-24'></a>ஊக்கமுடைமை (விழிப்புடைமை) இறவாமைக்கு (நிர்வாண மோக்ஷத்திற்கு) வழியாகும்.</p>
<blockquote class='gatha'>
<p>ஊக்கம் இன்மை (மறதி) இறப்புக்கு வழியாகும்.<br>
விழிப்புடையோர் இறக்கிறதில்லை;<br>
மறதியுடையோர் இறந்தவருக்குச் சமானமானவர்.</p>
<p><a class='sc' id='22' data-uid='dhp22'></a>ஊக்கம் உடைமை ஊக்கம் இல்லாமை என்னும்<br>
இவற்றின் நன்மையையும் தீமையையும் நன்கறிந்த அறிவுடையோர்,<br>
ஆன்றோர் காட்டிய வழியில் சென்று<br>
அங்கே இன்புற்று இருக்கிறார்கள்.</p>
<p><a class='sc' id='23' data-uid='dhp23'></a>எப்போதும் முயற்சியுடனும் வீரியத்துடனும்<br>
தியானம் செய்து கொண்டிருப்பவர்<br>
நிருத்தர யோக சேமம் என்று சொல்லப்பட்ட<br>
நிர்வாண சேமத்தை அடைகிறார்கள்.</p>
<p><a class='sc' id='24' data-uid='dhp24'></a>முயற்சியும், விழிப்பும், குற்றமற்ற செய்கையும்,<br>
சாந்தமும், தன்னடக்கமும் உள்ளவர்களாய்<br>
நல்லொழுக்கத்துடனிருக்கும் முயற்சியுடையோரின் புகழ் மேன்மேலும் வளர்கிறது.</p>
<p><a class='nst' id='25' data-uid='dhp25'>அறிவுள்ளவர்கள், தங்கள் முயற்சியினாலும், ஆற்றலினாலும்,<br>
தன்னடக்கத் தினாலும், ஒழுக்கத்தினாலும்<br>
வெள்ளத்தினால் அழிக்கப்படாத அரண் அமைந்த தீவைப் போலத்<br>
தங்களைப் பலப்படுத்திக் கொள்கிறார்கள்.</a> <a class='sc' id='26' data-uid='dhp26'></a><a class='nst' id='nst26'></a>அறிவற்ற மூடர்கள் அசட்டைத் தன்மைக்கு இடங் கொடுக்கிறார்கள்.<br>
அறிவுள்ள வர்கள் விழிப்புத்தன்மையை,<br>
விலையுயர்ந்த செல்வத்தைப் போலப் போற்றுகிறார்கள்.</p>
<p><a class='sc' id='27' data-uid='dhp27'></a><a class='nst' id='nst27'></a>அசட்டைத் தன்மைக்கு இடம் கொடுக்காதீர்கள்;<br>
காம சுகங்களில் மூழ்காதீர்கள்.<br>
தியானத்தில் மனத்தைச் செலுத்தி<br>
விழிப்புடன் இருப்பவர் பேரின்பத்தை அடையப் பெறுகிறார் .</p>
<p><a class='sc' id='28' data-uid='dhp28'></a><a class='nst' id='nst28'></a>அறிவாளியாகிய ஒருவர் அசட்டைத் தன்மையை நீக்கி<br>
முயற்சியுடன் இருப் பாரானால்,<br>
அவர் ஞானமாளிகையின் உயரிய இடத்தை அடைந்திருப் பதனாலே,<br>
மலையின் உச்சியில் இருக்கும் ஒருவர்<br>
அடிவாரத்தில் உள்ளவர்களைக் காண்பது போல,<br>
துக்கமும் அறியாமையும் உள்ள மக்களைக் காண்கிறார்.</p>
<p><a class='sc' id='29' data-uid='dhp29'></a><a class='nst' id='nst29'></a>சோம்பேரிகளிடையில் ஊக்கமுள்ளவராயும்,<br>
தூங்குகிறவர்களிடையில் விழிப்புள்ள வராயும்<br>
இருக்கிற அறிஞர் ஒருவர்,<br>
வல்லமையுள்ள குதிரை வலிமையற்ற குதிரை களைக் கடந்து<br>
முன்னால் வெகு தூரம் ஓடுவது போல,<br>
எல்லோருக்கும் முன்னால் செல்கிறார்.</p>
<p><a class='sc' id='30' data-uid='dhp30'></a><a class='nst' id='nst30'></a>முயற்சியினால்தான் மகவான் (இந்திரன்) தேவர்களுக்குத் தலைவனானான்;<br>
முயற்சி போற்றிப் புகழப்படுகிறது; முயற்சியின்மை இகழப்படுகிறது.</p>
<p><a class='sc' id='31' data-uid='dhp31'></a><a class='nst' id='nst31-32'></a>சோம்பற்றன்மையை அஞ்சி முயற்சியை மேற்கொண்டுள்ள ஒருவர்,<br>
பெரியனவும் சிறியனவுமான மனத் தளைகளை (விலங்குகளை),<br>
நெருப்பைப் போல எரித்து விடுகிறார்</p>
<p><a class='sc' id='32' data-uid='dhp32'></a>முயற்சியுடனும் விழிப்புடனும் இருந்து சோம்பற் றன்மையை அஞ்சுகிற ஒரு பிக்கு,<br>
வீழ்ச்சிக்கு உரியவர் அல்லர்; அவர் நிர்வாண மோக்ஷத்தின் அருகில் உள்ளவராவார்.</p>
</blockquote>
<footer>
<p>Translated by: <span class='author'>Ven. Nilwakke Somananda Thera</span></p>
<p>Mahabodhi Society Temple, Chennai, India</p>
<p>Original translations taken from the website: <a href='http://bautham.net/dhammapadam'>http://bautham.net/dhammapadam</a>.</p>
<p>For free distribution to be obtained from: <a href='http://www.budaedu.org/'>http://www.budaedu.org/</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
