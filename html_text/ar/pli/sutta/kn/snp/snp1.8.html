<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Bhikkhu Dhammarakkhita'>
</head>
<body>
<article id='snp1.8' lang='ar'>
<header>
<ul>
<li class='division'>Sutta Nipāta</li>
</ul>
<h1 dir='rtl'>خطبة البودا عن المحبه</h1>
</header>
<blockquote class='gatha' dir='rtl'>
<p>أهو ده دين اللي من اهل الخير،<br>
مريدين السلام:<br>
لازم يكون مُصمِّم ومستقيم، مستقيم بالقوي.<br>
مهاود، رقيق، ومش متعالي.</p>
<p>عايش مَرضي وسعيد بالشئ القليل،<br>
احتياجاته سهله وحياته مش مضغوطه،<br>
ملكات عقله هاديه وتقديراته راسيه،<br>
حساس ومش طمّاع مع اللي بيحتاجلهم.</p>
<p>ولا يعملش ايتها عمله<br>
تحاسبو عليها الناس الواعيه.<br>
ويناجي نفسه يتمنى ويقول:<br>
ليكو الهنا والأمان يا كل المخلوقات،<br>
وتسكن قلبك السعاده يا كل حي.</p>
<p>كل كل المخلوقات أياً كانت هي ايه:<br>
اللي خايف والمئامن،<br>
الكبير والوسطاني والصغير،<br>
الرقيق والخشن.</p>
<p>اللي العين تشوفه واللي ماتشوفهوش،<br>
اللي قريب واللي بعيد،<br>
اللي اتولد واللي لسه هايتولد،<br>
تسكن قلوبكو السعاده يا كل المخلوقات.</p>
<p>ولا حدش يقهر حد<br>
ولا يحتقر حد مهما كان،<br>
ولا عشان غِضِب او اتغاظ<br>
يتمنى لحد الأذيه.</p>
<p>تمام زي الأم وعيلها الوحيد<br>
لما تفديه بحياتها م الخطر،<br>
زي تمام ما الواحد يفتح قلبه<br>
من غير حدود لكل الخلق.</p>
<p>ولا يكونش للمحبه آخر<br>
في قلب الواحد لكل الكون<br>
عاليه وواطيه وداير-ن-مايدور<br>
من غير ما تعاكسه خصومه ولا عداوه.</p>
<p>وطول ماهو صاحي، اذا كان واقف ولا ماشي<br>
ولا قاعد ولا مِمَدِّد،<br>
لازم يصمم يفضل فاكر كل ده،<br>
يكون كائن سماوي زي ما بيقولو.</p>
<p>ولما يكون حر من العقائد،<br>
ضميره حي، وبصيرته مش عايبه،<br>
وزايح من نفسه شهوات الحِس،<br>
يبقى اكيد مالوش نومه تانيه في الرحم.</p>
</blockquote>
<footer>
<p>Translated by Venerable <span class='author'>Dhammarakkhita</span>.</p>
<p>Creative Commons Attribution-NonCommercial-ShareAlike 4.0 International.</p>
<p>Prepared for SuttaCentral by Bhikkhu <span class='editor'>Sujato</span>.</p>
</footer>
</article>
</body>
</html>
