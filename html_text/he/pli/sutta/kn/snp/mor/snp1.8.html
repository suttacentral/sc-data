<!DOCTYPE html>
<html>
<head>
  <meta charset='UTF-8'>
  <meta name='author' content='Mor'>
  <title></title>
</head>
<body>
  <article id='snp1.8' lang='he' dir='rtl'>
    <header>
      <ul>
        <li class='nikaya'>Minor Discourses</li>
        <li class='nipata'>Anthology of Discourses</li>
        <li class='pannasaka'>The Serpent Chapter</li>
        <li class='vagga'>אהבה ורצון טוב</li>
      </ul>
      <h1>אהבה ורצון טוב</h1>
    </header>
    <blockquote class='gatha'>
    <p>
      <span class='verse-line'>כך יש לנהוג אדם מיומן בטוב,</span>
      <span class='verse-line'>הרוצה לחוות את המצב השליו:</span>
      <span class='verse-line'>עליו להיות כשיר, כנה, ישר מאוד,</span>
      <span class='verse-line'>קל להדרכה, עדין וצנוע.</span>
      <span class='verse-line'>עליו להיות שבע רצון, נתמך בקלות,</span>
      <span class='verse-line'>בעל מעט מחויבויות, עם אורח חיים פשוט,</span>
      <span class='verse-line'>שומר על חושים שלוים, נבון, נקי מגאווה,</span>
      <span class='verse-line'>חופשי מתאווה לתמיכת משפחות.</span>
      <span class='verse-line'>אל לו לעשות אף מעשה רע, ולו הקטן ביותר,</span>
      <span class='verse-line'>שאדם נבון עלול לגנות.</span>
    </p>
    <p>
      <span class='verse-line'>מי ייתן שכל היצורים החיים יהיו בטוחים ומאושרים,</span>
      <span class='verse-line'>מי ייתן שכולם יהיו מאושרים בליבם.</span>
      <span class='verse-line'>כל היצורים, כולם ללא יוצא מן הכלל —</span>
      <span class='verse-line'>חלשים או חזקים, ארוכים או גדולים,</span>
      <span class='verse-line'>בינוניים, קטנים, גסים או עדינים,</span>
      <span class='verse-line'>נראים או בלתי נראים, רחוקים או קרובים,</span>
      <span class='verse-line'>אלה שכבר נולדו ואלה שעדיין בדרכם להיוולד —</span>
      <span class='verse-line'>מי ייתן שכל היצורים יהיו מאושרים בליבם.</span>
    </p>
    <p>
      <span class='verse-line'>אל ירמה איש את רעהו,</span>
      <span class='verse-line'>ואל יבוז אדם לאדם בשום מקום.</span>
      <span class='verse-line'>מתוך כעס או שנאה</span>
      <span class='verse-line'>אל יאחל איש סבל לאחר.</span>
    </p>
    <p>
      <span class='verse-line'>כשם שאם מגוננת על בנה היחיד</span>
      <span class='verse-line'>ומסכנת לשם כך את חייה,</span>
      <span class='verse-line'>כך על אדם לפתח תודעה חסרת גבולות כלפי כל היצורים החיים.</span>
    </p>
    <p>
      <span class='verse-line'>לפתח מחשבות של אהבה ורצון טוב כלפי כל העולם, ללא גבולות.</span>
      <span class='verse-line'>למעלה, למטה ולכל עבר —</span>
      <span class='verse-line'>ללא הפרעות, בלב חופשי מטינה ומשנאה.</span>
    </p>
    <p>
      <span class='verse-line'>כשהוא עומד, הולך, יושב או שוכב, כל עוד האדם ער,</span>
      <span class='verse-line'>עליו לשמור על מודעות זו.</span>
      <span class='verse-line'>וזו, כך נאמר, היא דרך החיים הנשגבת.</span>
    </p>
    <p>
      <span class='verse-line'>מבלי ליפול להשקפות שגויות,</span>
      <span class='verse-line'>כשהוא מבוסס במוסריות ובחכמה,</span>
      <span class='verse-line'>חופשי מחמדנות לתענוגות החושים,</span>
      <span class='verse-line'>אדם לעולם לא חוזר לשכב שוב ברחם.</span>
    </p>
    </blockquote>
    <footer>
      <p>Translated by <span class='author'>Mor</span>.</p>
      <p>Prepared for SuttaCentral by <span class='editor'>Ven. Vimala</span>.</p>
    </footer>
  </article>
</body>
</html>
