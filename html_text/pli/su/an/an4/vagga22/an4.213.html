<!DOCTYPE html>
<html>
<head>
<meta charset="utf-8"/>
<meta content="Pali text from the Mahāsaṅgīti Tipiṭaka Buddhavasse 2500" name="description"/>
<title></title>
</head>
<body>
<div id="text" lang="pli">
<section class="sutta" id="an4.213">
<article>
<div class="hgroup">
<p class="division">Aṅguttara Nikāya 4</p>
<p>22. Parisāvagga</p>
<h1><span class="var" id="note543" title="dutiyaniraya-sagga­nikkhit­ta­suttaṃ (bj)">213. Akatañ­ñu­tā­sutta</span></h1>
</div>
<p><a class="sc" id="1"></a><a class="ms" id="p_15A4_1379"></a><a class="msdiv" id="msdiv213"></a>“Catūhi, bhikkhave, dhammehi samannāgato yathābhataṃ nikkhitto evaṃ niraye. Katamehi catūhi? Kāya­ducca­ritena, vacī­ducca­ritena, mano­ducca­ritena, <span class="var" id="note544" title="akatañ­ñu­tā­a­katave­di­tāya (bj)">akataññutā akataveditā</span>—imehi kho, bhikkhave, catūhi dhammehi samannāgato yathābhataṃ nikkhitto evaṃ niraye.</p>
<p><a class="sc" id="2"></a><a class="ms" id="p_15A4_1380"></a>Catūhi, bhikkhave, dhammehi samannāgato yathābhataṃ nikkhitto evaṃ sagge. Katamehi catūhi? Kāyasucaritena, vacīsucaritena, manosucaritena, <span class="var" id="note545" title="katañ­ñu­tā­katave­di­tāya (bj)">kataññutā kataveditā</span>—imehi kho, bhikkhave, catūhi dhammehi samannāgato yathābhataṃ nikkhitto evaṃ sagge”ti.</p>
<p class="endsection">Tatiyaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Pañca­ma­paṇṇā­saka</span> <span class="hidden">Parisāvagga</span> <span class="hidden">Parisāsutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>