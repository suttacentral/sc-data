<!DOCTYPE html>
<html>
<head>
<meta charset="utf-8"/>
<meta author="Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pli">
<section class="sutta" id="ya3.3.6">
<article>
<div class="hgroup">
<p class="division">3 Āyatanayamaka</p>
<p>3.3 Pariññāvāra</p>
<h1>3.3.6. Atītānāgatavāra</h1>
</div>
<p><a class="sc" id="1"></a><a class="ms" id="p_33Y3_1934"></a><a class="msdiv" id="msdiv254"></a>» Yo cakkhāyatanaṃ parijānittha so sotāyatanaṃ parijānissatīti? No.</p>
<p><a class="sc" id="2"></a><a class="ms" id="p_33Y3_1935"></a>« Yo vā pana sotāyatanaṃ parijānissati so cakkhāyatanaṃ parijānitthāti? No.</p>
<p><a class="sc" id="3"></a><a class="ms" id="p_33Y3_1936"></a>» Yo cakkhāyatanaṃ na parijānittha so sotāyatanaṃ na parijānissatīti?</p>
<p><a class="sc" id="4"></a><a class="ms" id="p_33Y3_1937"></a>Ye maggaṃ paṭilabhissanti te cakkhāyatanaṃ na parijānittha, no ca sotāyatanaṃ na parijānissanti. Aggamaggasamaṅgī ye ca puthujjanā maggaṃ na paṭilabhissanti te cakkhāyatanañca na parijānittha sotāyatanañca na parijānissanti.</p>
<p><a class="sc" id="5"></a><a class="ms" id="p_33Y3_1938"></a>« Yo vā pana sotāyatanaṃ na parijānissati so cakkhāyatanaṃ na parijānitthāti?</p>
<p><a class="sc" id="6"></a><a class="ms" id="p_33Y3_1939"></a>Arahā sotāyatanaṃ na parijānissati, no ca cakkhāyatanaṃ na parijānittha. Aggamaggasamaṅgī ye ca puthujjanā maggaṃ na paṭilabhissanti te sotāyatanañca na parijānissanti cakkhāyatanañca na parijānittha.</p>
<p class="endsection"><a class="sc" id="7"></a><a class="ms" id="p_33Y3_1940"></a>Pariññāvāro.</p>
<p class="endbook"><a class="sc" id="8"></a><a class="ms" id="p_33Y3_1941"></a>Āyatanayamakapāḷi niṭṭhitā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
