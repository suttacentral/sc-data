<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ya1.2.1' lang='pli'>
<header>
<ul>
<li class='division'>1 Mūlayamaka</li>
<li>1.2 Niddesa</li>
</ul>
<h1>1.2.1. Mūlavāraniddesa</h1>
</header>
<h2>1.2.1.1. Kusalapada nayacatukka</h2>
<h3>1.2.1.1.1. Mūlanaya</h3>
<p><a class='sc' id='1'></a><a class='ms' id='p_33Y1_102'></a><a class='msdiv' id='msdiv50'></a>» Ye keci kusalā dhammā, sabbe te kusalamūlāti? Tīṇeva kusalamūlāni. Avasesā kusalā dhammā na kusalamūlā.</p>
<p><a class='sc' id='2'></a><a class='ms' id='p_33Y1_103'></a>« Ye vā pana kusalamūlā, sabbe te dhammā kusalāti? Āmantā.</p>
<p><a class='sc' id='3'></a><a class='ms' id='p_33Y1_104'></a><a class='msdiv' id='msdiv51'></a>» Ye keci kusalā dhammā, sabbe te kusalamūlena ekamūlāti? Āmantā.</p>
<p><a class='sc' id='4'></a><a class='ms' id='p_33Y1_105'></a>« Ye vā pana kusalamūlena ekamūlā, sabbe te dhammā kusalāti?</p>
<p><a class='sc' id='5'></a><a class='pts' id='pts1.4'></a><a class='ms' id='p_33Y1_106'></a>Kusalasamuṭṭhānaṃ rūpaṃ kusalamūlena ekamūlaṃ, na kusalaṃ. Kusalaṃ kusalamūlena ekamūlañceva kusalañca.</p>
<p><a class='sc' id='6'></a><a class='ms' id='p_33Y1_107'></a><a class='msdiv' id='msdiv52'></a>» Ye keci kusalamūlena ekamūlā dhammā, sabbe te kusalamūlena aññamaññamūlāti?</p>
<p><a class='sc' id='7'></a><a class='ms' id='p_33Y1_108'></a>Mūlāni yāni ekato uppajjanti kusalamūlāni ekamūlāni ceva aññamaññamūlāni ca. Avasesā kusalamūlasahajātā dhammā kusalamūlena ekamūlā, na ca aññamaññamūlā.</p>
<p><a class='sc' id='8'></a><a class='ms' id='p_33Y1_109'></a>« Ye vā pana kusalamūlena aññamaññamūlā, sabbe te dhammā kusalāti? Āmantā. (1)</p>
<h3>1.2.1.1.2. Mūlamūlanaya</h3>
<p><a class='sc' id='9'></a><a class='ms' id='p_33Y1_110'></a><a class='msdiv' id='msdiv53'></a>» Ye keci kusalā dhammā, sabbe te kusalamūlamūlāti? Tīṇeva kusalamūlamūlāni. Avasesā kusalā dhammā na kusalamūlamūlā.</p>
<p><a class='sc' id='10'></a><a class='ms' id='p_33Y1_111'></a>« Ye vā pana kusalamūlamūlā, sabbe te dhammā kusalāti? Āmantā.</p>
<p><a class='sc' id='11'></a><a class='pts' id='pts1.5'></a><a class='ms' id='p_33Y1_112'></a><a class='msdiv' id='msdiv54'></a>» Ye keci kusalā dhammā, sabbe te kusalamūlena ekamūlamūlāti? Āmantā.</p>
<p><a class='sc' id='12'></a><a class='ms' id='p_33Y1_113'></a>« Ye vā pana kusalamūlena ekamūlamūlā, sabbe te dhammā kusalāti?</p>
<p><a class='sc' id='13'></a><a class='ms' id='p_33Y1_114'></a>Kusalasamuṭṭhānaṃ rūpaṃ kusalamūlena ekamūlamūlaṃ, na kusalaṃ. Kusalaṃ kusalamūlena ekamūlamūlañceva kusalañca.</p>
<p><a class='sc' id='14'></a><a class='ms' id='p_33Y1_115'></a><a class='msdiv' id='msdiv55'></a>» Ye keci kusalamūlena ekamūlamūlā dhammā, sabbe te kusalamūlena aññamaññamūlamūlāti?</p>
<p><a class='sc' id='15'></a><a class='ms' id='p_33Y1_116'></a>Mūlāni yāni ekato uppajjanti kusalamūlāni ekamūlamūlāni ceva aññamaññamūlamūlāni ca. Avasesā kusalamūlasahajātā dhammā kusalamūlena ekamūlamūlā, na ca aññamaññamūlamūlā.</p>
<p><a class='sc' id='16'></a><a class='ms' id='p_33Y1_117'></a>« Ye vā pana kusalamūlena aññamaññamūlamūlā, sabbe te dhammā kusalāti? Āmantā. (2)</p>
<h3>1.2.1.1.3. Mūlakanaya</h3>
<p><a class='sc' id='17'></a><a class='ms' id='p_33Y1_118'></a><a class='msdiv' id='msdiv56'></a>» Ye keci kusalā dhammā, sabbe te kusalamūlakāti? Āmantā.</p>
<p><a class='sc' id='18'></a><a class='pts' id='pts1.6'></a><a class='ms' id='p_33Y1_119'></a>« Ye vā pana kusalamūlakā, sabbe te dhammā kusalāti?</p>
<p><a class='sc' id='19'></a><a class='ms' id='p_33Y1_120'></a>Kusalasamuṭṭhānaṃ rūpaṃ kusalamūlakaṃ na kusalaṃ. Kusalaṃ kusalamūlakañceva kusalañca.</p>
<p><a class='sc' id='20'></a><a class='ms' id='p_33Y1_121'></a><a class='msdiv' id='msdiv57'></a>» Ye keci kusalā dhammā, sabbe te kusalamūlena ekamūlakāti? Āmantā.</p>
<p><a class='sc' id='21'></a><a class='ms' id='p_33Y1_122'></a>« Ye vā pana kusalamūlena ekamūlakā, sabbe te dhammā kusalāti?</p>
<p><a class='sc' id='22'></a><a class='ms' id='p_33Y1_123'></a>Kusalasamuṭṭhānaṃ rūpaṃ kusalamūlena ekamūlakaṃ, na kusalaṃ. Kusalaṃ kusalamūlena ekamūlakañceva kusalañca.</p>
<p><a class='sc' id='23'></a><a class='ms' id='p_33Y1_124'></a><a class='msdiv' id='msdiv58'></a>» Ye keci kusalamūlena ekamūlakā dhammā, sabbe te kusalamūlena aññamaññamūlakāti?</p>
<p><a class='sc' id='24'></a><a class='ms' id='p_33Y1_125'></a>Mūlāni yāni ekato uppajjanti kusalamūlāni ekamūlakāni ceva aññamaññamūlakāni ca. Avasesā kusalamūlasahajātā dhammā kusalamūlena ekamūlakā, na ca aññamaññamūlakā.</p>
<p><a class='sc' id='25'></a><a class='pts' id='pts1.7'></a><a class='ms' id='p_33Y1_126'></a>« Ye vā pana kusalamūlena aññamaññamūlakā, sabbe te dhammā kusalāti? Āmantā. (3)</p>
<h3>1.2.1.1.4. Mūlamūlakanaya</h3>
<p><a class='sc' id='26'></a><a class='ms' id='p_33Y1_127'></a><a class='msdiv' id='msdiv59'></a>» Ye keci kusalā dhammā, sabbe te kusalamūlamūlakāti? Āmantā.</p>
<p><a class='sc' id='27'></a><a class='ms' id='p_33Y1_128'></a>« Ye vā pana kusalamūlamūlakā, sabbe te dhammā kusalāti?</p>
<p><a class='sc' id='28'></a><a class='ms' id='p_33Y1_129'></a>Kusalasamuṭṭhānaṃ rūpaṃ kusalamūlamūlakaṃ na kusalaṃ. Kusalaṃ kusalamūlamūlakañceva kusalañca.</p>
<p><a class='sc' id='29'></a><a class='ms' id='p_33Y1_130'></a><a class='msdiv' id='msdiv60'></a>» Ye keci kusalā dhammā, sabbe te kusalamūlena ekamūlamūlakāti? Āmantā.</p>
<p><a class='sc' id='30'></a><a class='ms' id='p_33Y1_131'></a>« Ye vā pana kusalamūlena ekamūlamūlakā, sabbe te dhammā kusalāti?</p>
<p><a class='sc' id='31'></a><a class='ms' id='p_33Y1_132'></a>Kusalasamuṭṭhānaṃ rūpaṃ kusalamūlena ekamūlamūlakaṃ, na kusalaṃ. Kusalaṃ kusalamūlena ekamūlamūlakañceva kusalañca.</p>
<p><a class='sc' id='32'></a><a class='ms' id='p_33Y1_133'></a><a class='msdiv' id='msdiv61'></a>» Ye keci kusalamūlena ekamūlamūlakā dhammā, sabbe te kusalamūlena aññamaññamūlamūlakāti?</p>
<p><a class='sc' id='33'></a><a class='pts' id='pts1.8'></a><a class='ms' id='p_33Y1_134'></a>Mūlāni yāni ekato uppajjanti kusalamūlāni ekamūlamūlakāni ceva aññamaññamūlamūlakāni ca. Avasesā kusalamūlasahajātā dhammā kusalamūlena ekamūlamūlakā, na ca aññamaññamūlamūlakā.</p>
<p><a class='sc' id='34'></a><a class='ms' id='p_33Y1_135'></a>« Ye vā pana kusalamūlena aññamaññamūlamūlakā, sabbe te dhammā kusalāti? Āmantā. (4)</p>
<h2>1.2.1.2. Akusalapada nayacatukka</h2>
<h3>1.2.1.2.1. Mūlanaya</h3>
<p><a class='sc' id='35'></a><a class='ms' id='p_33Y1_136'></a><a class='msdiv' id='msdiv62'></a>» Ye keci akusalā dhammā, sabbe te akusalamūlāti?</p>
<p><a class='sc' id='36'></a><a class='ms' id='p_33Y1_137'></a>Tīṇeva akusalamūlāni. Avasesā akusalā dhammā na akusalamūlā.</p>
<p><a class='sc' id='37'></a><a class='ms' id='p_33Y1_138'></a>« Ye vā pana akusalamūlā, sabbe te dhammā akusalāti? Āmantā.</p>
<p><a class='sc' id='38'></a><a class='ms' id='p_33Y1_139'></a><a class='msdiv' id='msdiv63'></a>» Ye keci akusalā dhammā, sabbe te akusalamūlena ekamūlāti?</p>
<p><a class='sc' id='39'></a><a class='ms' id='p_33Y1_140'></a>Ahetukaṃ akusalaṃ akusalamūlena na ekamūlaṃ. Sahetukaṃ akusalaṃ akusalamūlena ekamūlaṃ.</p>
<p><a class='sc' id='40'></a><a class='ms' id='p_33Y1_141'></a>« Ye vā pana akusalamūlena ekamūlā, sabbe te dhammā akusalāti?</p>
<p><a class='sc' id='41'></a><a class='pts' id='pts1.9'></a><a class='ms' id='p_33Y1_142'></a>Akusalasamuṭṭhānaṃ rūpaṃ akusalamūlena ekamūlaṃ, na akusalaṃ. Akusalaṃ akusalamūlena ekamūlañceva akusalañca.</p>
<p><a class='sc' id='42'></a><a class='ms' id='p_33Y1_143'></a><a class='msdiv' id='msdiv64'></a>» Ye keci akusalamūlena ekamūlā dhammā, sabbe te akusalamūlena aññamaññamūlāti?</p>
<p><a class='sc' id='43'></a><a class='ms' id='p_33Y1_144'></a>Mūlāni yāni ekato uppajjanti akusalamūlāni ekamūlāni ceva aññamaññamūlāni ca. Avasesā akusalamūlasahajātā dhammā akusalamūlena ekamūlā, na ca aññamaññamūlā.</p>
<p><a class='sc' id='44'></a><a class='ms' id='p_33Y1_145'></a>« Ye vā pana akusalamūlena aññamaññamūlā, sabbe te dhammā akusalāti? Āmantā. (1)</p>
<h3>1.2.1.2.2. Mūlamūlanaya</h3>
<p><a class='sc' id='45'></a><a class='ms' id='p_33Y1_146'></a><a class='msdiv' id='msdiv65'></a>» Ye keci akusalā dhammā, sabbe te akusalamūlamūlāti?</p>
<p><a class='sc' id='46'></a><a class='ms' id='p_33Y1_147'></a>Tīṇeva akusalamūlamūlāni. Avasesā akusalā dhammā na akusalamūlamūlā.</p>
<p><a class='sc' id='47'></a><a class='ms' id='p_33Y1_148'></a>« Ye vā pana akusalamūlamūlā, sabbe te dhammā akusalāti? Āmantā.</p>
<p><a class='sc' id='48'></a><a class='ms' id='p_33Y1_149'></a><a class='msdiv' id='msdiv66'></a>» Ye keci akusalā dhammā, sabbe te akusalamūlena ekamūlamūlāti?</p>
<p><a class='sc' id='49'></a><a class='pts' id='pts1.10'></a><a class='ms' id='p_33Y1_150'></a>Ahetukaṃ akusalaṃ akusalamūlena na ekamūlamūlaṃ. Sahetukaṃ akusalaṃ akusalamūlena ekamūlamūlaṃ.</p>
<p><a class='sc' id='50'></a><a class='ms' id='p_33Y1_151'></a>« Ye vā pana akusalamūlena ekamūlamūlā, sabbe te dhammā akusalāti?</p>
<p><a class='sc' id='51'></a><a class='ms' id='p_33Y1_152'></a>Akusalasamuṭṭhānaṃ rūpaṃ akusalamūlena ekamūlamūlaṃ, na akusalaṃ. Akusalaṃ akusalamūlena ekamūlamūlañceva akusalañca.</p>
<p><a class='sc' id='52'></a><a class='ms' id='p_33Y1_153'></a><a class='msdiv' id='msdiv67'></a>» Ye keci akusalamūlena ekamūlamūlā dhammā, sabbe te akusalamūlena aññamaññamūlamūlāti?</p>
<p><a class='sc' id='53'></a><a class='ms' id='p_33Y1_154'></a>Mūlāni yāni ekato uppajjanti akusalamūlāni ekamūlamūlāni ceva aññamaññamūlamūlāni ca. Avasesā akusalamūlasahajātā dhammā akusalamūlena ekamūlamūlā, na ca aññamaññamūlamūlā.</p>
<p><a class='sc' id='54'></a><a class='ms' id='p_33Y1_155'></a>« Ye vā pana akusalamūlena aññamaññamūlamūlā, sabbe te dhammā akusalāti? Āmantā. (2)</p>
<h3>1.2.1.2.3. Mūlakanaya</h3>
<p><a class='sc' id='55'></a><a class='ms' id='p_33Y1_156'></a><a class='msdiv' id='msdiv68'></a>» Ye keci akusalā dhammā, sabbe te akusalamūlakāti?</p>
<p><a class='sc' id='56'></a><a class='ms' id='p_33Y1_157'></a>Ahetukaṃ akusalaṃ na akusalamūlakaṃ. Sahetukaṃ akusalaṃ akusalamūlakaṃ.</p>
<p><a class='sc' id='57'></a><a class='pts' id='pts1.11'></a><a class='ms' id='p_33Y1_158'></a>« Ye vā pana akusalamūlakā, sabbe te dhammā akusalāti?</p>
<p><a class='sc' id='58'></a><a class='ms' id='p_33Y1_159'></a>Akusalasamuṭṭhānaṃ rūpaṃ akusalamūlakaṃ na akusalaṃ. Akusalaṃ akusalamūlakañceva akusalañca.</p>
<p><a class='sc' id='59'></a><a class='ms' id='p_33Y1_160'></a><a class='msdiv' id='msdiv69'></a>» Ye keci akusalā dhammā, sabbe te akusalamūlena ekamūlakāti?</p>
<p><a class='sc' id='60'></a><a class='ms' id='p_33Y1_161'></a>Ahetukaṃ akusalaṃ akusalamūlena na ekamūlakaṃ. Sahetukaṃ akusalaṃ akusalamūlena ekamūlakaṃ.</p>
<p><a class='sc' id='61'></a><a class='ms' id='p_33Y1_162'></a>« Ye vā pana akusalamūlena ekamūlakā, sabbe te dhammā akusalāti?</p>
<p><a class='sc' id='62'></a><a class='ms' id='p_33Y1_163'></a>Akusalasamuṭṭhānaṃ rūpaṃ akusalamūlena ekamūlakaṃ, na akusalaṃ. Akusalaṃ akusalamūlena ekamūlakañceva akusalañca.</p>
<p><a class='sc' id='63'></a><a class='ms' id='p_33Y1_164'></a><a class='msdiv' id='msdiv70'></a>» Ye keci akusalamūlena ekamūlakā dhammā, sabbe te akusalamūlena aññamaññamūlakāti?</p>
<p><a class='sc' id='64'></a><a class='ms' id='p_33Y1_165'></a>Mūlāni yāni ekato uppajjanti akusalamūlāni ekamūlakāni ceva aññamaññamūlakāni ca. Avasesā akusalamūlasahajātā dhammā akusalamūlena ekamūlakā, na ca aññamaññamūlakā.</p>
<p><a class='sc' id='65'></a><a class='pts' id='pts1.12'></a><a class='ms' id='p_33Y1_166'></a>« Ye vā pana akusalamūlena aññamaññamūlakā, sabbe te dhammā akusalāti? Āmantā. (3)</p>
<h3>1.2.1.2.4. Mūlamūlakanaya</h3>
<p><a class='sc' id='66'></a><a class='ms' id='p_33Y1_167'></a><a class='msdiv' id='msdiv71'></a>» Ye keci akusalā dhammā, sabbe te akusalamūlamūlakāti?</p>
<p><a class='sc' id='67'></a><a class='ms' id='p_33Y1_168'></a>Ahetukaṃ akusalaṃ na akusalamūlamūlakaṃ. Sahetukaṃ akusalaṃ akusalamūlamūlakaṃ.</p>
<p><a class='sc' id='68'></a><a class='ms' id='p_33Y1_169'></a>« Ye vā pana akusalamūlamūlakā, sabbe te dhammā akusalāti?</p>
<p><a class='sc' id='69'></a><a class='ms' id='p_33Y1_170'></a>Akusalasamuṭṭhānaṃ rūpaṃ akusalamūlamūlakaṃ na akusalaṃ. Akusalaṃ akusalamūlamūlakañceva akusalañca.</p>
<p><a class='sc' id='70'></a><a class='ms' id='p_33Y1_171'></a><a class='msdiv' id='msdiv72'></a>» Ye keci akusalā dhammā, sabbe te akusalamūlena ekamūlamūlakāti?</p>
<p><a class='sc' id='71'></a><a class='ms' id='p_33Y1_172'></a>Ahetukaṃ akusalaṃ akusalamūlena na ekamūlamūlakaṃ. Sahetukaṃ akusalaṃ akusalamūlena ekamūlamūlakaṃ.</p>
<p><a class='sc' id='72'></a><a class='ms' id='p_33Y1_173'></a>« Ye vā pana akusalamūlena ekamūlamūlakā, sabbe te dhammā akusalāti?</p>
<p><a class='sc' id='73'></a><a class='ms' id='p_33Y1_174'></a>Akusalasamuṭṭhānaṃ rūpaṃ akusalamūlena ekamūlamūlakaṃ, na akusalaṃ. Akusalaṃ akusalamūlena ekamūlamūlakañceva akusalañca.</p>
<p><a class='sc' id='74'></a><a class='ms' id='p_33Y1_175'></a><a class='msdiv' id='msdiv73'></a>» Ye keci akusalamūlena ekamūlamūlakā dhammā, sabbe te akusalamūlena aññamaññamūlamūlakāti?</p>
<p><a class='sc' id='75'></a><a class='pts' id='pts1.13'></a><a class='ms' id='p_33Y1_176'></a>Mūlāni yāni ekato uppajjanti akusalamūlāni ekamūlamūlakāni ceva aññamaññamūlamūlakāni ca. Avasesā akusalamūlasahajātā dhammā akusalamūlena ekamūlamūlakā, na ca aññamaññamūlamūlakā.</p>
<p><a class='sc' id='76'></a><a class='ms' id='p_33Y1_177'></a>« Ye vā pana akusalamūlena aññamaññamūlamūlakā, sabbe te dhammā akusalāti? Āmantā. (4)</p>
<h2>1.2.1.3. Abyākatapada nayacatukka</h2>
<h3>1.2.1.3.1. Mūlanaya</h3>
<p><a class='sc' id='77'></a><a class='ms' id='p_33Y1_178'></a><a class='msdiv' id='msdiv74'></a>» Ye keci abyākatā dhammā, sabbe te abyākatamūlāti?</p>
<p><a class='sc' id='78'></a><a class='ms' id='p_33Y1_179'></a>Tīṇeva abyākatamūlāni. Avasesā abyākatā dhammā na abyākatamūlā.</p>
<p><a class='sc' id='79'></a><a class='ms' id='p_33Y1_180'></a>« Ye vā pana abyākatamūlā, sabbe te dhammā abyākatāti? Āmantā.</p>
<p><a class='sc' id='80'></a><a class='ms' id='p_33Y1_181'></a><a class='msdiv' id='msdiv75'></a>» Ye keci abyākatā dhammā, sabbe te abyākatamūlena ekamūlāti?</p>
<p><a class='sc' id='81'></a><a class='ms' id='p_33Y1_182'></a>Ahetukaṃ abyākataṃ abyākatamūlena na ekamūlaṃ. Sahetukaṃ abyākataṃ abyākatamūlena ekamūlaṃ.</p>
<p><a class='sc' id='82'></a><a class='pts' id='pts1.14'></a><a class='ms' id='p_33Y1_183'></a>« Ye vā pana abyākatamūlena ekamūlā, sabbe te dhammā abyākatāti? Āmantā.</p>
<p><a class='sc' id='83'></a><a class='ms' id='p_33Y1_184'></a><a class='msdiv' id='msdiv76'></a>» Ye keci abyākatamūlena ekamūlā dhammā, sabbe te abyākatamūlena aññamaññamūlāti?</p>
<p><a class='sc' id='84'></a><a class='ms' id='p_33Y1_185'></a>Mūlāni yāni ekato uppajjanti abyākatamūlāni ekamūlāni ceva aññamaññamūlāni ca. Avasesā abyākatamūlasahajātā dhammā abyākatamūlena ekamūlā, na ca aññamaññamūlā.</p>
<p><a class='sc' id='85'></a><a class='ms' id='p_33Y1_186'></a>« Ye vā pana abyākatamūlena aññamaññamūlā, sabbe te dhammā abyākatāti? Āmantā. (1)</p>
<h3>1.2.1.3.2. Mūlamūlanaya</h3>
<p><a class='sc' id='86'></a><a class='ms' id='p_33Y1_187'></a><a class='msdiv' id='msdiv77'></a>» Ye keci abyākatā dhammā, sabbe te abyākatamūlamūlāti?</p>
<p><a class='sc' id='87'></a><a class='ms' id='p_33Y1_188'></a>Tīṇeva abyākatamūlamūlāni. Avasesā abyākatā dhammā na abyākatamūlamūlā.</p>
<p><a class='sc' id='88'></a><a class='ms' id='p_33Y1_189'></a>« Ye vā pana abyākatamūlamūlā, sabbe te dhammā abyākatāti? Āmantā.</p>
<p><a class='sc' id='89'></a><a class='ms' id='p_33Y1_190'></a><a class='msdiv' id='msdiv78'></a>» Ye keci abyākatā dhammā, sabbe te abyākatamūlena ekamūlamūlāti?</p>
<p><a class='sc' id='90'></a><a class='pts' id='pts1.15'></a><a class='ms' id='p_33Y1_191'></a>Ahetukaṃ abyākataṃ abyākatamūlena na ekamūlamūlaṃ. Sahetukaṃ abyākataṃ abyākatamūlena ekamūlamūlaṃ.</p>
<p><a class='sc' id='91'></a><a class='ms' id='p_33Y1_192'></a>« Ye vā pana abyākatamūlena ekamūlamūlā, sabbe te dhammā abyākatāti? Āmantā.</p>
<p><a class='sc' id='92'></a><a class='ms' id='p_33Y1_193'></a><a class='msdiv' id='msdiv79'></a>» Ye keci abyākatamūlena ekamūlamūlā dhammā, sabbe te abyākatamūlena aññamaññamūlamūlāti?</p>
<p><a class='sc' id='93'></a><a class='ms' id='p_33Y1_194'></a>Mūlāni yāni ekato uppajjanti abyākatamūlāni ekamūlamūlāni ceva aññamaññamūlamūlāni ca. Avasesā abyākatamūlasahajātā dhammā abyākatamūlena ekamūlamūlā, na ca aññamaññamūlamūlā.</p>
<p><a class='sc' id='94'></a><a class='ms' id='p_33Y1_195'></a>« Ye vā pana abyākatamūlena aññamaññamūlamūlā, sabbe te dhammā abyākatāti? Āmantā. (2)</p>
<h3>1.2.1.3.3. Mūlakanaya</h3>
<p><a class='sc' id='95'></a><a class='ms' id='p_33Y1_196'></a><a class='msdiv' id='msdiv80'></a>» Ye keci abyākatā dhammā, sabbe te abyākatamūlakāti?</p>
<p><a class='sc' id='96'></a><a class='ms' id='p_33Y1_197'></a>Ahetukaṃ abyākataṃ na abyākatamūlakaṃ. Sahetukaṃ abyākataṃ abyākatamūlakaṃ.</p>
<p><a class='sc' id='97'></a><a class='pts' id='pts1.16'></a><a class='ms' id='p_33Y1_198'></a>« Ye vā pana abyākatamūlakā, sabbe te dhammā abyākatāti? Āmantā.</p>
<p><a class='sc' id='98'></a><a class='ms' id='p_33Y1_199'></a><a class='msdiv' id='msdiv81'></a>» Ye keci abyākatā dhammā, sabbe te abyākatamūlena ekamūlakāti?</p>
<p><a class='sc' id='99'></a><a class='ms' id='p_33Y1_200'></a>Ahetukaṃ abyākataṃ abyākatamūlena na ekamūlakaṃ. Sahetukaṃ abyākataṃ abyākatamūlena ekamūlakaṃ.</p>
<p><a class='sc' id='100'></a><a class='ms' id='p_33Y1_201'></a>« Ye vā pana abyākatamūlena ekamūlakā, sabbe te dhammā abyākatāti? Āmantā.</p>
<p><a class='sc' id='101'></a><a class='ms' id='p_33Y1_202'></a><a class='msdiv' id='msdiv82'></a>» Ye keci abyākatamūlena ekamūlakā dhammā, sabbe te abyākatamūlena aññamaññamūlakāti?</p>
<p><a class='sc' id='102'></a><a class='ms' id='p_33Y1_203'></a>Mūlāni yāni ekato uppajjanti abyākatamūlāni ekamūlakāni ceva aññamaññamūlakāni ca. Avasesā abyākatamūlasahajātā dhammā abyākatamūlena ekamūlakā, na ca aññamaññamūlakā.</p>
<p><a class='sc' id='103'></a><a class='ms' id='p_33Y1_204'></a>« Ye vā pana abyākatamūlena aññamaññamūlakā, sabbe te dhammā abyākatāti? Āmantā. (3)</p>
<h3>1.2.1.3.4. Mūlamūlakanaya</h3>
<p><a class='sc' id='104'></a><a class='pts' id='pts1.17'></a><a class='ms' id='p_33Y1_205'></a><a class='msdiv' id='msdiv83'></a>» Ye keci abyākatā dhammā, sabbe te abyākatamūlamūlakāti?</p>
<p><a class='sc' id='105'></a><a class='ms' id='p_33Y1_206'></a>Ahetukaṃ abyākataṃ na abyākatamūlamūlakaṃ. Sahetukaṃ abyākataṃ abyākatamūlamūlakaṃ.</p>
<p><a class='sc' id='106'></a><a class='ms' id='p_33Y1_207'></a>« Ye vā pana abyākatamūlamūlakā, sabbe te dhammā abyākatāti? Āmantā.</p>
<p><a class='sc' id='107'></a><a class='ms' id='p_33Y1_208'></a><a class='msdiv' id='msdiv84'></a>» Ye keci abyākatā dhammā, sabbe te abyākatamūlena ekamūlamūlakāti?</p>
<p><a class='sc' id='108'></a><a class='ms' id='p_33Y1_209'></a>Ahetukaṃ abyākataṃ abyākatamūlena na ekamūlamūlakaṃ. Sahetukaṃ abyākataṃ abyākatamūlena ekamūlamūlakaṃ.</p>
<p><a class='sc' id='109'></a><a class='ms' id='p_33Y1_210'></a>« Ye vā pana abyākatamūlena ekamūlamūlakā, sabbe te dhammā abyākatāti? Āmantā.</p>
<p><a class='sc' id='110'></a><a class='ms' id='p_33Y1_211'></a><a class='msdiv' id='msdiv85'></a>» Ye keci abyākatamūlena ekamūlamūlakā dhammā, sabbe te abyākatamūlena aññamaññamūlamūlakāti?</p>
<p><a class='sc' id='111'></a><a class='pts' id='pts1.18'></a><a class='ms' id='p_33Y1_212'></a>Mūlāni yāni ekato uppajjanti abyākatamūlāni ekamūlamūlakāni ceva aññamaññamūlamūlakāni ca. Avasesā abyākatamūlasahajātā dhammā abyākatamūlena ekamūlamūlakā, na ca aññamaññamūlamūlakā.</p>
<p><a class='sc' id='112'></a><a class='ms' id='p_33Y1_213'></a>« Ye vā pana abyākatamūlena aññamaññamūlamūlakā, sabbe te dhammā abyākatāti? Āmantā. (4)</p>
<h2>1.2.1.4. Nāmapada nayacatukka</h2>
<h3>1.2.1.4.1. Mūlanaya</h3>
<p><a class='sc' id='113'></a><a class='ms' id='p_33Y1_214'></a><a class='msdiv' id='msdiv86'></a>» Ye keci nāmā dhammā, sabbe te nāmamūlāti?</p>
<p><a class='sc' id='114'></a><a class='ms' id='p_33Y1_215'></a>Naveva nāmamūlāni. Avasesā nāmā dhammā na nāmamūlā.</p>
<p><a class='sc' id='115'></a><a class='ms' id='p_33Y1_216'></a>« Ye vā pana nāmamūlā, sabbe te dhammā nāmāti? Āmantā.</p>
<p><a class='sc' id='116'></a><a class='ms' id='p_33Y1_217'></a><a class='msdiv' id='msdiv87'></a>» Ye keci nāmā dhammā, sabbe te nāmamūlena ekamūlāti?</p>
<p><a class='sc' id='117'></a><a class='ms' id='p_33Y1_218'></a>Ahetukaṃ nāmaṃ nāmamūlena na ekamūlaṃ. Sahetukaṃ nāmaṃ nāmamūlena ekamūlaṃ.</p>
<p><a class='sc' id='118'></a><a class='ms' id='p_33Y1_219'></a>« Ye vā pana nāmamūlena ekamūlā, sabbe te dhammā nāmāti?</p>
<p><a class='sc' id='119'></a><a class='pts' id='pts1.19'></a><a class='ms' id='p_33Y1_220'></a>Nāmasamuṭṭhānaṃ rūpaṃ nāmamūlena ekamūlaṃ, na nāmaṃ. Nāmaṃ nāmamūlena ekamūlañceva nāmañca.</p>
<p><a class='sc' id='120'></a><a class='ms' id='p_33Y1_221'></a><a class='msdiv' id='msdiv88'></a>» Ye keci nāmamūlena ekamūlā dhammā, sabbe te nāmamūlena aññamaññamūlāti?</p>
<p><a class='sc' id='121'></a><a class='ms' id='p_33Y1_222'></a>Mūlāni yāni ekato uppajjanti nāmamūlāni ekamūlāni ceva aññamaññamūlāni ca. Avasesā nāmamūlasahajātā dhammā nāmamūlena ekamūlā, na ca aññamaññamūlā.</p>
<p><a class='sc' id='122'></a><a class='ms' id='p_33Y1_223'></a>« Ye vā pana nāmamūlena aññamaññamūlā, sabbe te dhammā nāmāti? Āmantā. (1)</p>
<h3>1.2.1.4.2. Mūlamūlanaya</h3>
<p><a class='sc' id='123'></a><a class='ms' id='p_33Y1_224'></a><a class='msdiv' id='msdiv89'></a>» Ye keci nāmā dhammā, sabbe te nāmamūlamūlāti?</p>
<p><a class='sc' id='124'></a><a class='ms' id='p_33Y1_225'></a>Naveva nāmamūlamūlāni. Avasesā nāmā dhammā na nāmamūlamūlā.</p>
<p><a class='sc' id='125'></a><a class='ms' id='p_33Y1_226'></a>« Ye vā pana nāmamūlamūlā, sabbe te dhammā nāmāti? Āmantā.</p>
<p><a class='sc' id='126'></a><a class='ms' id='p_33Y1_227'></a><a class='msdiv' id='msdiv90'></a>» Ye keci nāmā dhammā, sabbe te nāmamūlena ekamūlamūlāti?</p>
<p><a class='sc' id='127'></a><a class='pts' id='pts1.20'></a><a class='ms' id='p_33Y1_228'></a>Ahetukaṃ nāmaṃ nāmamūlena na ekamūlamūlaṃ. Sahetukaṃ nāmaṃ nāmamūlena ekamūlamūlaṃ.</p>
<p><a class='sc' id='128'></a><a class='ms' id='p_33Y1_229'></a>« Ye vā pana nāmamūlena ekamūlamūlā, sabbe te dhammā nāmāti?</p>
<p><a class='sc' id='129'></a><a class='ms' id='p_33Y1_230'></a>Nāmasamuṭṭhānaṃ rūpaṃ nāmamūlena ekamūlamūlaṃ, na nāmaṃ. Nāmaṃ nāmamūlena ekamūlamūlañceva nāmañca.</p>
<p><a class='sc' id='130'></a><a class='ms' id='p_33Y1_231'></a><a class='msdiv' id='msdiv91'></a>» Ye keci nāmamūlena ekamūlamūlā dhammā, sabbe te nāmamūlena aññamaññamūlamūlāti?</p>
<p><a class='sc' id='131'></a><a class='ms' id='p_33Y1_232'></a>Mūlāni yāni ekato uppajjanti nāmamūlāni ekamūlamūlāni ceva aññamaññamūlamūlāni ca. Avasesā nāmamūlasahajātā dhammā nāmamūlena ekamūlamūlā, na ca aññamaññamūlamūlā.</p>
<p><a class='sc' id='132'></a><a class='ms' id='p_33Y1_233'></a>« Ye vā pana nāmamūlena aññamaññamūlamūlā, sabbe te dhammā nāmāti? Āmantā. (2)</p>
<h3>1.2.1.4.3. Mūlakanaya</h3>
<p><a class='sc' id='133'></a><a class='ms' id='p_33Y1_234'></a><a class='msdiv' id='msdiv92'></a>» Ye keci nāmā dhammā, sabbe te nāmamūlakāti?</p>
<p><a class='sc' id='134'></a><a class='ms' id='p_33Y1_235'></a>Ahetukaṃ nāmaṃ na nāmamūlakaṃ. Sahetukaṃ nāmaṃ nāmamūlakaṃ.</p>
<p><a class='sc' id='135'></a><a class='pts' id='pts1.21'></a><a class='ms' id='p_33Y1_236'></a>« Ye vā pana nāmamūlakā, sabbe te dhammā nāmāti?</p>
<p><a class='sc' id='136'></a><a class='ms' id='p_33Y1_237'></a>Nāmasamuṭṭhānaṃ rūpaṃ nāmamūlakaṃ, na nāmaṃ. Nāmaṃ nāmamūlakañceva nāmañca.</p>
<p><a class='sc' id='137'></a><a class='ms' id='p_33Y1_238'></a><a class='msdiv' id='msdiv93'></a>» Ye keci nāmā dhammā, sabbe te nāmamūlena ekamūlakāti?</p>
<p><a class='sc' id='138'></a><a class='ms' id='p_33Y1_239'></a>Ahetukaṃ nāmaṃ nāmamūlena na ekamūlakaṃ. Sahetukaṃ nāmaṃ nāmamūlena ekamūlakaṃ.</p>
<p><a class='sc' id='139'></a><a class='ms' id='p_33Y1_240'></a>« Ye vā pana nāmamūlena ekamūlakā, sabbe te dhammā nāmāti?</p>
<p><a class='sc' id='140'></a><a class='ms' id='p_33Y1_241'></a>Nāmasamuṭṭhānaṃ rūpaṃ nāmamūlena ekamūlakaṃ, na nāmaṃ. Nāmaṃ nāmamūlena ekamūlakañceva nāmañca.</p>
<p><a class='sc' id='141'></a><a class='ms' id='p_33Y1_242'></a><a class='msdiv' id='msdiv94'></a>» Ye keci nāmamūlena ekamūlakā dhammā, sabbe te nāmamūlena aññamaññamūlakāti?</p>
<p><a class='sc' id='142'></a><a class='ms' id='p_33Y1_243'></a>Mūlāni yāni ekato uppajjanti nāmamūlāni ekamūlakāni ceva aññamaññamūlakāni ca. Avasesā nāmamūlasahajātā dhammā nāmamūlena ekamūlakā, na ca aññamaññamūlakā.</p>
<p><a class='sc' id='143'></a><a class='ms' id='p_33Y1_244'></a>« Ye vā pana nāmamūlena aññamaññamūlakā, sabbe te dhammā nāmāti? Āmantā. (3)</p>
<h3>1.2.1.4.4. Mūlamūlakanaya</h3>
<p><a class='sc' id='144'></a><a class='pts' id='pts1.22'></a><a class='ms' id='p_33Y1_245'></a><a class='msdiv' id='msdiv95'></a>» Ye keci nāmā dhammā, sabbe te nāmamūlamūlakāti?</p>
<p><a class='sc' id='145'></a><a class='ms' id='p_33Y1_246'></a>Ahetukaṃ nāmaṃ na nāmamūlamūlakaṃ. Sahetukaṃ nāmaṃ nāmamūlamūlakaṃ.</p>
<p><a class='sc' id='146'></a><a class='ms' id='p_33Y1_247'></a>« Ye vā pana nāmamūlamūlakā, sabbe te dhammā nāmāti?</p>
<p><a class='sc' id='147'></a><a class='ms' id='p_33Y1_248'></a>Nāmasamuṭṭhānaṃ rūpaṃ nāmamūlamūlakaṃ, na nāmaṃ. Nāmaṃ nāmamūlamūlakañceva nāmañca.</p>
<p><a class='sc' id='148'></a><a class='ms' id='p_33Y1_249'></a><a class='msdiv' id='msdiv96'></a>» Ye keci nāmā dhammā, sabbe te nāmamūlena ekamūlamūlakāti?</p>
<p><a class='sc' id='149'></a><a class='ms' id='p_33Y1_250'></a>Ahetukaṃ nāmaṃ nāmamūlena na ekamūlamūlakaṃ. Sahetukaṃ nāmaṃ nāmamūlena ekamūlamūlakaṃ.</p>
<p><a class='sc' id='150'></a><a class='ms' id='p_33Y1_251'></a>« Ye vā pana nāmamūlena ekamūlamūlakā, sabbe te dhammā nāmāti?</p>
<p><a class='sc' id='151'></a><a class='ms' id='p_33Y1_252'></a>Nāmasamuṭṭhānaṃ rūpaṃ nāmamūlena ekamūlamūlakaṃ, na nāmaṃ. Nāmaṃ nāmamūlena ekamūlamūlakañceva nāmañca.</p>
<p><a class='sc' id='152'></a><a class='ms' id='p_33Y1_253'></a><a class='msdiv' id='msdiv97'></a>» Ye keci nāmamūlena ekamūlamūlakā dhammā, sabbe te nāmamūlena aññamaññamūlamūlakāti?</p>
<p><a class='sc' id='153'></a><a class='pts' id='pts1.23'></a><a class='ms' id='p_33Y1_254'></a>Mūlāni yāni ekato uppajjanti nāmamūlāni ekamūlamūlakāni ceva aññamaññamūlamūlakāni ca. Avasesā nāmamūlasahajātā dhammā nāmamūlena ekamūlamūlakā, na ca aññamaññamūlamūlakā.</p>
<p><a class='sc' id='154'></a><a class='ms' id='p_33Y1_255'></a>« Ye vā pana nāmamūlena aññamaññamūlamūlakā, sabbe te dhammā nāmāti? Āmantā. (4)</p>
<p class='endsutta'><a class='sc' id='155'></a><a class='ms' id='p_33Y1_256'></a>Mūlavāraniddeso.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
