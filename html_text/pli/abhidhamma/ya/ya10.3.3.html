<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ya10.3.3' lang='pli'>
<header>
<ul>
<li class='division'>10 Indriyayamaka</li>
<li>10.3 Pariññāvāra</li>
</ul>
<h1>10.3.3. Anāgatavāra</h1>
</header>
<h2>10.3.3.1. Anuloma</h2>
<p><a class='sc' id='1'></a><a class='ms' id='p_35Y10_4157'></a><a class='msdiv' id='msdiv451'></a>» Yo cakkhundriyaṃ parijānissati so domanassindriyaṃ pajahissatīti?</p>
<p><a class='sc' id='2'></a><a class='ms' id='p_35Y10_4158'></a>Dve puggalā cakkhundriyaṃ parijānissanti, no ca domanassindriyaṃ pajahissanti. Pañca puggalā cakkhundriyañca parijānissanti domanassindriyañca pajahissanti.</p>
<p><a class='sc' id='3'></a><a class='ms' id='p_35Y10_4159'></a>« Yo vā pana domanassindriyaṃ pajahissati so cakkhundriyaṃ parijānissatīti? Āmantā.</p>
<p><a class='sc' id='4'></a><a class='ms' id='p_35Y10_4160'></a>» Yo cakkhundriyaṃ parijānissati so anaññātaññassāmītindriyaṃ <span class='var' id='note100' title='bhāvissatīti (si, s1, pts1)'>bhāvessatīti</span>?</p>
<p><a class='sc' id='5'></a><a class='ms' id='p_35Y10_4161'></a>Cha puggalā cakkhundriyaṃ parijānissanti, no ca anaññātaññassāmītindriyaṃ bhāvessanti. Ye puthujjanā maggaṃ paṭilabhissanti te cakkhundriyañca parijānissanti anaññātaññassāmītindriyañca bhāvessanti.</p>
<p><a class='sc' id='6'></a><a class='ms' id='p_35Y10_4162'></a>« Yo vā pana anaññātaññassāmītindriyaṃ bhāvessati so cakkhundriyaṃ parijānissatīti? Āmantā.</p>
<p><a class='sc' id='7'></a><a class='ms' id='p_35Y10_4163'></a>» Yo cakkhundriyaṃ parijānissati so aññindriyaṃ bhāvessatīti? <span class='var' id='note101' title='pañca puggalā cakkhundriyañca parijānissanti aññindriyañca bhāvessanti (c1)'>Āmantā</span>.</p>
<p><a class='sc' id='8'></a><a class='ms' id='p_35Y10_4164'></a>« Yo vā pana aññindriyaṃ bhāvessati so cakkhundriyaṃ parijānissatīti? Āmantā.</p>
<p><a class='sc' id='9'></a><a class='ms' id='p_35Y10_4165'></a>» Yo cakkhundriyaṃ parijānissati so aññātāvindriyaṃ sacchikarissatīti? Āmantā.</p>
<p><a class='sc' id='10'></a><a class='ms' id='p_35Y10_4166'></a>« Yo vā pana aññātāvindriyaṃ sacchikarissati so cakkhundriyaṃ parijānissatīti?</p>
<p><a class='sc' id='11'></a><a class='ms' id='p_35Y10_4167'></a>Aggamaggasamaṅgī aññātāvindriyaṃ sacchikarissati, no ca cakkhundriyaṃ parijānissati. Satta puggalā aññātāvindriyañca sacchikarissanti cakkhundriyañca parijānissanti. (Cakkhundriyamūlakaṃ.)</p>
<p><a class='sc' id='12'></a><a class='ms' id='p_35Y10_4168'></a><a class='msdiv' id='msdiv452'></a>» Yo domanassindriyaṃ pajahissati so anaññātaññassāmītindriyaṃ bhāvessatīti?</p>
<p><a class='sc' id='13'></a><a class='pts' id='pts2.204'></a><a class='ms' id='p_35Y10_4169'></a>Cattāro puggalā domanassindriyaṃ pajahissanti, no ca anaññātaññassāmītindriyaṃ bhāvessanti. Ye puthujjanā maggaṃ paṭilabhissanti te domanassindriyañca pajahissanti anaññātaññassāmītindriyañca bhāvessanti.</p>
<p><a class='sc' id='14'></a><a class='ms' id='p_35Y10_4170'></a>« Yo vā pana anaññātaññassāmītindriyaṃ bhāvessati so domanassindriyaṃ pajahissatīti? Āmantā.</p>
<p><a class='sc' id='15'></a><a class='ms' id='p_35Y10_4171'></a>» Yo domanassindriyaṃ pajahissati so aññindriyaṃ bhāvessatīti? <span class='var' id='note102' title='cattāro puggalā domanassindriyañca pajahissanti aññindriyañca bhāvessanti (c1)'>Āmantā</span>.</p>
<p><a class='sc' id='16'></a><a class='ms' id='p_35Y10_4172'></a>« Yo vā pana aññindriyaṃ bhāvessati so domanassindriyaṃ pajahissatīti?</p>
<p><a class='sc' id='17'></a><a class='ms' id='p_35Y10_4173'></a>Dve <span class='var' id='note103' title='anāgāmī (c1)'>puggalā</span> aññindriyaṃ bhāvessanti no ca domanassindriyaṃ <span class='var' id='note104' title='pajahissati (c1)'>pajahissanti</span>, <span class='var' id='note105' title='cattāro (c1)'>pañca</span> puggalā aññindriyañca bhavissanti domanassindriyañca pajahissanti.</p>
<p><a class='sc' id='18'></a><a class='ms' id='p_35Y10_4174'></a>» Yo domanassindriyaṃ pajahissati so aññātāvindriyaṃ sacchikarissatīti? Āmantā.</p>
<p><a class='sc' id='19'></a><a class='ms' id='p_35Y10_4175'></a>« Yo vā pana aññātāvindriyaṃ sacchikarissati so domanassindriyaṃ pajahissatīti?</p>
<p><a class='sc' id='20'></a><a class='ms' id='p_35Y10_4176'></a>Tayo puggalā aññātāvindriyaṃ sacchikarissanti, no ca domanassindriyaṃ pajahissanti. Pañca puggalā aññātāvindriyañca sacchikarissanti domanassindriyañca pajahissanti. (Domanassindriyamūlakaṃ.)</p>
<p><a class='sc' id='21'></a><a class='ms' id='p_35Y10_4177'></a><a class='msdiv' id='msdiv453'></a>» Yo anaññātaññassāmītindriyaṃ bhāvessati so aññindriyaṃ bhāvessatīti? Āmantā.</p>
<p><a class='sc' id='22'></a><a class='ms' id='p_35Y10_4178'></a>« Yo vā pana aññindriyaṃ bhāvessati so anaññātaññassāmītindriyaṃ bhāvessatīti?</p>
<p><a class='sc' id='23'></a><a class='ms' id='p_35Y10_4179'></a><span class='var' id='note106' title='cattāro (c1)'>Cha</span> puggalā aññindriyaṃ bhāvessanti, no ca anaññātaññassāmītindriyaṃ bhāvessanti. Ye puthujjanā maggaṃ paṭilabhissanti te aññindriyañca bhāvessanti anaññātaññassāmītindriyañca bhāvessanti.</p>
<p><a class='sc' id='24'></a><a class='ms' id='p_35Y10_4180'></a>» Yo anaññātaññassāmītindriyaṃ bhāvessati so aññātāvindriyaṃ sacchikarissatīti? Āmantā.</p>
<p><a class='sc' id='25'></a><a class='ms' id='p_35Y10_4181'></a>« Yo vā pana aññātāvindriyaṃ sacchikarissati so anaññātaññassāmītindriyaṃ bhāvessatīti?</p>
<p><a class='sc' id='26'></a><a class='ms' id='p_35Y10_4182'></a>Satta puggalā aññātāvindriyaṃ sacchikarissanti, no ca anaññātaññassāmītindriyaṃ bhāvessanti. Ye puthujjanā maggaṃ paṭilabhissanti te aññātāvindriyañca sacchikarissanti anaññātaññassāmītindriyañca bhāvessanti. (Anaññātaññassāmītindriyamūlakaṃ.)</p>
<p><a class='sc' id='27'></a><a class='ms' id='p_35Y10_4183'></a><a class='msdiv' id='msdiv454'></a>» Yo aññindriyaṃ bhāvessati so aññātāvindriyaṃ sacchikarissatīti? Āmantā.</p>
<p><a class='sc' id='28'></a><a class='ms' id='p_35Y10_4184'></a>« Yo vā pana aññātāvindriyaṃ sacchikarissati so aññindriyaṃ bhāvessatīti?</p>
<p><a class='sc' id='29'></a><a class='ms' id='p_35Y10_4185'></a><span class='var' id='note107' title='tayo puggalā (c1)'>Aggamaggasamaṅgī</span> aññātāvindriyaṃ <span class='var' id='note108' title='sacchikarissanti (c1)'>sacchikarissati</span>, no ca aññindriyaṃ <span class='var' id='note109' title='bhāvessanti (c1)'>bhāvessati</span>. Satta puggalā aññātāvindriyañca sacchikarissanti aññindriyañca bhāvessanti. (Aññindriyamūlakaṃ.)</p>
<h2>10.3.3.2. Paccanīka</h2>
<p><a class='sc' id='30'></a><a class='ms' id='p_35Y10_4186'></a><a class='msdiv' id='msdiv455'></a>» Yo cakkhundriyaṃ na parijānissati so domanassindriyaṃ nappajahissatīti? Āmantā.</p>
<p><a class='sc' id='31'></a><a class='ms' id='p_35Y10_4187'></a>« Yo vā pana domanassindriyaṃ nappajahissati so cakkhundriyaṃ na parijānissatīti?</p>
<p><a class='sc' id='32'></a><a class='ms' id='p_35Y10_4188'></a>Dve puggalā domanassindriyaṃ nappajahissanti, no ca cakkhundriyaṃ na parijānissanti. Tayo puggalā domanassindriyañca nappajahissanti cakkhundriyañca na parijānissanti.</p>
<p><a class='sc' id='33'></a><a class='ms' id='p_35Y10_4189'></a>» Yo cakkhundriyaṃ na parijānissati so anaññātaññassāmītindriyaṃ na bhāvessatīti? Āmantā.</p>
<p><a class='sc' id='34'></a><a class='ms' id='p_35Y10_4190'></a>« Yo vā pana anaññātaññassāmītindriyaṃ na bhāvessati so cakkhundriyaṃ na parijānissatīti.</p>
<p><a class='sc' id='35'></a><a class='pts' id='pts2.205'></a><a class='ms' id='p_35Y10_4191'></a>Cha puggalā anaññātaññassāmītindriyaṃ na bhāvessanti, no ca cakkhundriyaṃ na parijānissanti. Tayo puggalā anaññātaññassāmītindriyañca na bhāvessanti cakkhundriyañca na parijānissanti.</p>
<p><a class='sc' id='36'></a><a class='ms' id='p_35Y10_4192'></a>» Yo cakkhundriyaṃ na parijānissati so aññindriyaṃ na bhāvessatīti? Āmantā.</p>
<p><a class='sc' id='37'></a><a class='ms' id='p_35Y10_4193'></a>« Yo vā pana aññindriyaṃ na bhāvessati so cakkhundriyaṃ na parijānissatīti? <span class='var' id='note110' title='tayo puggalā aññindriyañca na bhāvessanti cakkhundriyañca na parijānissanti (c1)'>Āmantā</span>.</p>
<p><a class='sc' id='38'></a><a class='ms' id='p_35Y10_4194'></a>» Yo cakkhundriyaṃ na parijānissati so aññātāvindriyaṃ na sacchikarissatīti?</p>
<p><a class='sc' id='39'></a><a class='ms' id='p_35Y10_4195'></a>Aggamaggasamaṅgī cakkhundriyaṃ na parijānissati, no ca aññātāvindriyaṃ na sacchikarissati. Dve puggalā cakkhundriyañca na parijānissanti aññātāvindriyañca na sacchikarissanti.</p>
<p><a class='sc' id='40'></a><a class='ms' id='p_35Y10_4196'></a>« Yo vā pana aññātāvindriyaṃ na sacchikarissati so cakkhundriyaṃ na parijānissatīti? Āmantā. (Cakkhundriyamūlakaṃ.)</p>
<p><a class='sc' id='41'></a><a class='ms' id='p_35Y10_4197'></a><a class='msdiv' id='msdiv456'></a>» Yo domanassindriyaṃ nappajahissati so anaññātaññassāmītindriyaṃ na bhāvessatīti? Āmantā.</p>
<p><a class='sc' id='42'></a><a class='ms' id='p_35Y10_4198'></a>« Yo vā pana anaññātaññassāmītindriyaṃ na bhāvessati so domanassindriyaṃ nappajahissatīti?</p>
<p><a class='sc' id='43'></a><a class='ms' id='p_35Y10_4199'></a>Cattāro puggalā anaññātaññassāmītindriyaṃ na bhāvessanti, no ca domanassindriyaṃ nappajahissanti. Pañca puggalā anaññātaññassāmītindriyañca na bhāvessanti domanassindriyañca nappajahissanti.</p>
<p><a class='sc' id='44'></a><a class='ms' id='p_35Y10_4200'></a>» Yo domanassindriyaṃ nappajahissati so aññindriyaṃ na bhāvessatīti?</p>
<p><a class='sc' id='45'></a><a class='ms' id='p_35Y10_4201'></a>Dve <span class='var' id='note111' title='anāgāmī (c1)'>puggalā</span> domanassindriyaṃ nappajahissanti, no ca aññindriyaṃ na <span class='var' id='note112' title='bhāvessati (c1)'>bhāvessanti</span>. <span class='var' id='note113' title='cattāro (c1)'>Tayo</span> puggalā domanassindriyañca nappajahissanti aññindriyañca na bhāvessanti.</p>
<p><a class='sc' id='46'></a><a class='ms' id='p_35Y10_4202'></a>« Yo vā pana aññindriyaṃ na bhāvessati so domanassindriyaṃ nappajahissatīti? <span class='var' id='note114' title='cattāro puggalā aññindriyañca na bhāvessanti domanassindriyañca nappajahissanti (c1)'>Āmantā</span>.</p>
<p><a class='sc' id='47'></a><a class='ms' id='p_35Y10_4203'></a>» Yo domanassindriyaṃ nappajahissati so aññātāvindriyaṃ na sacchikarissatīti?</p>
<p><a class='sc' id='48'></a><a class='ms' id='p_35Y10_4204'></a>Tayo puggalā domanassindriyaṃ nappajahissanti, no ca aññātāvindriyaṃ na sacchikarissanti. Dve puggalā domanassindriyañca nappajahissanti aññātāvindriyañca na sacchikarissanti.</p>
<p><a class='sc' id='49'></a><a class='ms' id='p_35Y10_4205'></a>« Yo vā pana aññātāvindriyaṃ na sacchikarissati so domanassindriyaṃ nappajahissatīti? Āmantā. (Domanassindriyamūlakaṃ.)</p>
<p><a class='sc' id='50'></a><a class='ms' id='p_35Y10_4206'></a><a class='msdiv' id='msdiv457'></a>» Yo anaññātaññassāmītindriyaṃ na bhāvessati so aññindriyaṃ na bhāvessatīti?</p>
<p><a class='sc' id='51'></a><a class='ms' id='p_35Y10_4207'></a><span class='var' id='note115' title='cattāro (c1)'>Cha</span> puggalā anaññātaññassāmītindriyaṃ na bhāvessanti, no ca aññindriyaṃ na bhāvessanti. <span class='var' id='note116' title='pañca (c1)'>Tayo</span> puggalā anaññātaññassāmītindriyañca na bhāvessanti aññindriyañca na bhāvessanti.</p>
<p><a class='sc' id='52'></a><a class='ms' id='p_35Y10_4208'></a>« Yo vā pana aññindriyaṃ na bhāvessati so anaññātaññassāmītindriyaṃ na bhāvessatīti? Āmantā.</p>
<p><a class='sc' id='53'></a><a class='ms' id='p_35Y10_4209'></a>» Yo anaññātaññassāmītindriyaṃ na bhāvessati so aññātāvindriyaṃ na sacchikarissatīti?</p>
<p><a class='sc' id='54'></a><a class='ms' id='p_35Y10_4210'></a>Satta puggalā anaññātaññassāmītindriyaṃ na bhāvessanti, no ca aññātāvindriyaṃ na sacchikarissanti. Dve puggalā anaññātaññassāmītindriyañca na bhāvessanti aññātāvindriyañca na sacchikarissanti.</p>
<p><a class='sc' id='55'></a><a class='ms' id='p_35Y10_4211'></a>« Yo vā pana aññātāvindriyaṃ na sacchikarissati so anaññātaññassāmītindriyaṃ na bhāvessatīti? Āmantā. (Anaññātaññassāmītindriyamūlakaṃ.)</p>
<p><a class='sc' id='56'></a><a class='ms' id='p_35Y10_4212'></a><a class='msdiv' id='msdiv458'></a>» Yo aññindriyaṃ na bhāvessati so aññātāvindriyaṃ na sacchikarissatīti?</p>
<p><a class='sc' id='57'></a><a class='ms' id='p_35Y10_4213'></a><span class='var' id='note117' title='tayo puggalā (c1)'>Aggamaggasamaṅgī</span> aññindriyaṃ na <span class='var' id='note118' title='bhāvessanti (c1)'>bhāvessati</span>, no ca aññātāvindriyaṃ na <span class='var' id='note119' title='sacchikarissanti (c1)'>sacchikarissati</span>. Dve puggalā aññindriyañca na bhāvessanti aññātāvindriyañca na sacchikarissanti.</p>
<p><a class='sc' id='58'></a><a class='ms' id='p_35Y10_4214'></a>« Yo vā pana aññātāvindriyaṃ na sacchikarissati so aññindriyaṃ na bhāvessatīti? Āmantā. (Aññindriyamūlakaṃ.)</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
