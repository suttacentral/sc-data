<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ya10.3.1' lang='pli'>
<header>
<ul>
<li class='division'>10 Indriyayamaka</li>
<li>10.3 Pariññāvāra</li>
</ul>
<h1>10.3.1. Paccuppannavāra</h1>
</header>
<h2>10.3.1.1. Anuloma</h2>
<p><a class='sc' id='1'></a><a class='ms' id='p_35Y10_4037'></a><a class='msdiv' id='msdiv435'></a>» Yo cakkhundriyaṃ parijānāti so sotindriyaṃ parijānātīti? Āmantā.</p>
<p><a class='sc' id='2'></a><a class='ms' id='p_35Y10_4038'></a>« Yo vā pana sotindriyaṃ parijānāti so cakkhundriyaṃ parijānātīti? Āmantā.</p>
<p><a class='sc' id='3'></a><a class='ms' id='p_35Y10_4039'></a>» Yo cakkhundriyaṃ parijānāti so domanassindriyaṃ pajahatīti? No.</p>
<p><a class='sc' id='4'></a><a class='ms' id='p_35Y10_4040'></a>« Yo vā pana domanassindriyaṃ pajahati so cakkhundriyaṃ parijānātīti? No.</p>
<p><a class='sc' id='5'></a><a class='ms' id='p_35Y10_4041'></a>» Yo cakkhundriyaṃ parijānāti so anaññātaññassāmītindriyaṃ bhāvetīti? No.</p>
<p><a class='sc' id='6'></a><a class='ms' id='p_35Y10_4042'></a>« Yo vā pana anaññātaññassāmītindriyaṃ bhāveti so cakkhundriyaṃ parijānātīti? No.</p>
<p><a class='sc' id='7'></a><a class='ms' id='p_35Y10_4043'></a>» Yo cakkhundriyaṃ parijānāti so aññindriyaṃ bhāvetīti? Āmantā.</p>
<p><a class='sc' id='8'></a><a class='ms' id='p_35Y10_4044'></a>« Yo vā pana aññindriyaṃ bhāveti so cakkhundriyaṃ parijānātīti?</p>
<p><a class='sc' id='9'></a><a class='ms' id='p_35Y10_4045'></a>Dve puggalā aññindriyaṃ bhāventi, no ca cakkhundriyaṃ parijānanti. Aggamaggasamaṅgī aññindriyañca bhāveti cakkhundriyañca parijānāti.</p>
<p><a class='sc' id='10'></a><a class='ms' id='p_35Y10_4046'></a>» Yo cakkhundriyaṃ parijānāti so aññātāvindriyaṃ sacchikarotīti? No.</p>
<p><a class='sc' id='11'></a><a class='ms' id='p_35Y10_4047'></a>« Yo vā pana aññātāvindriyaṃ sacchikaroti so cakkhundriyaṃ parijānātīti? No. (Cakkhundriyamūlakaṃ.)</p>
<p><a class='sc' id='12'></a><a class='ms' id='p_35Y10_4048'></a><a class='msdiv' id='msdiv436'></a>» Yo domanassindriyaṃ pajahati so anaññātaññassāmītindriyaṃ bhāvetīti? No.</p>
<p><a class='sc' id='13'></a><a class='ms' id='p_35Y10_4049'></a>« Yo vā pana anaññātaññassāmītindriyaṃ bhāveti so domanassindriyaṃ pajahatīti? No.</p>
<p><a class='sc' id='14'></a><a class='ms' id='p_35Y10_4050'></a>» Yo domanassindriyaṃ pajahati so aññindriyaṃ bhāvetīti? Āmantā.</p>
<p><a class='sc' id='15'></a><a class='pts' id='pts2.197'></a><a class='ms' id='p_35Y10_4051'></a>« Yo vā pana aññindriyaṃ bhāveti so domanassindriyaṃ pajahatīti?</p>
<p><a class='sc' id='16'></a><a class='ms' id='p_35Y10_4052'></a>Dve <span class='var' id='note91' title='sakadāgāmimaggasamaṅgī aññindriyaṃ bhāveti (s1, pts1)'>puggalā aññindriyaṃ bhāventi</span>, no ca domanassindriyaṃ pajahanti. Anāgāmimaggasamaṅgī aññindriyañca bhāveti domanassindriyañca pajahati.</p>
<p><a class='sc' id='17'></a><a class='ms' id='p_35Y10_4053'></a>» Yo domanassindriyaṃ pajahati so aññātāvindriyaṃ sacchikarotīti? No.</p>
<p><a class='sc' id='18'></a><a class='ms' id='p_35Y10_4054'></a>« Yo vā pana aññātāvindriyaṃ sacchikaroti so domanassindriyaṃ pajahatīti? No. (Domanassindriyamūlakaṃ.)</p>
<p><a class='sc' id='19'></a><a class='ms' id='p_35Y10_4055'></a><a class='msdiv' id='msdiv437'></a>» Yo anaññātaññassāmītindriyaṃ bhāveti so aññindriyaṃ bhāvetīti? No.</p>
<p><a class='sc' id='20'></a><a class='ms' id='p_35Y10_4056'></a>« Yo vā pana aññindriyaṃ bhāveti so anaññātaññassāmītindriyaṃ bhāvetīti? No.</p>
<p><a class='sc' id='21'></a><a class='ms' id='p_35Y10_4057'></a>» Yo anaññātaññassāmītindriyaṃ bhāveti so aññātāvindriyaṃ sacchikarotīti? No.</p>
<p><a class='sc' id='22'></a><a class='ms' id='p_35Y10_4058'></a>« Yo vā pana aññātāvindriyaṃ sacchikaroti so anaññātaññassāmītindriyaṃ bhāvetīti? No. (Anaññātaññassāmītindriyamūlakaṃ.)</p>
<p><a class='sc' id='23'></a><a class='ms' id='p_35Y10_4059'></a><a class='msdiv' id='msdiv438'></a>» Yo aññindriyaṃ bhāveti so aññātāvindriyaṃ sacchikarotīti? No.</p>
<p><a class='sc' id='24'></a><a class='ms' id='p_35Y10_4060'></a>« Yo vā pana aññātāvindriyaṃ sacchikaroti so aññindriyaṃ bhāvetīti? No. (Aññindriyamūlakaṃ.)</p>
<h2>10.3.1.2. Paccanīka</h2>
<p><a class='sc' id='25'></a><a class='ms' id='p_35Y10_4061'></a><a class='msdiv' id='msdiv439'></a>» Yo cakkhundriyaṃ na parijānāti so domanassindriyaṃ nappajahatīti?</p>
<p><a class='sc' id='26'></a><a class='ms' id='p_35Y10_4062'></a>Anāgāmimaggasamaṅgī cakkhundriyaṃ na parijānāti, no ca domanassindriyaṃ nappajahati. Dve maggasamaṅgino ṭhapetvā avasesā puggalā cakkhundriyañca na parijānanti domanassindriyañca nappajahanti.</p>
<p><a class='sc' id='27'></a><a class='ms' id='p_35Y10_4063'></a>« Yo vā pana domanassindriyaṃ nappajahati so cakkhundriyaṃ na parijānātīti?</p>
<p><a class='sc' id='28'></a><a class='ms' id='p_35Y10_4064'></a>Aggamaggasamaṅgī domanassindriyaṃ nappajahati, no ca cakkhundriyaṃ na parijānāti. Dve maggasamaṅgino ṭhapetvā avasesā puggalā domanassindriyañca nappajahanti cakkhundriyañca na parijānanti.</p>
<p><a class='sc' id='29'></a><a class='ms' id='p_35Y10_4065'></a>» Yo cakkhundriyaṃ na parijānāti so anaññātaññassāmītindriyaṃ na bhāvetīti?</p>
<p><a class='sc' id='30'></a><a class='ms' id='p_35Y10_4066'></a>Aṭṭhamako cakkhundriyaṃ na parijānāti, no ca anaññātaññassāmītindriyaṃ na bhāveti. Dve maggasamaṅgino ṭhapetvā avasesā puggalā cakkhundriyañca na parijānanti anaññātaññassāmītindriyañca na bhāventi.</p>
<p><a class='sc' id='31'></a><a class='ms' id='p_35Y10_4067'></a>« Yo vā pana anaññātaññassāmītindriyaṃ na bhāveti so cakkhundriyaṃ na parijānātīti?</p>
<p><a class='sc' id='32'></a><a class='pts' id='pts2.198'></a><a class='ms' id='p_35Y10_4068'></a><span class='var' id='note92' title='aggamaggasamaṅgino (pts1)'>Aggamaggasamaṅgī</span> anaññātaññassāmītindriyaṃ na bhāveti, no ca cakkhundriyaṃ na parijānāti. Dve maggasamaṅgino ṭhapetvā avasesā puggalā anaññātaññassāmītindriyañca na bhāventi cakkhundriyañca na parijānanti.</p>
<p><a class='sc' id='33'></a><a class='ms' id='p_35Y10_4069'></a>» Yo cakkhundriyaṃ na parijānāti so aññindriyaṃ na bhāvetīti?</p>
<p><a class='sc' id='34'></a><a class='ms' id='p_35Y10_4070'></a><span class='var' id='note93' title=' etthantare pāṭho sī , syā2 potthakesu'>Dve puggalā cakkhundriyaṃ na parijānanti, no ca aññindriyaṃ na bhāventi. Tayo maggasamaṅgino ṭhapetvā avasesā puggalā cakkhundriyañca na parijānanti aññindriyañca na bhāventi</span>.</p>
<p><a class='sc' id='35'></a><a class='ms' id='p_35Y10_4071'></a>« Yo vā pana aññindriyaṃ na bhāveti so cakkhundriyaṃ na parijānātīti? Āmantā.</p>
<p><a class='sc' id='36'></a><a class='ms' id='p_35Y10_4072'></a>» Yo cakkhundriyaṃ na parijānāti so aññātāvindriyaṃ na sacchikarotīti?</p>
<p><a class='sc' id='37'></a><a class='ms' id='p_35Y10_4073'></a>Yo aggaphalaṃ sacchikaroti so cakkhundriyaṃ na parijānāti, no ca aññātāvindriyaṃ na sacchikaroti. Aggamaggasamaṅgiñca arahantañca ṭhapetvā avasesā puggalā cakkhundriyañca na parijānanti aññātāvindriyañca na sacchikaronti.</p>
<p><a class='sc' id='38'></a><a class='ms' id='p_35Y10_4074'></a>« Yo vā pana aññātāvindriyaṃ na sacchikaroti so cakkhundriyaṃ na parijānātīti?</p>
<p><a class='sc' id='39'></a><a class='ms' id='p_35Y10_4075'></a>Aggamaggasamaṅgī aññātāvindriyaṃ na sacchikaroti, no ca cakkhundriyaṃ na parijānāti. Aggamaggasamaṅgiñca arahantañca ṭhapetvā avasesā puggalā aññātāvindriyañca na sacchikaronti cakkhundriyañca na parijānanti. (Cakkhundriyamūlakaṃ.)</p>
<p><a class='sc' id='40'></a><a class='ms' id='p_35Y10_4076'></a><a class='msdiv' id='msdiv440'></a>» Yo domanassindriyaṃ nappajahati so anaññātaññassāmītindriyaṃ na bhāvetīti?</p>
<p><a class='sc' id='41'></a><a class='ms' id='p_35Y10_4077'></a>Aṭṭhamako domanassindriyaṃ nappajahati, no ca anaññātaññassāmītindriyaṃ na bhāveti. Dve maggasamaṅgino ṭhapetvā avasesā puggalā domanassindriyañca nappajahanti anaññātaññassāmītindriyañca na bhāventi.</p>
<p><a class='sc' id='42'></a><a class='ms' id='p_35Y10_4078'></a>« Yo vā pana anaññātaññassāmītindriyaṃ na bhāveti so domanassindriyaṃ nappajahatīti?</p>
<p><a class='sc' id='43'></a><a class='ms' id='p_35Y10_4079'></a>Anāgāmimaggasamaṅgī anaññātaññassāmītindriyaṃ na bhāveti, no ca domanassindriyaṃ nappajahati. Dve maggasamaṅgino ṭhapetvā avasesā puggalā anaññātaññassāmītindriyañca na bhāventi domanassindriyañca nappajahanti.</p>
<p><a class='sc' id='44'></a><a class='ms' id='p_35Y10_4080'></a>» Yo domanassindriyaṃ nappajahati so aññindriyaṃ na bhāvetīti?</p>
<p><a class='sc' id='45'></a><a class='pts' id='pts2.199'></a><a class='ms' id='p_35Y10_4081'></a>Dve puggalā domanassindriyaṃ nappajahanti, no ca aññindriyaṃ na bhāventi. Tayo maggasamaṅgino ṭhapetvā avasesā puggalā domanassindriyañca nappajahanti aññindriyañca na bhāventi.</p>
<p><a class='sc' id='46'></a><a class='ms' id='p_35Y10_4082'></a>« Yo vā pana aññindriyaṃ na bhāveti so domanassindriyaṃ nappajahatīti? Āmantā.</p>
<p><a class='sc' id='47'></a><a class='ms' id='p_35Y10_4083'></a>» Yo domanassindriyaṃ nappajahati so aññātāvindriyaṃ na sacchikarotīti?</p>
<p><a class='sc' id='48'></a><a class='ms' id='p_35Y10_4084'></a>Yo aggaphalaṃ sacchikaroti so domanassindriyaṃ nappajahati, no ca aññātāvindriyaṃ na sacchikaroti. Anāgāmimaggasamaṅgiñca arahantañca ṭhapetvā avasesā puggalā domanassindriyañca nappajahanti aññātāvindriyañca na sacchikaronti.</p>
<p><a class='sc' id='49'></a><a class='ms' id='p_35Y10_4085'></a>« Yo vā pana aññātāvindriyaṃ na sacchikaroti so domanassindriyaṃ nappajahatīti?</p>
<p><a class='sc' id='50'></a><a class='ms' id='p_35Y10_4086'></a>Anāgāmimaggasamaṅgī aññātāvindriyaṃ na sacchikaroti, no ca domanassindriyaṃ nappajahati. Anāgāmimaggasamaṅgiñca arahantañca ṭhapetvā avasesā puggalā aññātāvindriyañca na sacchikaronti domanassindriyañca nappajahanti. (Domanassindriyamūlakaṃ.)</p>
<p><a class='sc' id='51'></a><a class='ms' id='p_35Y10_4087'></a><a class='msdiv' id='msdiv441'></a>» Yo anaññātaññassāmītindriyaṃ na bhāveti so aññindriyaṃ na bhāvetīti?</p>
<p><a class='sc' id='52'></a><a class='ms' id='p_35Y10_4088'></a>Tayo <span class='var' id='note95' title='tayo puggalā (pts1)'>maggasamaṅgino</span> anaññātaññassāmītindriyaṃ na bhāventi, no ca aññindriyaṃ na bhāventi. Cattāro maggasamaṅgino ṭhapetvā avasesā puggalā anaññātaññassāmītindriyañca na bhāventi aññindriyañca na bhāventi.</p>
<p><a class='sc' id='53'></a><a class='ms' id='p_35Y10_4089'></a>« Yo vā pana aññindriyaṃ na bhāveti so anaññātaññassāmītindriyaṃ na bhāvetīti?</p>
<p><a class='sc' id='54'></a><a class='ms' id='p_35Y10_4090'></a>Aṭṭhamako aññindriyaṃ na bhāveti, no ca anaññātaññassāmītindriyaṃ na bhāveti. Cattāro maggasamaṅgino ṭhapetvā avasesā puggalā aññindriyañca na bhāventi anaññātaññassāmītindriyañca na bhāventi.</p>
<p><a class='sc' id='55'></a><a class='ms' id='p_35Y10_4091'></a>» Yo anaññātaññassāmītindriyaṃ na bhāveti so aññātāvindriyaṃ na sacchikarotīti?</p>
<p><a class='sc' id='56'></a><a class='ms' id='p_35Y10_4092'></a>Yo aggaphalaṃ sacchikaroti so anaññātaññassāmītindriyaṃ na bhāveti, no ca aññātāvindriyaṃ na sacchikaroti. Aṭṭhamakañca arahantañca ṭhapetvā avasesā puggalā anaññātaññassāmītindriyañca na bhāventi aññātāvindriyañca na sacchikaronti.</p>
<p><a class='sc' id='57'></a><a class='ms' id='p_35Y10_4093'></a>« Yo vā pana aññātāvindriyaṃ na sacchikaroti so anaññātaññassāmītindriyaṃ na bhāvetīti?</p>
<p><a class='sc' id='58'></a><a class='ms' id='p_35Y10_4094'></a>Aṭṭhamako aññātāvindriyaṃ na sacchikaroti, no ca anaññātaññassāmītindriyaṃ na bhāveti. Aṭṭhamakañca arahantañca ṭhapetvā avasesā puggalā aññātāvindriyañca na sacchikaronti anaññātaññassāmītindriyañca na bhāventi. (Anaññātaññassāmītindriyamūlakaṃ.)</p>
<p><a class='sc' id='59'></a><a class='ms' id='p_35Y10_4095'></a><a class='msdiv' id='msdiv442'></a>» Yo aññindriyaṃ na bhāveti so aññātāvindriyaṃ na sacchikarotīti?</p>
<p><a class='sc' id='60'></a><a class='pts' id='pts2.200'></a><a class='ms' id='p_35Y10_4096'></a>Yo aggaphalaṃ sacchikaroti so aññindriyaṃ na bhāveti, no ca aññātāvindriyaṃ na sacchikaroti. Tayo maggasamaṅgino ca arahantañca ṭhapetvā avasesā puggalā aññindriyañca na bhāventi aññātāvindriyañca na sacchikaronti.</p>
<p><a class='sc' id='61'></a><a class='ms' id='p_35Y10_4097'></a>« Yo vā pana aññātāvindriyaṃ na sacchikaroti so aññindriyaṃ na bhāvetīti?</p>
<p><a class='sc' id='62'></a><a class='ms' id='p_35Y10_4098'></a>Tayo maggasamaṅgino aññātāvindriyaṃ na sacchikaronti, no ca aññindriyaṃ na bhāventi. Tayo maggasamaṅgino ca arahantañca ṭhapetvā avasesā puggalā aññātāvindriyañca na sacchikaronti aññindriyañca na bhāventi. (Aññindriyamūlakaṃ.)</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
