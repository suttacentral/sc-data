<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ya10.3.6' lang='pli'>
<header>
<ul>
<li class='division'>10 Indriyayamaka</li>
<li>10.3 Pariññāvāra</li>
</ul>
<h1>10.3.6. Atītānāgatavāra</h1>
</header>
<h2>10.3.6.1. Anuloma</h2>
<p><a class='sc' id='1'></a><a class='ms' id='p_35Y10_4335'></a><a class='msdiv' id='msdiv475'></a>» Yo cakkhundriyaṃ parijānittha so domanassindriyaṃ pajahissatīti? No.</p>
<p><a class='sc' id='2'></a><a class='ms' id='p_35Y10_4336'></a>« Yo vā pana domanassindriyaṃ pajahissati so cakkhundriyaṃ parijānitthāti? No.</p>
<p><a class='sc' id='3'></a><a class='ms' id='p_35Y10_4337'></a>» Yo cakkhundriyaṃ parijānittha so anaññātaññassāmītindriyaṃ bhāvessatīti? No.</p>
<p><a class='sc' id='4'></a><a class='ms' id='p_35Y10_4338'></a>« Yo vā pana anaññātaññassāmītindriyaṃ bhāvessati so cakkhundriyaṃ parijānitthāti? No.</p>
<p><a class='sc' id='5'></a><a class='ms' id='p_35Y10_4339'></a>» Yo cakkhundriyaṃ parijānittha so aññindriyaṃ bhāvessatīti? No.</p>
<p><a class='sc' id='6'></a><a class='ms' id='p_35Y10_4340'></a>« Yo vā pana aññindriyaṃ bhāvessati so cakkhundriyaṃ parijānitthāti? No.</p>
<p><a class='sc' id='7'></a><a class='ms' id='p_35Y10_4341'></a>» Yo cakkhundriyaṃ parijānittha so aññātāvindriyaṃ sacchikarissatīti? No.</p>
<p><a class='sc' id='8'></a><a class='ms' id='p_35Y10_4342'></a>« Yo vā pana aññātāvindriyaṃ sacchikarissati so cakkhundriyaṃ parijānitthāti? No. (Cakkhundriyamūlakaṃ.)</p>
<p><a class='sc' id='9'></a><a class='pts' id='pts2.212'></a><a class='ms' id='p_35Y10_4343'></a><a class='msdiv' id='msdiv476'></a>» Yo domanassindriyaṃ pajahittha so anaññātaññassāmītindriyaṃ bhāvessatīti? No.</p>
<p><a class='sc' id='10'></a><a class='ms' id='p_35Y10_4344'></a>« Yo vā pana anaññātaññassāmītindriyaṃ bhāvessati so domanassindriyaṃ pajahitthāti? No.</p>
<p><a class='sc' id='11'></a><a class='ms' id='p_35Y10_4345'></a>» Yo domanassindriyaṃ pajahittha so aññindriyaṃ bhāvessatīti?</p>
<p><a class='sc' id='12'></a><a class='ms' id='p_35Y10_4346'></a><span class='var' id='note147' title=' āmantā (syā1)'>Dve puggalā domanassindriyaṃ pajahittha, no ca aññindriyaṃ bhāvessanti. Anāgāmī domanassindriyañca pajahittha aññindriyañca bhāvessati</span>.</p>
<p><a class='sc' id='13'></a><a class='ms' id='p_35Y10_4347'></a>« Yo vā pana aññindriyaṃ <span class='var' id='note149' title='bhavissati (s1) | bhāvissanti (pts1)'>bhāvessati</span> so domanassindriyaṃ pajahitthāti?</p>
<p><a class='sc' id='14'></a><a class='ms' id='p_35Y10_4348'></a><span class='var' id='note150' title='pañca (s1, pts1) | cattāro (c1)'>Cha</span> puggalā aññindriyaṃ bhāvessanti, no ca domanassindriyaṃ pajahittha. Anāgāmī aññindriyañca bhāvessati domanassindriyañca pajahittha.</p>
<p><a class='sc' id='15'></a><a class='ms' id='p_35Y10_4349'></a>» Yo domanassindriyaṃ pajahittha so aññātāvindriyaṃ sacchikarissatīti?</p>
<p><a class='sc' id='16'></a><a class='ms' id='p_35Y10_4350'></a><span class='var' id='note151' title=' āmantā (syā1, pā1)'>Arahā domanassindriyaṃ pajahittha, no ca aññātāvindriyaṃ sacchikarissati. Dve puggalā domanassindriyañca pajahittha aññātāvindriyañca sacchikarissanti</span>.</p>
<p><a class='sc' id='17'></a><a class='ms' id='p_35Y10_4351'></a>« Yo vā pana aññātāvindriyaṃ sacchikarissati so domanassindriyaṃ pajahitthāti?</p>
<p><a class='sc' id='18'></a><a class='ms' id='p_35Y10_4352'></a>Cha puggalā aññātāvindriyaṃ sacchikarissanti, no ca domanassindriyaṃ pajahittha. Dve puggalā aññātāvindriyañca sacchikarissanti domanassindriyañca pajahittha. (Domanassindriyamūlakaṃ.)</p>
<p><a class='sc' id='19'></a><a class='ms' id='p_35Y10_4353'></a><a class='msdiv' id='msdiv477'></a>» Yo anaññātaññassāmītindriyaṃ bhāvittha so aññindriyaṃ bhāvessatīti?</p>
<p><a class='sc' id='20'></a><a class='ms' id='p_35Y10_4354'></a><span class='var' id='note153' title='cattāro (c1)'>Dve</span> puggalā anaññātaññassāmītindriyaṃ bhāvittha, no ca aññindriyaṃ bhāvessanti. <span class='var' id='note154' title='tayo (c1)'>Pañca</span> puggalā anaññātaññassāmītindriyañca bhāvittha aññindriyañca bhāvessanti.</p>
<p><a class='sc' id='21'></a><a class='ms' id='p_35Y10_4355'></a>« Yo vā pana aññindriyaṃ bhāvessati. So anaññātaññassāmītindriyaṃ bhāvitthāti?</p>
<p><a class='sc' id='22'></a><a class='ms' id='p_35Y10_4356'></a>Dve <span class='var' id='note155' title='aṭṭhamako (s1, pts1)'>puggalā</span> aññindriyaṃ bhāvessanti no ca anaññātaññassāmītindriyaṃ bhāvittha. <span class='var' id='note156' title='tayo (c1)'>Pañca</span> puggalā aññindriyañca bhāvessanti anaññātaññassāmītindriyañca bhāvittha.</p>
<p><a class='sc' id='23'></a><a class='ms' id='p_35Y10_4357'></a>» Yo anaññātaññassāmītindriyaṃ bhāvittha so aññātāvindriyaṃ sacchikarissatīti?</p>
<p><a class='sc' id='24'></a><a class='ms' id='p_35Y10_4358'></a>Arahā anaññātaññassāmītindriyaṃ bhāvittha, no ca aññātāvindriyaṃ sacchikarissati. Cha puggalā anaññātaññassāmītindriyañca bhāvittha aññātāvindriyañca sacchikarissanti.</p>
<p><a class='sc' id='25'></a><a class='ms' id='p_35Y10_4359'></a>« Yo vā pana aññātāvindriyaṃ sacchikarissati so anaññātaññassāmītindriyaṃ bhāvitthāti?</p>
<p><a class='sc' id='26'></a><a class='ms' id='p_35Y10_4360'></a>Dve puggalā aññātāvindriyaṃ sacchikarissanti, no ca anaññātaññassāmītindriyaṃ bhāvittha. Cha puggalā aññātāvindriyañca sacchikarissanti anaññātaññassāmītindriyañca bhāvittha. (Anaññātaññassāmītindriyamūlakaṃ.)</p>
<p><a class='sc' id='27'></a><a class='pts' id='pts2.213'></a><a class='ms' id='p_35Y10_4361'></a><a class='msdiv' id='msdiv478'></a>» Yo aññindriyaṃ bhāvittha so aññātāvindriyaṃ sacchikarissatīti? No.</p>
<p><a class='sc' id='28'></a><a class='ms' id='p_35Y10_4362'></a>« Yo vā pana aññātāvindriyaṃ sacchikarissati so aññindriyaṃ bhāvitthāti? No. (Aññindriyamūlakaṃ.)</p>
<h2>10.3.6.2. Paccanīka</h2>
<p><a class='sc' id='29'></a><a class='ms' id='p_35Y10_4363'></a><a class='msdiv' id='msdiv479'></a>» Yo cakkhundriyaṃ na parijānittha so domanassindriyaṃ nappajahissatīti?</p>
<p><a class='sc' id='30'></a><a class='ms' id='p_35Y10_4364'></a>Pañca puggalā cakkhundriyaṃ na parijānittha, no ca domanassindriyaṃ nappajahissanti. Cattāro puggalā cakkhundriyañca na parijānittha domanassindriyañca nappajahissanti.</p>
<p><a class='sc' id='31'></a><a class='ms' id='p_35Y10_4365'></a>« Yo vā pana domanassindriyaṃ nappajahissati so cakkhundriyaṃ na parijānitthāti?</p>
<p><a class='sc' id='32'></a><a class='ms' id='p_35Y10_4366'></a>Arahā domanassindriyaṃ nappajahissati, no ca cakkhundriyaṃ na parijānittha. Cattāro puggalā domanassindriyañca nappajahissanti cakkhundriyañca na parijānittha.</p>
<p><a class='sc' id='33'></a><a class='ms' id='p_35Y10_4367'></a>» Yo cakkhundriyaṃ na parijānittha so anaññātaññassāmītindriyaṃ na bhāvessatīti?</p>
<p><a class='sc' id='34'></a><a class='ms' id='p_35Y10_4368'></a>Ye puthujjanā maggaṃ paṭilabhissanti te cakkhundriyaṃ na parijānittha, no ca anaññātaññassāmītindriyaṃ na bhāvessanti. Aṭṭha puggalā cakkhundriyañca na parijānittha anaññātaññassāmītindriyañca na bhāvessanti.</p>
<p><a class='sc' id='35'></a><a class='ms' id='p_35Y10_4369'></a>« Yo vā pana anaññātaññassāmītindriyaṃ na bhāvessati so cakkhundriyaṃ na parijānitthāti?</p>
<p><a class='sc' id='36'></a><a class='ms' id='p_35Y10_4370'></a>Arahā anaññātaññassāmītindriyaṃ na bhāvessati, no ca cakkhundriyaṃ na parijānittha. Aṭṭha puggalā anaññātaññassāmītindriyañca na bhāvessanti cakkhundriyañca na parijānittha.</p>
<p><a class='sc' id='37'></a><a class='ms' id='p_35Y10_4371'></a>» Yo cakkhundriyaṃ na parijānittha so aññindriyaṃ na bhāvessatīti?</p>
<p><a class='sc' id='38'></a><a class='ms' id='p_35Y10_4372'></a><span class='var' id='note157' title='pañca (c1)'>Satta</span> puggalā cakkhundriyaṃ na parijānittha, no ca aññindriyaṃ na bhāvessanti. <span class='var' id='note158' title='cattāro (c1)'>Dve</span> puggalā cakkhundriyañca na parijānittha aññindriyañca na bhāvessanti.</p>
<p><a class='sc' id='39'></a><a class='ms' id='p_35Y10_4373'></a>« Yo vā pana aññindriyaṃ na bhāvessati so cakkhundriyaṃ na parijānitthāti?</p>
<p><a class='sc' id='40'></a><a class='ms' id='p_35Y10_4374'></a>Arahā aññindriyaṃ na bhāvessati, no ca cakkhundriyaṃ na parijānittha. Dve puggalā aññindriyañca na bhāvessanti cakkhundriyañca na parijānittha.</p>
<p><a class='sc' id='41'></a><a class='ms' id='p_35Y10_4375'></a>» Yo cakkhundriyaṃ na parijānittha so aññātāvindriyaṃ na sacchikarissatīti?</p>
<p><a class='sc' id='42'></a><a class='ms' id='p_35Y10_4376'></a><span class='var' id='note159' title='cha (s1, pts1)'>Aṭṭha</span> puggalā cakkhundriyaṃ na parijānittha, no ca aññātāvindriyaṃ na sacchikarissanti. Ye puthujjanā maggaṃ na paṭilabhissanti te cakkhundriyañca na parijānittha aññātāvindriyañca na sacchikarissanti.</p>
<p><a class='sc' id='43'></a><a class='ms' id='p_35Y10_4377'></a>« Yo vā pana aññātāvindriyaṃ na sacchikarissati so cakkhundriyaṃ na parijānitthāti?</p>
<p><a class='sc' id='44'></a><a class='ms' id='p_35Y10_4378'></a>Arahā aññātāvindriyaṃ na sacchikarissati, no ca cakkhundriyaṃ na parijānittha. Ye puthujjanā maggaṃ na paṭilabhissanti te aññātāvindriyañca na sacchikarissanti cakkhundriyañca na parijānittha. (Cakkhundriyamūlakaṃ.)</p>
<p><a class='sc' id='45'></a><a class='pts' id='pts2.214'></a><a class='ms' id='p_35Y10_4379'></a><a class='msdiv' id='msdiv480'></a>» Yo domanassindriyaṃ nappajahittha so anaññātaññassāmītindriyaṃ na bhāvessatīti?</p>
<p><a class='sc' id='46'></a><a class='ms' id='p_35Y10_4380'></a>Ye puthujjanā maggaṃ paṭilabhissanti te domanassindriyaṃ nappajahittha, no ca anaññātaññassāmītindriyaṃ na bhāvessanti. Cha puggalā domanassindriyañca nappajahittha anaññātaññassāmītindriyañca na bhāvessanti.</p>
<p><a class='sc' id='47'></a><a class='ms' id='p_35Y10_4381'></a>« Yo vā pana anaññātaññassāmītindriyaṃ na bhāvessati so domanassindriyaṃ nappajahitthāti?</p>
<p><a class='sc' id='48'></a><a class='ms' id='p_35Y10_4382'></a><span class='var' id='note160' title='dve (s1, pts1)'>Tayo</span> puggalā anaññātaññassāmītindriyaṃ na bhāvessanti, no ca domanassindriyaṃ nappajahittha. Cha puggalā anaññātaññassāmītindriyañca na bhāvessanti domanassindriyañca nappajahittha.</p>
<p><a class='sc' id='49'></a><a class='ms' id='p_35Y10_4383'></a>» Yo domanassindriyaṃ nappajahittha so aññindriyaṃ na bhāvessatīti?</p>
<p><a class='sc' id='50'></a><a class='ms' id='p_35Y10_4384'></a><span class='var' id='note161' title='cattāro (c1)'>Cha</span> puggalā domanassindriyaṃ nappajahittha, no ca aññindriyaṃ na bhāvessanti<span class='var' id='note162' title=' tayo puggalā (cha1)'>. Ye puthujjanā maggaṃ na paṭilabhissanti te</span> domanassindriyañca nappajahittha aññindriyañca na bhāvessanti.</p>
<p><a class='sc' id='51'></a><a class='ms' id='p_35Y10_4385'></a>« Yo vā pana aññindriyaṃ na bhāvessati so domanassindriyaṃ nappajahitthāti?</p>
<p><a class='sc' id='52'></a><a class='ms' id='p_35Y10_4386'></a>Dve puggalā aññindriyaṃ na bhāvessanti, no ca domanassindriyaṃ nappajahittha<span class='var' id='note164' title=' tayo puggalā (cha1)'>. Ye puthujjanā maggaṃ na paṭilabhissanti te</span> aññindriyañca na bhāvessanti domanassindriyañca nappajahittha.</p>
<p><a class='sc' id='53'></a><a class='ms' id='p_35Y10_4387'></a>» Yo domanassindriyaṃ nappajahittha so aññātāvindriyaṃ na sacchikarissatīti?</p>
<p><a class='sc' id='54'></a><a class='ms' id='p_35Y10_4388'></a>Cha puggalā domanassindriyaṃ nappajahittha, no ca aññātāvindriyaṃ na sacchikarissanti. Ye puthujjanā maggaṃ na paṭilabhissanti te domanassindriyañca nappajahittha aññātāvindriyañca na sacchikarissanti.</p>
<p><a class='sc' id='55'></a><a class='ms' id='p_35Y10_4389'></a>« Yo vā pana aññātāvindriyaṃ na sacchikarissati so domanassindriyaṃ nappajahitthāti?</p>
<p><a class='sc' id='56'></a><a class='ms' id='p_35Y10_4390'></a>Arahā aññātāvindriyaṃ na sacchikarissati, no ca domanassindriyaṃ nappajahittha. Ye puthujjanā maggaṃ na paṭilabhissanti te aññātāvindriyañca na sacchikarissanti domanassindriyañca nappajahittha. (Domanassindriyamūlakaṃ.)</p>
<p><a class='sc' id='57'></a><a class='ms' id='p_35Y10_4391'></a><a class='msdiv' id='msdiv481'></a>» Yo anaññātaññassāmītindriyaṃ na bhāvittha so aññindriyaṃ na bhāvessatīti?</p>
<p><a class='sc' id='58'></a><a class='ms' id='p_35Y10_4392'></a>Dve puggalā anaññātaññassāmītindriyaṃ na bhāvittha, no ca aññindriyaṃ na bhāvessanti. Ye puthujjanā maggaṃ na paṭilabhissanti te anaññātaññassāmītindriyañca na bhāvittha aññindriyañca na bhāvessanti.</p>
<p><a class='sc' id='59'></a><a class='ms' id='p_35Y10_4393'></a>« Yo vā pana aññindriyaṃ na bhāvessati so anaññātaññassāmītindriyaṃ na bhāvitthāti?</p>
<p><a class='sc' id='60'></a><a class='ms' id='p_35Y10_4394'></a><span class='var' id='note166' title='cattāro (c1)'>Dve</span> puggalā aññindriyaṃ na bhāvessanti, no ca anaññātaññassāmītindriyaṃ na bhāvittha. Ye puthujjanā maggaṃ na paṭilabhissanti te aññindriyañca na bhāvessanti anaññātaññassāmītindriyañca na bhāvittha.</p>
<p><a class='sc' id='61'></a><a class='ms' id='p_35Y10_4395'></a>» Yo anaññātaññassāmītindriyaṃ na bhāvittha so aññātāvindriyaṃ na sacchikarissatīti?</p>
<p><a class='sc' id='62'></a><a class='pts' id='pts2.215'></a><a class='ms' id='p_35Y10_4396'></a>Dve puggalā anaññātaññassāmītindriyaṃ na bhāvittha, no ca aññātāvindriyaṃ na sacchikarissanti. Ye puthujjanā maggaṃ na paṭilabhissanti te anaññātaññassāmītindriyañca na bhāvittha aññātāvindriyañca na sacchikarissanti.</p>
<p><a class='sc' id='63'></a><a class='ms' id='p_35Y10_4397'></a>« Yo vā pana aññātāvindriyaṃ na sacchikarissati so anaññātaññassāmītindriyaṃ na bhāvitthāti?</p>
<p><a class='sc' id='64'></a><a class='ms' id='p_35Y10_4398'></a>Arahā aññātāvindriyaṃ na sacchikarissati, no ca anaññātaññassāmītindriyaṃ na bhāvittha. Ye puthujjanā maggaṃ na paṭilabhissanti te aññātāvindriyañca na sacchikarissanti anaññātaññassāmītindriyañca na bhāvittha. (Anaññātaññassāmītindriyamūlakaṃ.)</p>
<p><a class='sc' id='65'></a><a class='ms' id='p_35Y10_4399'></a><a class='msdiv' id='msdiv482'></a>» Yo aññindriyaṃ na bhāvittha so aññātāvindriyaṃ na sacchikarissatīti?</p>
<p><a class='sc' id='66'></a><a class='ms' id='p_35Y10_4400'></a>Aṭṭha puggalā aññindriyaṃ na bhāvittha, no ca aññātāvindriyaṃ na sacchikarissanti. Ye puthujjanā maggaṃ na paṭilabhissanti te aññindriyañca na bhāvittha aññātāvindriyañca na sacchikarissanti.</p>
<p><a class='sc' id='67'></a><a class='ms' id='p_35Y10_4401'></a>« Yo vā pana aññātāvindriyaṃ na sacchikarissati so aññindriyaṃ na bhāvitthāti?</p>
<p><a class='sc' id='68'></a><a class='ms' id='p_35Y10_4402'></a>Arahā aññātāvindriyaṃ na sacchikarissati, no ca aññindriyaṃ na bhāvittha. Ye puthujjanā maggaṃ na paṭilabhissanti te aññātāvindriyañca na sacchikarissanti aññindriyañca na bhāvittha. (Aññindriyamūlakaṃ.)</p>
<p class='endsection'><a class='sc' id='69'></a><a class='ms' id='p_35Y10_4403'></a>Pariññāvāro.</p>
<p class='endbook'><a class='sc' id='70'></a><a class='ms' id='p_35Y10_4404'></a>Indriyayamakapāḷi niṭṭhitā.</p>
<p class='endbook'><a class='sc' id='71'></a><a class='ms' id='p_35Y10_4405'></a>Yamakapakaraṇaṃ niṭṭhitaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
