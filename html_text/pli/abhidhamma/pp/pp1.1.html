<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pp1.1' lang='pli'>
<header>
<ul>
<li class='division'>Puggalapaññatti</li>
<li>Mātikā</li>
</ul>
<h1>1.1. Ekakauddesa</h1>
</header>
<p class='namo'><a class='sc' id='1'></a><a class='ms' id='p_31Pu_1'></a>Namo tassa Bhagavato Arahato Sammāsambuddhassa.</p>
<p><a class='sc' id='2'></a><a class='pts' id='pts1'></a><a class='ms' id='p_31Pu_2'></a><a class='msdiv' id='msdiv1'></a>Cha paññattiyo—khandhapaññatti, āyatanapaññatti, dhātupaññatti, saccapaññatti, indriyapaññatti, puggalapaññattīti.</p>
<p><a class='sc' id='3'></a><a class='ms' id='p_31Pu_3'></a><a class='msdiv' id='msdiv2'></a>Kittāvatā khandhānaṃ khandhapaññatti? Yāvatā pañcakkhandhā—rūpakkhandho, vedanākkhandho, saññākkhandho, saṅkhārakkhandho, viññāṇakkhandho; ettāvatā khandhānaṃ khandhapaññatti.</p>
<p><a class='sc' id='4'></a><a class='ms' id='p_31Pu_4'></a><a class='msdiv' id='msdiv3'></a>Kittāvatā āyatanānaṃ āyatanapaññatti? Yāvatā dvādasāyatanāni—cakkhāyatanaṃ, rūpāyatanaṃ, sotāyatanaṃ, saddāyatanaṃ, ghānāyatanaṃ, gandhāyatanaṃ, jivhāyatanaṃ, rasāyatanaṃ, kāyāyatanaṃ, phoṭṭhabbāyatanaṃ, manāyatanaṃ, dhammāyatanaṃ; ettāvatā āyatanānaṃ āyatanapaññatti.</p>
<p><a class='sc' id='5'></a><a class='ms' id='p_31Pu_5'></a><a class='msdiv' id='msdiv4'></a>Kittāvatā dhātūnaṃ dhātupaññatti? Yāvatā aṭṭhārasa dhātuyo—cakkhudhātu, rūpadhātu, cakkhuviññāṇadhātu, sotadhātu, saddadhātu, sotaviññāṇadhātu, ghānadhātu, gandhadhātu, ghānaviññāṇadhātu, jivhādhātu, rasadhātu, jivhāviññāṇadhātu, kāyadhātu, phoṭṭhabbadhātu, kāyaviññāṇadhātu, manodhātu, dhammadhātu, manoviññāṇadhātu; ettāvatā dhātūnaṃ dhātupaññatti.</p>
<p><a class='sc' id='6'></a><a class='pts' id='pts2'></a><a class='ms' id='p_31Pu_6'></a><a class='msdiv' id='msdiv5'></a>Kittāvatā saccānaṃ saccapaññatti? Yāvatā cattāri saccāni—dukkhasaccaṃ, samudayasaccaṃ, nirodhasaccaṃ, maggasaccaṃ; ettāvatā saccānaṃ saccapaññatti.</p>
<p><a class='sc' id='7'></a><a class='ms' id='p_31Pu_7'></a><a class='msdiv' id='msdiv6'></a>Kittāvatā indriyānaṃ indriyapaññatti? Yāvatā bāvīsatindriyāni—cakkhundriyaṃ, sotindriyaṃ, ghānindriyaṃ, jivhindriyaṃ, kāyindriyaṃ, manindriyaṃ, itthindriyaṃ, purisindriyaṃ, jīvitindriyaṃ, sukhindriyaṃ, dukkhindriyaṃ, somanassindriyaṃ, domanassindriyaṃ, upekkhindriyaṃ, saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ, anaññātaññassāmītindriyaṃ, aññindriyaṃ, aññātāvindriyaṃ; ettāvatā indriyānaṃ indriyapaññatti.</p>
<p><a class='sc' id='8'></a><a class='ms' id='p_31Pu_8'></a><a class='msdiv' id='msdiv7'></a><strong>Kittāvatā puggalānaṃ puggalapaññatti?</strong></p>
<p><a class='sc' id='9'></a><a class='ms' id='p_31Pu_9'></a>Samayavimutto (1)</p>
<p><a class='sc' id='10'></a><a class='ms' id='p_31Pu_10'></a>Asamayavimutto (2)</p>
<p><a class='sc' id='11'></a><a class='ms' id='p_31Pu_11'></a>Kuppadhammo (3)</p>
<p><a class='sc' id='12'></a><a class='ms' id='p_31Pu_12'></a>Akuppadhammo (4)</p>
<p><a class='sc' id='13'></a><a class='ms' id='p_31Pu_13'></a>Parihānadhammo (5)</p>
<p><a class='sc' id='14'></a><a class='ms' id='p_31Pu_14'></a>Aparihānadhammo (6)</p>
<p><a class='sc' id='15'></a><a class='ms' id='p_31Pu_15'></a>Cetanābhabbo (7)</p>
<p><a class='sc' id='16'></a><a class='ms' id='p_31Pu_16'></a>Anurakkhaṇābhabbo (8)</p>
<p><a class='sc' id='17'></a><a class='ms' id='p_31Pu_17'></a>Puthujjano (9)</p>
<p><a class='sc' id='18'></a><a class='ms' id='p_31Pu_18'></a>Gotrabhū (10)</p>
<p><a class='sc' id='19'></a><a class='ms' id='p_31Pu_19'></a>Bhayūparato (11)</p>
<p><a class='sc' id='20'></a><a class='ms' id='p_31Pu_20'></a>Abhayūparato (12)</p>
<p><a class='sc' id='21'></a><a class='ms' id='p_31Pu_21'></a>Bhabbāgamano (13)</p>
<p><a class='sc' id='22'></a><a class='ms' id='p_31Pu_22'></a>Abhabbāgamano (14)</p>
<p><a class='sc' id='23'></a><a class='ms' id='p_31Pu_23'></a>Niyato (15)</p>
<p><a class='sc' id='24'></a><a class='ms' id='p_31Pu_24'></a>Aniyato (16)</p>
<p><a class='sc' id='25'></a><a class='ms' id='p_31Pu_25'></a>Paṭipannako (17)</p>
<p><a class='sc' id='26'></a><a class='ms' id='p_31Pu_26'></a>Phaleṭhito (18)</p>
<p><a class='sc' id='27'></a><a class='ms' id='p_31Pu_27'></a>Samasīsī (19)</p>
<p><a class='sc' id='28'></a><a class='ms' id='p_31Pu_28'></a>Ṭhitakappī (20)</p>
<p><a class='sc' id='29'></a><a class='ms' id='p_31Pu_29'></a>Ariyo (21)</p>
<p><a class='sc' id='30'></a><a class='ms' id='p_31Pu_30'></a>Anariyo (22)</p>
<p><a class='sc' id='31'></a><a class='ms' id='p_31Pu_31'></a><span class='var' id='note1' title='sekho (bj, s1-3)'>Sekkho</span> (23)</p>
<p><a class='sc' id='32'></a><a class='ms' id='p_31Pu_32'></a><span class='var' id='note2' title='asekho (bj, s1-3)'>Asekkho</span> (24)</p>
<p><a class='sc' id='33'></a><a class='ms' id='p_31Pu_33'></a><span class='var' id='note3' title='nevasekho nāsekho (bj, s1-3) | neva sekkho nāsekkho (pts1)'>Nevasekkhanāsekkho</span> (25)</p>
<p><a class='sc' id='34'></a><a class='ms' id='p_31Pu_34'></a>Tevijjo (26)</p>
<p><a class='sc' id='35'></a><a class='ms' id='p_31Pu_35'></a>Chaḷabhiñño (27)</p>
<p><a class='sc' id='36'></a><a class='pts' id='pts3'></a><a class='ms' id='p_31Pu_36'></a>Sammāsambuddho (28)</p>
<p><a class='sc' id='37'></a><a class='ms' id='p_31Pu_37'></a><span class='var' id='note4' title='paccekabuddho (bj)'>Paccekasambuddho</span> (29)</p>
<p><a class='sc' id='38'></a><a class='ms' id='p_31Pu_38'></a>Ubhatobhāgavimutto (30)</p>
<p><a class='sc' id='39'></a><a class='ms' id='p_31Pu_39'></a>Paññāvimutto (31)</p>
<p><a class='sc' id='40'></a><a class='ms' id='p_31Pu_40'></a>Kāyasakkhī (32)</p>
<p><a class='sc' id='41'></a><a class='ms' id='p_31Pu_41'></a>Diṭṭhippatto (33)</p>
<p><a class='sc' id='42'></a><a class='ms' id='p_31Pu_42'></a>Saddhāvimutto (34)</p>
<p><a class='sc' id='43'></a><a class='ms' id='p_31Pu_43'></a>Dhammānusārī (35)</p>
<p><a class='sc' id='44'></a><a class='ms' id='p_31Pu_44'></a>Saddhānusārī (36)</p>
<p><a class='sc' id='45'></a><a class='ms' id='p_31Pu_45'></a>Sattakkhattuparamo (37)</p>
<p><a class='sc' id='46'></a><a class='ms' id='p_31Pu_46'></a>Kolaṃkolo (38)</p>
<p><a class='sc' id='47'></a><a class='ms' id='p_31Pu_47'></a>Ekabījī (39)</p>
<p><a class='sc' id='48'></a><a class='ms' id='p_31Pu_48'></a>Sakadāgāmī (40)</p>
<p><a class='sc' id='49'></a><a class='ms' id='p_31Pu_49'></a>Anāgāmī (41)</p>
<p><a class='sc' id='50'></a><a class='ms' id='p_31Pu_50'></a>Antarāparinibbāyī (42)</p>
<p><a class='sc' id='51'></a><a class='ms' id='p_31Pu_51'></a>Upahaccaparinibbāyī (43)</p>
<p><a class='sc' id='52'></a><a class='ms' id='p_31Pu_52'></a>Asaṅkhāraparinibbāyī (44)</p>
<p><a class='sc' id='53'></a><a class='ms' id='p_31Pu_53'></a>Sasaṅkhāraparinibbāyī (45)</p>
<p><a class='sc' id='54'></a><a class='ms' id='p_31Pu_54'></a>Uddhaṃsotoakaniṭṭhagāmī (46)</p>
<p><a class='sc' id='55'></a><a class='ms' id='p_31Pu_55'></a>Sotāpanno (47)</p>
<p><a class='sc' id='56'></a><a class='ms' id='p_31Pu_56'></a>Sotāpattiphalasacchikiriyāya paṭipanno (48)</p>
<p><a class='sc' id='57'></a><a class='ms' id='p_31Pu_57'></a>Sakadāgāmī (49)</p>
<p><a class='sc' id='58'></a><a class='ms' id='p_31Pu_58'></a>Sakadāgāmiphalasacchikiriyāya paṭipanno (50)</p>
<p><a class='sc' id='59'></a><a class='ms' id='p_31Pu_59'></a>Anāgāmī (51)</p>
<p><a class='sc' id='60'></a><a class='ms' id='p_31Pu_60'></a>Anāgāmiphalasacchikiriyāya paṭipanno (52)</p>
<p><a class='sc' id='61'></a><a class='ms' id='p_31Pu_61'></a>Arahā (53)</p>
<p><a class='sc' id='62'></a><a class='ms' id='p_31Pu_62'></a><span class='var' id='note5' title='arahattāya (bj, pts1)'>Arahattaphalasacchikiriyāya</span> paṭipanno (54)</p>
<p class='endsutta'><a class='sc' id='63'></a><a class='ms' id='p_31Pu_63'></a>Ekakaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
