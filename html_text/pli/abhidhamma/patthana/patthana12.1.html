<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='patthana12.1' lang='pli'>
<header>
<ul>
<li class='division'>Paṭṭhānapakaraṇa</li>
<li class='subdivision'>Dhammapaccanīya (2), Dukadukapaṭṭhānapāḷi (6)</li>
</ul>
<h1>12.1. Hetuduka, Sahetukadukādi</h1>
</header>
<p class='namo'><a class='sc' id='1'></a><a class='ms' id='p_40P12_1'></a>Namo tassa Bhagavato Arahato Sammāsambuddhassa.</p>
<p><a class='sc' id='2'></a><a class='ms' id='p_40P12_2'></a><a class='msdiv' id='msdiv1'></a>Nahetuṃ nasahetukaṃ dhammaṃ paṭicca nahetu nasahetuko dhammo uppajjati hetupaccayā. (Saṃkhittaṃ.)</p>
<p><a class='sc' id='3'></a><a class='ms' id='p_40P12_3'></a>Hetuyā tīṇi, ārammaṇe ekaṃ … pe … vipāke ekaṃ … pe … avigate tīṇi.</p>
<p><a class='sc' id='4'></a><a class='ms' id='p_40P12_4'></a><a class='msdiv' id='msdiv2'></a>Nahetuṃ nasahetukaṃ dhammaṃ paṭicca nahetu nasahetuko dhammo uppajjati nahetupaccayā. (1)</p>
<p><a class='sc' id='5'></a><a class='ms' id='p_40P12_5'></a>Nahetuṃ nasahetukaṃ dhammaṃ paṭicca nahetu nasahetuko dhammo uppajjati naārammaṇapaccayā. (Saṃkhittaṃ.)</p>
<p><a class='sc' id='6'></a><a class='ms' id='p_40P12_6'></a>Nahetuyā ekaṃ, naārammaṇe tīṇi, naadhipatiyā tīṇi … pe … nakamme ekaṃ … pe … naāhāre naindriye najhāne namagge ekaṃ … pe … novigate tīṇi.</p>
<h6>Hetu-ārammaṇa</h6>
<p><a class='sc' id='7'></a><a class='ms' id='p_40P12_7'></a><a class='msdiv' id='msdiv3'></a>Nanahetu nasahetuko dhammo nahetussa nasahetukassa dhammassa hetupaccayena paccayo. (1)</p>
<p><a class='sc' id='8'></a><a class='ms' id='p_40P12_8'></a>Nahetu nasahetuko dhammo nahetussa nasahetukassa dhammassa ārammaṇapaccayena paccayo. Nahetu nasahetuko dhammo nanahetussa nasahetukassa dhammassa ārammaṇapaccayena paccayo. (Saṃkhittaṃ.)</p>
<p><a class='sc' id='9'></a><a class='ms' id='p_40P12_9'></a>Hetuyā ekaṃ, ārammaṇe cattāri, anantare cattāri … pe … sahajāte tīṇi, aññamaññe ekaṃ, nissaye upanissaye cattāri, purejāte pacchājāte āsevane dve, kamme … pe … jhāne ekaṃ, sampayutte ekaṃ, vippayutte tīṇi … pe … avigate cattāri.</p>
<p><a class='sc' id='10'></a><a class='ms' id='p_40P12_10'></a><a class='msdiv' id='msdiv4'></a>Nahetuṃ naahetukaṃ dhammaṃ paṭicca nahetu naahetuko dhammo uppajjati hetupaccayā. Nahetuṃ naahetukaṃ dhammaṃ paṭicca nanahetu naahetuko dhammo uppajjati hetupaccayā. Nahetuṃ naahetukaṃ dhammaṃ paṭicca nahetu naahetuko ca nanahetu naahetuko ca dhammā uppajjanti hetupaccayā. (3)</p>
<p><a class='sc' id='11'></a><a class='ms' id='p_40P12_11'></a>Nanahetuṃ naahetukaṃ dhammaṃ paṭicca nanahetu naahetuko dhammo uppajjati hetupaccayā. Nanahetuṃ naahetukaṃ dhammaṃ paṭicca nahetu naahetuko dhammo uppajjati hetupaccayā. Nanahetuṃ naahetukaṃ dhammaṃ paṭicca nahetu naahetuko ca nanahetu naahetuko ca dhammā uppajjanti hetupaccayā. (3)</p>
<p><a class='sc' id='12'></a><a class='ms' id='p_40P12_12'></a>Nahetuṃ naahetukañca nanahetuṃ naahetukañca dhammaṃ paṭicca nahetu naahetuko dhammo uppajjati hetupaccayā. Nahetuṃ naahetukañca nanahetuṃ naahetukañca dhammaṃ paṭicca nanahetu naahetuko dhammo uppajjati hetupaccayā. Nahetuṃ naahetukañca nanahetuṃ naahetukañca dhammaṃ paṭicca nahetu naahetuko ca nanahetu naahetuko ca dhammā uppajjanti hetupaccayā. (3) (Saṃkhittaṃ.)</p>
<p><a class='sc' id='13'></a><a class='ms' id='p_40P12_13'></a>Hetuyā nava, ārammaṇe nava … pe … avigate nava. (Sabbattha nava.)</p>
<p><a class='sc' id='14'></a><a class='ms' id='p_40P12_14'></a><a class='msdiv' id='msdiv5'></a>Nahetuṃ nahetusampayuttaṃ dhammaṃ paṭicca nahetu nahetusampayutto dhammo uppajjati hetupaccayā … tīṇi. (Saṃkhittaṃ.)</p>
<p><a class='sc' id='15'></a><a class='ms' id='p_40P12_15'></a>Hetuyā tīṇi, ārammaṇe ekaṃ … pe … vipāke ekaṃ … pe … avigate tīṇi.</p>
<p><a class='sc' id='16'></a><a class='ms' id='p_40P12_16'></a><a class='msdiv' id='msdiv6'></a>Nahetuṃ nahetuvippayuttaṃ dhammaṃ paṭicca nahetu nahetuvippayutto dhammo uppajjati hetupaccayā … tīṇi.</p>
<p><a class='sc' id='17'></a><a class='ms' id='p_40P12_17'></a>Nanahetuṃ nahetuvippayuttaṃ dhammaṃ paṭicca nanahetu nahetuvippayutto dhammo uppajjati hetupaccayā … tīṇi.</p>
<p><a class='sc' id='18'></a><a class='ms' id='p_40P12_18'></a>Nahetuṃ nahetuvippayuttañca nanahetuṃ nahetuvippayuttañca dhammaṃ paṭicca nahetu nahetuvippayutto dhammo uppajjati hetupaccayā … tīṇi. (Saṃkhittaṃ.)</p>
<p><a class='sc' id='19'></a><a class='ms' id='p_40P12_19'></a>Hetuyā nava … pe … avigate nava. (Sabbattha vitthāro.)</p>
<p><a class='sc' id='20'></a><a class='ms' id='p_40P12_20'></a><a class='msdiv' id='msdiv7'></a>Nahetuṃ nahetuñceva naahetukañca dhammaṃ paṭicca nahetu nahetu ceva naahetuko ca dhammo uppajjati hetupaccayā. (Yāva pañhāvārepi ekaṃ.)</p>
<p><a class='sc' id='21'></a><a class='ms' id='p_40P12_21'></a>Nanahetuṃ naahetukañceva nana ca hetuṃ dhammaṃ paṭicca nanahetu naahetuko ceva nana ca hetu dhammo uppajjati hetupaccayā. (Sabbattha ekaṃ.)</p>
<p><a class='sc' id='22'></a><a class='ms' id='p_40P12_22'></a>Nahetuṃ nahetuñceva nahetuvippayuttañca dhammaṃ paṭicca nahetu nahetu ceva nahetuvippayutto ca dhammo uppajjati hetupaccayā. (Sabbattha ekaṃ.)</p>
<p><a class='sc' id='23'></a><a class='ms' id='p_40P12_23'></a>Nanahetuṃ nahetuvippayuttañceva nana ca hetuṃ dhammaṃ paṭicca nanahetu nahetuvippayutto ceva nana ca hetu dhammo uppajjati hetupaccayā. (Sabbattha ekaṃ.)</p>
<p><a class='sc' id='24'></a><a class='ms' id='p_40P12_24'></a>Nahetuṃ nasahetukaṃ dhammaṃ paṭicca nahetu nasahetuko dhammo uppajjati hetupaccayā. (Sabbattha ekaṃ.)</p>
<p><a class='sc' id='25'></a><a class='ms' id='p_40P12_25'></a>Nahetuṃ naahetukaṃ dhammaṃ paṭicca nahetu naahetuko dhammo uppajjati hetupaccayā. (Sabbattha ekaṃ.)</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
