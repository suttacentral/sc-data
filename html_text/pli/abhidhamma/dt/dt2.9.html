<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='dt2.9' lang='pli'>
<header>
<ul>
<li class='division'>Dhātukathā</li>
<li>2 Niddesa</li>
</ul>
<h1>2.9. Navamanaya Sampayuttenasampayuttapadaniddesa</h1>
</header>
<p><a class='sc' id='1'></a><a class='pts' id='pts67'></a><a class='ms' id='p_31Dht_405'></a><a class='msdiv' id='msdiv319'></a>Vedanākkhandhena ye dhammā … saññākkhandhena ye dhammā … saṅkhārakkhandhena ye dhammā sampayuttā, tehi dhammehi ye dhammā sampayuttā, te dhammā katihi khandhehi katihāyatanehi katihi dhātūhi sampayuttā? Te dhammā tīhi khandhehi ekenāyatanena sattahi dhātūhi sampayuttā; ekenāyatanena ekāya dhātuyā kehici sampayuttā.</p>
<p><a class='sc' id='2'></a><a class='ms' id='p_31Dht_406'></a><a class='msdiv' id='msdiv320'></a>Viññāṇakkhandhena ye dhammā … manāyatanena ye dhammā … cakkhuviññāṇadhātuyā ye dhammā … pe … manodhātuyā ye dhammā … manoviññāṇadhātuyā ye dhammā sampayuttā, tehi dhammehi ye dhammā sampayuttā … pe … te dhammā tīhi khandhehi sampayuttā; ekenāyatanena ekāya dhātuyā kehici sampayuttā.</p>
<p><a class='sc' id='3'></a><a class='ms' id='p_31Dht_407'></a><a class='msdiv' id='msdiv321'></a>Samudayasaccena ye dhammā … maggasaccena ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā.</p>
<p><a class='sc' id='4'></a><a class='ms' id='p_31Dht_408'></a><a class='msdiv' id='msdiv322'></a>Manindriyena ye dhammā sampayuttā, tehi dhammehi ye dhammā sampayuttā … te dhammā tīhi khandhehi sampayuttā; ekenāyatanena ekāya dhātuyā kehici sampayuttā.</p>
<p><a class='sc' id='5'></a><a class='pts' id='pts68'></a><a class='ms' id='p_31Dht_409'></a><a class='msdiv' id='msdiv323'></a>Sukhindriyena ye dhammā … dukkhindriyena ye dhammā … somanassindriyena ye dhammā … domanassindriyena ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena ekāya dhātuyā sampayuttā; ekenāyatanena ekāya dhātuyā kehici sampayuttā.</p>
<p><a class='sc' id='6'></a><a class='ms' id='p_31Dht_410'></a><a class='msdiv' id='msdiv324'></a>Upekkhindriyena ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena chahi dhātūhi sampayuttā; ekenāyatanena ekāya dhātuyā kehici sampayuttā.</p>
<p><a class='sc' id='7'></a><a class='ms' id='p_31Dht_411'></a><a class='msdiv' id='msdiv325'></a>Saddhindriyena ye dhammā … vīriyindriyena ye dhammā … satindriyena ye dhammā … samādhindriyena ye dhammā … paññindriyena ye dhammā … anaññātaññassāmītindriyena ye dhammā … aññindriyena ye dhammā … aññātāvindriyena ye dhammā … avijjāya ye dhammā … avijjāpaccayā saṅkhārehi ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā.</p>
<p><a class='sc' id='8'></a><a class='ms' id='p_31Dht_412'></a><a class='msdiv' id='msdiv326'></a>Saṅkhārapaccayā viññāṇena ye dhammā sampayuttā, tehi dhammehi ye dhammā sampayuttā … te dhammā tīhi khandhehi sampayuttā; ekenāyatanena ekāya dhātuyā kehici sampayuttā.</p>
<p><a class='sc' id='9'></a><a class='ms' id='p_31Dht_413'></a><a class='msdiv' id='msdiv327'></a>Saḷāyatanapaccayā phassena ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena sattahi dhātūhi sampayuttā; ekena khandhena ekenāyatanena ekāya dhātuyā kehici sampayuttā.</p>
<p><a class='sc' id='10'></a><a class='ms' id='p_31Dht_414'></a><a class='msdiv' id='msdiv328'></a>Phassapaccayā vedanāya ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena sattahi dhātūhi sampayuttā; ekenāyatanena ekāya dhātuyā kehici sampayuttā.</p>
<p><a class='sc' id='11'></a><a class='pts' id='pts69'></a><a class='ms' id='p_31Dht_415'></a><a class='msdiv' id='msdiv329'></a>Vedanāpaccayā taṇhāya ye dhammā … taṇhāpaccayā upādānena ye dhammā … kammabhavena ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā.</p>
<p><a class='sc' id='12'></a><a class='ms' id='p_31Dht_416'></a><a class='msdiv' id='msdiv330'></a>Sokena ye dhammā … dukkhena ye dhammā … domanassena ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena ekāya dhātuyā sampayuttā; ekenāyatanena ekāya dhātuyā kehici sampayuttā.</p>
<p><a class='sc' id='13'></a><a class='ms' id='p_31Dht_417'></a><a class='msdiv' id='msdiv331'></a>Upāyāsena ye dhammā … satipaṭṭhānena ye dhammā … sammappadhānena ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā.</p>
<p><a class='sc' id='14'></a><a class='ms' id='p_31Dht_418'></a><a class='msdiv' id='msdiv332'></a>Iddhipādena ye dhammā sampayuttā, tehi dhammehi ye dhammā sampayuttā … te dhammā dvīhi khandhehi sampayuttā; ekenāyatanena ekāya dhātuyā kehici sampayuttā.</p>
<p><a class='sc' id='15'></a><a class='ms' id='p_31Dht_419'></a><a class='msdiv' id='msdiv333'></a>Jhānena ye dhammā sampayuttā, tehi dhammehi ye dhammā sampayuttā … te dhammā dvīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā.</p>
<p><a class='sc' id='16'></a><a class='ms' id='p_31Dht_420'></a><a class='msdiv' id='msdiv334'></a>Appamaññāya ye dhammā … pañcahi indriyehi ye dhammā … pañcahi balehi ye dhammā … sattahi bojjhaṅgehi ye dhammā … ariyena aṭṭhaṅgikena maggena ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā.</p>
<p><a class='sc' id='17'></a><a class='ms' id='p_31Dht_421'></a><a class='msdiv' id='msdiv335'></a>Phassena ye dhammā … cetanāya ye dhammā … manasikārena ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena sattahi dhātūhi sampayuttā; ekena khandhena ekenāyatanena ekāya dhātuyā kehici sampayuttā.</p>
<p><a class='sc' id='18'></a><a class='pts' id='pts70'></a><a class='ms' id='p_31Dht_422'></a><a class='msdiv' id='msdiv336'></a>Vedanāya ye dhammā … saññāya ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena sattahi dhātūhi sampayuttā; ekenāyatanena ekāya dhātuyā kehici sampayuttā.</p>
<p><a class='sc' id='19'></a><a class='ms' id='p_31Dht_423'></a><a class='msdiv' id='msdiv337'></a>Cittena ye dhammā sampayuttā, tehi dhammehi ye dhammā sampayuttā … te dhammā tīhi khandhehi sampayuttā; ekenāyatanena ekāya dhātuyā kehici sampayuttā.</p>
<p><a class='sc' id='20'></a><a class='ms' id='p_31Dht_424'></a><a class='msdiv' id='msdiv338'></a>Adhimokkhena ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena dvīhi dhātūhi sampayuttā; ekena khandhena ekenāyatanena ekāya dhātuyā kehici sampayuttā.</p>
<h2>2.9.1. Tika</h2>
<p><a class='sc' id='21'></a><a class='ms' id='p_31Dht_425'></a><a class='msdiv' id='msdiv339'></a>Sukhāya vedanāya sampayuttehi dhammehi ye dhammā … dukkhāya vedanāya sampayuttehi dhammehi ye dhammā … adukkhamasukhāya vedanāya sampayuttehi dhammehi ye dhammā sampayuttā, tehi dhammehi ye dhammā sampayuttā … te dhammā ekena khandhena sampayuttā; ekenāyatanena ekāya dhātuyā kehici sampayuttā. (2)</p>
<p><a class='sc' id='22'></a><a class='ms' id='p_31Dht_426'></a><a class='msdiv' id='msdiv340'></a>Savitakkasavicārehi dhammehi ye dhammā … avitakkavicāramattehi dhammehi ye dhammā … pītisahagatehi dhammehi ye dhammā sampayuttā, tehi dhammehi ye dhammā sampayuttā … te dhammā ekena khandhena ekenāyatanena ekāya dhātuyā kehici sampayuttā. (6)</p>
<p><a class='sc' id='23'></a><a class='ms' id='p_31Dht_427'></a><a class='msdiv' id='msdiv341'></a>Sukhasahagatehi dhammehi ye dhammā … upekkhāsahagatehi dhammehi ye dhammā sampayuttā, tehi dhammehi ye dhammā sampayuttā … te dhammā ekena khandhena sampayuttā; ekenāyatanena ekāya dhātuyā kehici sampayuttā. (7)</p>
<h2>2.9.2. Duka</h2>
<h3>2.9.2.1. Hetugocchaka</h3>
<p><a class='sc' id='24'></a><a class='ms' id='p_31Dht_428'></a><a class='msdiv' id='msdiv342'></a>Hetūhi dhammehi ye dhammā … hetūhi ceva sahetukehi ca dhammehi ye dhammā … hetūhi ceva hetusampayuttehi ca dhammehi ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā.</p>
<p><a class='sc' id='25'></a><a class='pts' id='pts71'></a><a class='ms' id='p_31Dht_429'></a><a class='msdiv' id='msdiv343'></a>Sahetukehi ceva na ca hetūhi dhammehi ye dhammā … hetusampayuttehi ceva na ca hetūhi dhammehi ye dhammā … na hetusahetukehi dhammehi ye dhammā sampayuttā, tehi dhammehi ye dhammā sampayuttā … te dhammā ekena khandhena ekenāyatanena ekāya dhātuyā kehici sampayuttā.</p>
<h3>2.9.2.3. Āsavagocchaka</h3>
<p><a class='sc' id='26'></a><a class='ms' id='p_31Dht_430'></a><a class='msdiv' id='msdiv344'></a>Āsavehi dhammehi ye dhammā … āsavehi ceva sāsavehi ca dhammehi ye dhammā … āsavehi ceva āsavasampayuttehi ca dhammehi ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā.</p>
<p><a class='sc' id='27'></a><a class='ms' id='p_31Dht_431'></a><a class='msdiv' id='msdiv345'></a>Āsavasampayuttehi ceva no ca āsavehi dhammehi ye dhammā sampayuttā, tehi dhammehi ye dhammā sampayuttā … te dhammā ekena khandhena ekenāyatanena ekāya dhātuyā kehici sampayuttā.</p>
<h3>2.9.2.4–9. Saṃyojanagocchakādi</h3>
<p><a class='sc' id='28'></a><a class='ms' id='p_31Dht_432'></a><a class='msdiv' id='msdiv346'></a>Saṃyojanehi … ganthehi … oghehi … yogehi … nīvaraṇehi … parāmāsehi dhammehi ye dhammā … parāmāsehi ceva parāmaṭṭhehi ca dhammehi ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā.</p>
<p><a class='sc' id='29'></a><a class='ms' id='p_31Dht_433'></a><a class='msdiv' id='msdiv347'></a>Parāmāsasampayuttehi dhammehi ye dhammā sampayuttā, tehi dhammehi ye dhammā sampayuttā … te dhammā ekena khandhena ekenāyatanena ekāya dhātuyā kehici sampayuttā.</p>
<h3>2.9.2.10. Mahantaraduka</h3>
<p><a class='sc' id='30'></a><a class='ms' id='p_31Dht_434'></a><a class='msdiv' id='msdiv348'></a>Cittehi dhammehi ye dhammā sampayuttā, tehi dhammehi ye dhammā sampayuttā … te dhammā tīhi khandhehi sampayuttā; ekenāyatanena ekāya dhātuyā kehici sampayuttā.</p>
<p><a class='sc' id='31'></a><a class='pts' id='pts72'></a><a class='ms' id='p_31Dht_435'></a><a class='msdiv' id='msdiv349'></a>Cetasikehi dhammehi ye dhammā … cittasampayuttehi dhammehi ye dhammā … cittasaṃsaṭṭhehi dhammehi ye dhammā … cittasaṃsaṭṭhasamuṭṭhānehi dhammehi ye dhammā … cittasaṃsaṭṭhasamuṭṭhānasahabhūhi dhammehi ye dhammā … cittasaṃsaṭṭhasamuṭṭhānānuparivattīhi dhammehi ye dhammā sampayuttā, tehi dhammehi ye dhammā sampayuttā … te dhammā ekena khandhena ekenāyatanena sattahi dhātūhi sampayuttā.</p>
<h3>2.9.2.11–13. Upādānagocchakādi</h3>
<p><a class='sc' id='32'></a><a class='ms' id='p_31Dht_436'></a><a class='msdiv' id='msdiv350'></a>Upādānehi dhammehi ye dhammā … kilesehi dhammehi ye dhammā … kilesehi ceva saṃkilesikehi ca dhammehi ye dhammā … kilesehi ceva saṃkiliṭṭhehi ca dhammehi ye dhammā … kilesehi ceva kilesasampayuttehi ca dhammehi ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā.</p>
<p><a class='sc' id='33'></a><a class='ms' id='p_31Dht_437'></a><a class='msdiv' id='msdiv351'></a>Saṃkiliṭṭhehi ceva no ca kilesehi dhammehi ye dhammā … kilesasampayuttehi ceva no ca kilesehi dhammehi ye dhammā … savitakkehi dhammehi ye dhammā … savicārehi dhammehi ye dhammā … sappītikehi dhammehi ye dhammā … pītisahagatehi dhammehi ye dhammā sampayuttā, tehi dhammehi ye dhammā sampayuttā … te dhammā ekena khandhena ekenāyatanena ekāya dhātuyā kehici sampayuttā.</p>
<p><a class='sc' id='34'></a><a class='ms' id='p_31Dht_438'></a><a class='msdiv' id='msdiv352'></a>Sukhasahagatehi dhammehi ye dhammā … upekkhāsahagatehi dhammehi ye dhammā sampayuttā, tehi dhammehi ye dhammā sampayuttā, te dhammā katihi khandhehi katihāyatanehi katihi dhātūhi sampayuttā? Te dhammā ekena khandhena sampayuttā; ekenāyatanena ekāya dhātuyā kehici sampayuttā.</p>
<blockquote class='gatha'>
<div class='var' title=' etthantare gāthā potthakesu (syā1-3,pā1) '>
<p><a class='sc' id='35'></a><a class='ms' id='p_31Dht_439'></a>Arūpakkhandhā cattāro,<br>
manāyatanameva ca;<br>
Viññāṇadhātuyo satta,<br>
dve saccā cuddasindriyā.</p>
<p><a class='sc' id='36'></a><a class='ms' id='p_31Dht_440'></a>Paccaye dvādasa padā,<br>
tato upari soḷasa;<br>
Tikesu aṭṭha gocchake,<br>
tecattālīsameva ca.</p>
<p><a class='sc' id='37'></a><a class='ms' id='p_31Dht_441'></a>Mahantaraduke satta,<br>
padā piṭṭhi dukesu cha;<br>
Navamassa padassete,<br>
niddese saṅgahaṃ gatāti. [120]</p>
</div>
</blockquote>
<p class='endsection'><a class='sc' id='38'></a><a class='ms' id='p_31Dht_442'></a>Sampayuttena sampayuttapadaniddeso navamo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
