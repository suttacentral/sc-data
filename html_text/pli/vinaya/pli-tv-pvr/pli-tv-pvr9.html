<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pli-tv-pvr9' lang='pli'>
<header>
<ul>
<li class='division'>Parivāra</li>
</ul>
<h1>9. Atthavasapakaraṇa</h1>
</header>
<p><a class='sc' id='1'></a><a class='ms' id='p_5V_1604'></a><a class='msdiv' id='msdiv334'></a>Dasa atthavase paṭicca tathāgatena sāvakānaṃ sikkhāpadaṃ paññattaṃ— saṃghasuṭṭhutāya, saṃghaphāsutāya, dummaṅkūnaṃ puggalānaṃ niggahāya, pesalānaṃ bhikkhūnaṃ phāsuvihārāya, diṭṭhadhammikānaṃ āsavānaṃ saṃvarāya, samparāyikānaṃ āsavānaṃ paṭighātāya, appasannānaṃ pasādāya, pasannānaṃ bhiyyobhāvāya, saddhammaṭṭhitiyā vinayānuggahāya.</p>
<p><a class='sc' id='2'></a><a class='ms' id='p_5V_1605'></a>Yaṃ saṃghasuṭṭhu taṃ saṃghaphāsu. Yaṃ saṃghaphāsu taṃ dummaṅkūnaṃ puggalānaṃ niggahāya. Yaṃ dummaṅkūnaṃ puggalānaṃ niggahāya taṃ pesalānaṃ bhikkhūnaṃ phāsuvihārāya. Yaṃ pesalānaṃ bhikkhūnaṃ phāsuvihārāya taṃ diṭṭhadhammikānaṃ āsavānaṃ saṃvarāya. Yaṃ diṭṭhadhammikānaṃ āsavānaṃ saṃvarāya taṃ samparāyikānaṃ āsavānaṃ paṭighātāya. Yaṃ samparāyikānaṃ āsavānaṃ paṭighātāya taṃ appasannānaṃ pasādāya. Yaṃ appasannānaṃ pasādāya taṃ pasannānaṃ bhiyyobhāvāya. Yaṃ pasannānaṃ bhiyyobhāvāya taṃ saddhammaṭṭhitiyā. Yaṃ saddhammaṭṭhitiyā taṃ vinayānuggahāya.</p>
<p><a class='sc' id='3'></a><a class='ms' id='p_5V_1606'></a>Yaṃ saṃghasuṭṭhu taṃ saṃghaphāsu. Yaṃ saṃghasuṭṭhu taṃ dummaṅkūnaṃ puggalānaṃ niggahāya. Yaṃ saṃghasuṭṭhu taṃ pesalānaṃ bhikkhūnaṃ phāsuvihārāya. Yaṃ saṃghasuṭṭhu taṃ diṭṭhadhammikānaṃ āsavānaṃ saṃvarāya. Yaṃ saṃghasuṭṭhu taṃ samparāyikānaṃ āsavānaṃ paṭighātāya. Yaṃ saṃghasuṭṭhu taṃ appasannānaṃ pasādāya. Yaṃ saṃghasuṭṭhu taṃ pasannānaṃ bhiyyobhāvāya. Yaṃ saṃghasuṭṭhu taṃ saddhammaṭṭhitiyā. Yaṃ saṃghasuṭṭhu taṃ vinayānuggahāya.</p>
<p><a class='sc' id='4'></a><a class='ms' id='p_5V_1607'></a>Yaṃ saṃghaphāsu taṃ dummaṅkūnaṃ puggalānaṃ niggahāya. Yaṃ saṃghaphāsu taṃ pesalānaṃ bhikkhūnaṃ phāsuvihārāya. Yaṃ saṃghaphāsu taṃ diṭṭhadhammikānaṃ āsavānaṃ saṃvarāya. Yaṃ saṃghaphāsu taṃ samparāyikānaṃ āsavānaṃ paṭighātāya. Yaṃ saṃghaphāsu taṃ appasannānaṃ pasādāya. Yaṃ saṃghaphāsu taṃ pasannānaṃ bhiyyobhāvāya. Yaṃ saṃghaphāsu taṃ saddhammaṭṭhitiyā. Yaṃ saṃghaphāsu taṃ vinayānuggahāya. Yaṃ saṃghaphāsu taṃ saṃghasuṭṭhu.</p>
<p><a class='sc' id='5'></a><a class='ms' id='p_5V_1608'></a>Yaṃ dummaṅkūnaṃ puggalānaṃ niggahāya … pe … yaṃ pesalānaṃ bhikkhūnaṃ phāsuvihārāya … yaṃ diṭṭhadhammikānaṃ āsavānaṃ saṃvarāya … yaṃ samparāyikānaṃ āsavānaṃ paṭighātāya … yaṃ appasannānaṃ pasādāya … yaṃ pasannānaṃ bhiyyobhāvāya … yaṃ saddhammaṭṭhitiyā … yaṃ vinayānuggahāya taṃ saṃghasuṭṭhu. Yaṃ vinayānuggahāya taṃ saṃghaphāsu. Yaṃ vinayānuggahāya taṃ dummaṅkūnaṃ puggalānaṃ niggahāya. Yaṃ vinayānuggahāya taṃ pesalānaṃ bhikkhūnaṃ phāsuvihārāya. Yaṃ vinayānuggahāya taṃ diṭṭhadhammikānaṃ āsavānaṃ saṃvarāya. Yaṃ vinayānuggahāya taṃ samparāyikānaṃ āsavānaṃ paṭighātāya. Yaṃ vinayānuggahāya taṃ appasannānaṃ pasādāya. Yaṃ vinayānuggahāya taṃ pasannānaṃ bhiyyobhāvāya. Yaṃ vinayānuggahāya taṃ saddhammaṭṭhitiyāti.</p>
<blockquote class='gatha'>
<p><a class='sc' id='6'></a><a class='ms' id='p_5V_1609'></a>Atthasataṃ dhammasataṃ,<br>
dve ca niruttisatāni;<br>
Cattāri ñāṇasatāni,<br>
atthavase pakaraṇeti.</p>
</blockquote>
<p class='endsutta'><a class='sc' id='7'></a><a class='ms' id='p_5V_1610'></a>Atthavasapakaraṇaṃ niṭṭhitaṃ.<br>
Mahāvaggo niṭṭhito.</p>
<p class='uddana-intro'><a class='sc' id='8'></a><a class='ms' id='p_5V_1611'></a>Tassuddānaṃ</p>
<blockquote class='uddanagatha'>
<p><a class='sc' id='9'></a><a class='ms' id='p_5V_1612'></a>Paṭhamaṃ aṭṭhapucchāyaṃ,<br>
paccayesu punaṭṭha ca;<br>
Bhikkhūnaṃ soḷasa ete,<br>
bhikkhunīnañca soḷasa.</p>
<p><a class='sc' id='10'></a><a class='ms' id='p_5V_1613'></a>Peyyālaantarā bhedā,<br>
ekuttarikameva ca;<br>
Pavāraṇatthavasikā,<br>
mahāvaggassa saṅgahoti.</p>
</blockquote>
<p class='endsection'><a class='sc' id='11'></a><a class='ms' id='p_5V_1614'></a>Atthavasapakaraṇaṃ niṭṭhitaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
