<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pli-tv-pvr8' lang='pli'>
<header>
<ul>
<li class='division'>Parivāra</li>
</ul>
<h1>Uposathādipucchāvissajjanā</h1>
</header>
<h2><span class='var' id='note258' title='pucchā (bj)'>1 Ādimajjhantapucchana</span></h2>
<p><a class='sc' id='1'></a><a class='pts-vp-pli' id='pts-vp-pli5.142'></a><a class='ms' id='p_5V_1593'></a><a class='msdiv' id='msdiv332'></a>Uposathakammassa ko ādi, kiṃ majjhe, kiṃ pariyosānaṃ? Pavāraṇākammassa ko ādi, kiṃ majjhe, kiṃ pariyosānaṃ? Tajjanīyakammassa ko ādi, kiṃ majjhe, kiṃ pariyosānaṃ? Niyassakammassa … pe … pabbājanīyakammassa … pe … paṭisāraṇīyakammassa … pe … ukkhepanīyakammassa … pe … parivāsadānassa … pe … mūlāyapaṭikassanāya … pe … mānattadānassa … pe … abbhānassa … pe … upasampadākammassa ko ādi, kiṃ majjhe, kiṃ pariyosānaṃ? Tajjanīyakammassa paṭippassaddhiyā ko ādi, kiṃ majjhe, kiṃ pariyosānaṃ? Niyassakammassa paṭippassaddhiyā ko ādi, kiṃ majjhe, kiṃ pariyosānaṃ? Pabbājanīyakammassa paṭippassaddhiyā ko ādi, kiṃ majjhe, kiṃ pariyosānaṃ? Paṭisāraṇīyakammassa paṭippassaddhiyā ko ādi, kiṃ majjhe, kiṃ pariyosānaṃ? Ukkhepanīyakammassa paṭippassaddhiyā ko ādi, kiṃ majjhe, kiṃ pariyosānaṃ? Sativinayassa ko ādi, kiṃ majje, kiṃ pariyosānaṃ? Amūḷhavinayassa ko ādi, kiṃ majjhe, kiṃ pariyosānaṃ? Tassapāpiyasikāya ko ādi, kiṃ majjhe, kiṃ pariyosānaṃ? Tiṇavatthārakassa ko ādi, kiṃ majjhe, kiṃ pariyosānaṃ? Bhikkhunovādakasammutiyā ko ādi, kiṃ majjhe, kiṃ pariyosānaṃ? Ticīvarena avippavāsasammutiyā ko ādi, kiṃ majjhe, kiṃ pariyosānaṃ? Santhatasammutiyā ko ādi, kiṃ majjhe, kiṃ pariyosānaṃ? Rūpiyachaḍḍakasammutiyā ko ādi, kiṃ majjhe, kiṃ pariyosānaṃ? Sāṭiyaggāhāpakasammutiyo ko ādi, kiṃ majjhe, kiṃ pariyosānaṃ? Pattaggāhāpakasammutiyā ko ādi, kiṃ majjhe, kiṃ pariyosānaṃ? Daṇḍasammutiyā ko ādi, kiṃ majjhe, kiṃ pariyosānaṃ? Sikkāsammutiyā ko ādi, kiṃ majjhe, kiṃ pariyosānaṃ? Daṇḍasikkāsammutiyā ko ādi, kiṃ majjhe, kiṃ pariyosānaṃ?</p>
<h2><span class='var' id='note259' title='vissajjanā (bj)'>2 Ādimajjhantavissajjanā</span></h2>
<p><a class='sc' id='2'></a><a class='ms' id='p_5V_1594'></a><a class='msdiv' id='msdiv333'></a>Uposathakammassa ko ādi, kiṃ majjhe, kiṃ pariyosānanti? Uposathakammassa sāmaggī ādi, kiriyā majjhe, niṭṭhānaṃ pariyosānaṃ.</p>
<p><a class='sc' id='3'></a><a class='ms' id='p_5V_1595'></a>Pavāraṇākammassa ko ādi, kiṃ majjhe, kiṃ pariyosānanti? Pavāraṇākammassa sāmaggī ādi, kiriyā majjhe, niṭṭhānaṃ pariyosānaṃ.</p>
<p><a class='sc' id='4'></a><a class='ms' id='p_5V_1596'></a>Tajjanīyakammassa ko ādi, kiṃ majjhe, kiṃ pariyosānanti? Tajjanīyakammassa vatthu ca puggalo ca ādi, ñatti majjhe, kammavācā pariyosānaṃ.</p>
<p><a class='sc' id='5'></a><a class='ms' id='p_5V_1597'></a>Niyassakammassa … pe … pabbājanīyakammassa … pe … paṭisāraṇīyakammassa … pe … ukkhepanīyakammassa … pe … parivāsadānassa … pe … mūlāyapaṭikassanāya … pe … mānattadānassa … pe … abbhānassa ko ādi, kiṃ majjhe, kiṃ pariyosānanti? Abbhānassa vatthu ca puggalo ca ādi, ñatti majjhe, kammavācā pariyosānaṃ.</p>
<p><a class='sc' id='6'></a><a class='ms' id='p_5V_1598'></a>Upasampadākammassa ko ādi, kiṃ majjhe, kiṃ pariyosānanti? Upasampadākammassa puggalo ādi, ñatti majjhe, kammavācā pariyosānaṃ.</p>
<p><a class='sc' id='7'></a><a class='ms' id='p_5V_1599'></a>Tajjanīyakammassa paṭippassaddhiyā ko ādi, kiṃ majjhe, kiṃ pariyosānanti? Tajjanīyakammassa paṭippassaddhiyā sammāvattanā ādi, ñatti majjhe, kammavācā pariyosānaṃ.</p>
<p><a class='sc' id='8'></a><a class='ms' id='p_5V_1600'></a>Niyassakammassa … pe … pabbājanīyakammassa … pe … paṭisāraṇīyakammassa … pe … ukkhepanīyakammassa paṭippassaddhiyā ko ādi, kiṃ majjhe, kiṃ pariyosānanti? Ukkhepanīyakammassa paṭippassaddhiyā sammāvattanā ādi, ñatti majjhe, kammavācā pariyosānaṃ.</p>
<p><a class='sc' id='9'></a><a class='pts-vp-pli' id='pts-vp-pli5.143'></a><a class='ms' id='p_5V_1601'></a>Sativinayassa ko ādi, kiṃ majjhe, kiṃ pariyosānanti? Sativinayassa vatthu ca puggalo ca ādi, ñatti majjhe, kammavācā pariyosānaṃ.</p>
<p><a class='sc' id='10'></a><a class='ms' id='p_5V_1602'></a>Amūḷhavinayassa … pe … tassapāpiyasikāya … pe … tiṇavatthārakassa … pe … bhikkhunovādakasammutiyā … pe … ticīvarena avippavāsasammutiyā … pe … santhatasammutiyā … pe … rūpiyachaḍḍakasammutiyā … pe … sāṭiyaggāhāpakasammutiyā … pe … pattaggāhāpakasammutiyā … pe … daṇḍasammutiyā … pe … sikkāsammutiyā … pe … daṇḍasikkāsammutiyā ko ādi, kiṃ majjhe, kiṃ pariyosānanti? Daṇḍasikkāsammutiyā vatthu ca puggalo ca ādi, ñatti majjhe, kammavācā pariyosānaṃ.</p>
<p class='endsection'><a class='sc' id='11'></a><a class='ms' id='p_5V_1603'></a>Uposathādipucchāvissajjanā niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
