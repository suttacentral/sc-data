<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pli-tv-bi-vb-sk1-75' lang='pli'>
<header>
<ul>
<li class='division'>Theravāda Vinaya</li>
<li>Bhikkhunivibhaṅga</li>
</ul>
<h1><span class='add'>Sekhiyā:</span> Sekhiyakaṇḍa</h1>
</header>
<h2>1. Parimaṇḍalavagga</h2>
<p class='endsutta'><a class='sc' id='1'></a><a class='pts-vp-pli' id='pts-vp-pli4.349'></a><a class='ms' id='p_2V_3562'></a>Ime kho panāyyāyo sekhiyā dhammā uddesaṃ āgacchanti.</p>
<h3><span class='var' id='note591' title='^pi-tv-bu-vb-sk1#2 [Sekhiyā 1: Parimaṇḍalasikkhāpada] (1:146)'><span class='var' id='note600' title='^pi-tv-bu-vb-sk10#1 [Sekhiyā 10: Dutiyaukkhittakasikkhāpada] (10:155)'><span class='var' id='note599' title='^pi-tv-bu-vb-sk9#1 [Sekhiyā 9: Ukkhittakasikkhāpada] (9:154)'><span class='var' id='note598' title='^pi-tv-bu-vb-sk8#1 [Sekhiyā 8: Dutiyaokkhittacakkhusikkhāpada] (8:153)'><span class='var' id='note597' title='^pi-tv-bu-vb-sk7#1 [Sekhiyā 7: Okkhittacakkhusikkhāpada] (7:152)'><span class='var' id='note596' title='^pi-tv-bu-vb-sk6#1 [Sekhiyā 6: Dutiyasusaṃvutasikkhāpada] (6:151)'><span class='var' id='note595' title='^pi-tv-bu-vb-sk5#1 [Sekhiyā 5: Susaṃvutasikkhāpada] (5:150)'><span class='var' id='note594' title='^pi-tv-bu-vb-sk4#1 [Sekhiyā 4: Dutiyasuppaṭicchannasikkhāpada] (4:149)'><span class='var' id='note593' title='^pi-tv-bu-vb-sk3#1 [Sekhiyā 3: Suppaṭicchannasikkhāpada] (3:148)'><span class='var' id='note592' title='^pi-tv-bu-vb-sk2#1 [Sekhiyā 2: Dutiyaparimaṇḍalasikkhāpada] (2:147)'>1.10 Dutiyaukkhittakasikkhāpada</span></span></span></span></span></span></span></span></span></span></h3>
<p><a class='sc' id='2'></a><a class='ms' id='p_2V_3563'></a><a class='msdiv' id='msdiv1240'></a>Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhuniyo puratopi pacchatopi olambentī nivāsenti. Manussā ujjhāyanti khiyyanti vipācenti—“kathañhi nāma bhikkhuniyo puratopi pacchatopi olambentī nivāsessanti, seyyathāpi gihiniyo kāmabhoginiyo”ti.</p>
<p><a class='sc' id='3'></a><a class='ms' id='p_2V_3564'></a>Assosuṃ kho bhikkhuniyo tesaṃ manussānaṃ ujjhāyantānaṃ khiyyantānaṃ vipācentānaṃ. Yā tā bhikkhuniyo appicchā … pe … tā ujjhāyanti khiyyanti vipācenti—“kathañhi nāma chabbaggiyā bhikkhuniyo puratopi pacchatopi olambentī nivāsessantī”ti … pe … “saccaṃ kira, bhikkhave, chabbaggiyā bhikkhuniyo puratopi pacchatopi olambentī nivāsentī”ti? “Saccaṃ, bhagavā”ti. Vigarahi buddho bhagavā … pe … kathañhi nāma, bhikkhave, chabbaggiyā bhikkhuniyo puratopi pacchatopi olambentī nivāsessanti. Netaṃ, bhikkhave, appasannānaṃ vā pasādāya … pe … evañca pana, bhikkhave, bhikkhuniyo imaṃ sikkhāpadaṃ uddisantu—</p>
<p><a class='sc' id='4'></a><a class='ms' id='p_2V_3565'></a><span class='rule'>“Parimaṇḍalaṃ nivāsessāmīti sikkhā karaṇīyā”</span>ti. (<i>1</i>:<strong>230</strong>)</p>
<p><a class='sc' id='5'></a><a class='ms' id='p_2V_3566'></a>Parimaṇḍalaṃ nivāsetabbaṃ nābhimaṇḍalaṃ jāṇumaṇḍalaṃ paṭicchādentiyā. Yā anādariyaṃ paṭicca purato vā pacchato vā olambentī nivāseti, āpatti dukkaṭassa.</p>
<p><a class='sc' id='6'></a><a class='ms' id='p_2V_3567'></a>Anāpatti—asañcicca, assatiyā, ajānantiyā, gilānāya, āpadāsu, ummattikāya, ādikammikāyāti … pe … (Saṃkhittaṃ.)</p>
<h2>7. 7 Pādukavagga</h2>
<h3><span class='var' id='note639' title='^pi-tv-bu-vb-sk49#1 [Sekhiyā 49: Jivhānicchārakasikkhāpada] (49:194)'><span class='var' id='note638' title='^pi-tv-bu-vb-sk48#1 [Sekhiyā 48: Sitthāvakārakasikkhāpada] (48:193)'><span class='var' id='note637' title='^pi-tv-bu-vb-sk47#1 [Sekhiyā 47: Hatthaniddhunakasikkhāpada] (47:192)'><span class='var' id='note636' title='^pi-tv-bu-vb-sk46#1 [Sekhiyā 46: Avagaṇḍakārakasikkhāpada] (46:191)'><span class='var' id='note635' title='^pi-tv-bu-vb-sk45#1 [Sekhiyā 45: Kabaḷāvacchedakasikkhāpada] (45:190)'><span class='var' id='note634' title='^pi-tv-bu-vb-sk44#1 [Sekhiyā 44: Piṇḍukkhepakasikkhāpada] (44:189)'><span class='var' id='note633' title='^pi-tv-bu-vb-sk43#1 [Sekhiyā 43: Sakabaḷasikkhāpada] (43:188)'><span class='var' id='note632' title='^pi-tv-bu-vb-sk42#1 [Sekhiyā 42: Dutiyaanāhaṭasikkhāpada] (42:187)'><span class='var' id='note631' title='^pi-tv-bu-vb-sk41#1 [Sekhiyā 41: Anāhaṭasikkhāpada] (41:186)'><span class='var' id='note630' title='^pi-tv-bu-vb-sk40#1 [Sekhiyā 40: Ālopasikkhāpada] (40:185)'><span class='var' id='note629' title='^pi-tv-bu-vb-sk39#1 [Sekhiyā 39: Kabaḷasikkhāpada] (39:184)'><span class='var' id='note628' title='^pi-tv-bu-vb-sk38#1 [Sekhiyā 38: Ujjhānasaññīsikkhāpada] (38:183)'><span class='var' id='note627' title='^pi-tv-bu-vb-sk37#5 [Sekhiyā 37: Sūpodanaviññattisikkhāpada] (37:182)'><span class='var' id='note626' title='^pi-tv-bu-vb-sk36#1 [Sekhiyā 36: Odanappaṭicchādanasikkhāpada] (36:181)'><span class='var' id='note625' title='^pi-tv-bu-vb-sk35#1 [Sekhiyā 35: Thūpakatasikkhāpada] (35:180)'><span class='var' id='note624' title='^pi-tv-bu-vb-sk34#1 [Sekhiyā 34: Samasūpakasikkhāpada] (34:179)'><span class='var' id='note623' title='^pi-tv-bu-vb-sk33#1 [Sekhiyā 33: Sapadānasikkhāpada] (33:178)'><span class='var' id='note622' title='^pi-tv-bu-vb-sk32#1 [Sekhiyā 32: Pattasaññīsikkhāpada] (32:177)'><span class='var' id='note621' title='^pi-tv-bu-vb-sk31#1 [Sekhiyā 31: Sakkaccasikkhāpada] (31:176)'><span class='var' id='note620' title='^pi-tv-bu-vb-sk30#1 [Sekhiyā 30: Samatittikasikkhāpada] (30:175)'><span class='var' id='note619' title='^pi-tv-bu-vb-sk29#1 [Sekhiyā 29: Samasūpakapaṭiggahaṇasikkhāpada] (29:174)'><span class='var' id='note618' title='^pi-tv-bu-vb-sk28#1 [Sekhiyā 28: Pattasaññīpaṭiggahaṇasikkhāpada] (28:173)'><span class='var' id='note617' title='^pi-tv-bu-vb-sk27#1 [Sekhiyā 27: Sakkaccapaṭiggahaṇasikkhāpada] (27:172)'><span class='var' id='note616' title='^pi-tv-bu-vb-sk26#1 [Sekhiyā 26: Pallatthikasikkhāpada] (26:171)'><span class='var' id='note615' title='^pi-tv-bu-vb-sk25#1 [Sekhiyā 25: Ukkuṭikasikkhāpada] (25:170)'><span class='var' id='note614' title='^pi-tv-bu-vb-sk24#1 [Sekhiyā 24: Dutiyaoguṇṭhitasikkhāpada] (24:169)'><span class='var' id='note613' title='^pi-tv-bu-vb-sk23#1 [Sekhiyā 23: Oguṇṭhitasikkhāpada] (23:168)'><span class='var' id='note612' title='^pi-tv-bu-vb-sk22#1 [Sekhiyā 22: Dutiyakhambhakatasikkhāpada] (22:167)'><span class='var' id='note611' title='^pi-tv-bu-vb-sk21#1 [Sekhiyā 21: Khambhakatasikkhāpada] (21:166)'><span class='var' id='note610' title='^pi-tv-bu-vb-sk20#1 [Sekhiyā 20: Dutiyasīsappacālakasikkhāpada] (20:165)'><span class='var' id='note609' title='^pi-tv-bu-vb-sk19#1 [Sekhiyā 19: Sīsappacālakasikkhāpada] (19:164)'><span class='var' id='note608' title='^pi-tv-bu-vb-sk18#1 [Sekhiyā 18: Dutiyabāhuppacālakasikkhāpada] (18:163)'><span class='var' id='note607' title='^pi-tv-bu-vb-sk17#1 [Sekhiyā 17: Bāhuppacālakasikkhāpada] (17:162)'><span class='var' id='note606' title='^pi-tv-bu-vb-sk16#1 [Sekhiyā 16: Dutiyakāyappacālakasikkhāpada] (16:161)'><span class='var' id='note605' title='^pi-tv-bu-vb-sk15#1 [Sekhiyā 15: Kāyappacālakasikkhāpada] (15:160)'><span class='var' id='note604' title='^pi-tv-bu-vb-sk14#1 [Sekhiyā 14: Dutiyauccasaddasikkhāpada] (14:159)'><span class='var' id='note603' title='^pi-tv-bu-vb-sk13#1 [Sekhiyā 13: Uccasaddasikkhāpada] (13:158)'><span class='var' id='note602' title='^pi-tv-bu-vb-sk12#1 [Sekhiyā 12: Dutiyaujjagghikasikkhāpada] (12:157)'><span class='var' id='note601' title='^pi-tv-bu-vb-sk11#1 [Sekhiyā 11: Ujjagghikasikkhāpada] (11:156)'><span class='var' id='note665' title='^pi-tv-bu-vb-sk75#5 [Sekhiyā 75: Udakeuccārasikkhāpada] (75:220)'><span class='var' id='note664' title='^pi-tv-bu-vb-sk74#1 [Sekhiyā 74: Hariteuccārasikkhāpada] (74:219)'><span class='var' id='note663' title='^pi-tv-bu-vb-sk73#1 [Sekhiyā 73: Ṭhitouccārasikkhāpada] (73:218)'><span class='var' id='note662' title='^pi-tv-bu-vb-sk72#1 [Sekhiyā 72: Uppathenagamanasikkhāpada] (72:217)'><span class='var' id='note661' title='^pi-tv-bu-vb-sk71#1 [Sekhiyā 71: Pacchatogamanasikkhāpada] (71:216)'><span class='var' id='note660' title='^pi-tv-bu-vb-sk70#1 [Sekhiyā 70: Ṭhitasikkhāpada] (70:215)'><span class='var' id='note659' title='^pi-tv-bu-vb-sk69#3 [Sekhiyā 69: Nīcāsanasikkhāpada] (69:214)'><span class='var' id='note658' title='^pi-tv-bu-vb-sk68#1 [Sekhiyā 68: Chamāsikkhāpada] (68:213)'><span class='var' id='note657' title='^pi-tv-bu-vb-sk67#1 [Sekhiyā 67: Oguṇṭhitasikkhāpada] (67:212)'><span class='var' id='note656' title='^pi-tv-bu-vb-sk66#1 [Sekhiyā 66: Veṭhitasikkhāpada] (66:211)'><span class='var' id='note655' title='^pi-tv-bu-vb-sk65#1 [Sekhiyā 65: Pallatthikasikkhāpada] (65:210)'><span class='var' id='note654' title='^pi-tv-bu-vb-sk64#1 [Sekhiyā 64: Sayanasikkhāpada] (64:209)'><span class='var' id='note653' title='^pi-tv-bu-vb-sk63#1 [Sekhiyā 63: Yānasikkhāpada] (63:208)'><span class='var' id='note652' title='^pi-tv-bu-vb-sk62#1 [Sekhiyā 62: Upāhanāruḷhasikkhāpada] (62:207)'><span class='var' id='note651' title='^pi-tv-bu-vb-sk61#1 [Sekhiyā 61: Pādukasikkhāpada] (61:206)'><span class='var' id='note650' title='^pi-tv-bu-vb-sk60#1 [Sekhiyā 60: Āvudhapāṇisikkhāpada] (60:205)'><span class='var' id='note649' title='^pi-tv-bu-vb-sk59#1 [Sekhiyā 59: Satthapāṇisikkhāpada] (59:204)'><span class='var' id='note648' title='^pi-tv-bu-vb-sk58#1 [Sekhiyā 58: Daṇḍapāṇisikkhāpada] (58:203)'><span class='var' id='note647' title='^pi-tv-bu-vb-sk57#5 [Sekhiyā 57: Chattapāṇisikkhāpada] (57:202)'><span class='var' id='note646' title='^pi-tv-bu-vb-sk56#1 [Sekhiyā 56: Sasitthakasikkhāpada] (56:201)'><span class='var' id='note645' title='^pi-tv-bu-vb-sk55#1 [Sekhiyā 55: Sāmisasikkhāpada] (55:200)'><span class='var' id='note644' title='^pi-tv-bu-vb-sk54#1 [Sekhiyā 54: Oṭṭhanillehakasikkhāpada] (54:199)'><span class='var' id='note643' title='^pi-tv-bu-vb-sk53#1 [Sekhiyā 53: Pattanillehakasikkhāpada] (53:198)'><span class='var' id='note642' title='^pi-tv-bu-vb-sk52#1 [Sekhiyā 52: Hatthanillehakasikkhāpada] (52:197)'><span class='var' id='note641' title='^pi-tv-bu-vb-sk51#1 [Sekhiyā 51: Surusurukārakasikkhāpada] (51:196)'><span class='var' id='note640' title='^pi-tv-bu-vb-sk50#1 [Sekhiyā 50: Capucapukārakasikkhāpada] (50:195)'>7.15 Udakeuccārasikkhāpada</span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></span></h3>
<p><a class='sc' id='7'></a><a class='ms' id='p_2V_3568'></a><a class='msdiv' id='msdiv1241'></a>Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhuniyo udake uccārampi passāvampi kheḷampi karonti. Manussā ujjhāyanti khiyyanti vipācenti—“kathañhi nāma bhikkhuniyo udake uccārampi passāvampi kheḷampi karissanti, seyyathāpi gihiniyo kāmabhoginiyo”ti.</p>
<p><a class='sc' id='8'></a><a class='pts-vp-pli' id='pts-vp-pli4.350'></a><a class='ms' id='p_2V_3569'></a>Assosuṃ kho bhikkhuniyo tesaṃ manussānaṃ ujjhāyantānaṃ khiyyantānaṃ vipācentānaṃ. Yā tā bhikkhuniyo appicchā, tā ujjhāyanti khiyyanti vipācenti— “kathañhi nāma chabbaggiyā bhikkhuniyo udake uccārampi passāvampi kheḷampi karissantī”ti. Atha kho bhikkhuniyo bhikkhūnaṃ etamatthaṃ ārocesuṃ. <span class='var' id='note666' title='ye te bhikkhū ...pe... (?)'>Bhikkhū</span> bhagavato etamatthaṃ ārocesuṃ. Atha kho bhagavā … pe … bhikkhū paṭipucchi— “saccaṃ kira, bhikkhave, chabbaggiyā bhikkhuniyo udake uccārampi passāvampi kheḷampi karontī”ti? “Saccaṃ, bhagavā”ti. Vigarahi buddho bhagavā … pe … kathañhi nāma, bhikkhave, chabbaggiyā bhikkhuniyo udake uccārampi passāvampi kheḷampi karissanti. Netaṃ, bhikkhave, appasannānaṃ vā pasādāya … pe … evañca pana, bhikkhave, bhikkhuniyo imaṃ sikkhāpadaṃ uddisantu—</p>
<p><a class='sc' id='9'></a><a class='ms' id='p_2V_3570'></a><span class='rule'>“Na udake uccāraṃ vā passāvaṃ vā kheḷaṃ vā karissāmīti sikkhā karaṇīyā”</span>ti.</p>
<p><a class='sc' id='10'></a><a class='ms' id='p_2V_3571'></a>Evañcidaṃ bhagavatā bhikkhunīnaṃ sikkhāpadaṃ paññattaṃ hoti.</p>
<p><a class='sc' id='11'></a><a class='ms' id='p_2V_3572'></a>Tena kho pana samayena gilānā bhikkhuniyo udake uccārampi passāvampi kheḷampi kātuṃ kukkuccāyanti. Bhagavato etamatthaṃ ārocesuṃ … pe … anujānāmi, bhikkhave, gilānāya bhikkhuniyā udake uccārampi passāvampi kheḷampi kātuṃ. Evañca pana, bhikkhave, bhikkhuniyo imaṃ sikkhāpadaṃ uddisantu—</p>
<p><a class='sc' id='12'></a><a class='ms' id='p_2V_3573'></a><span class='rule'>“Na udake agilānā uccāraṃ vā passāvaṃ vā kheḷaṃ vā karissāmīti sikkhā karaṇīyā”</span>ti. (<i>75</i>:<strong>304</strong>)</p>
<p><a class='sc' id='13'></a><a class='ms' id='p_2V_3574'></a>Na udake agilānāya uccāro vā passāvo vā kheḷo vā kātabbo. Yā anādariyaṃ paṭicca udake agilānā uccāraṃ vā passāvaṃ vā kheḷaṃ vā karoti, āpatti dukkaṭassa.</p>
<p><a class='sc' id='14'></a><a class='ms' id='p_2V_3575'></a>Anāpatti—asañcicca, assatiyā, ajānantiyā, gilānāya, thale kato udakaṃ ottharati, āpadāsu, ummattikāya, khittacittāya, vedanāṭṭāya, ādikammikāyāti.</p>
<p class='endsutta'><a class='sc' id='15'></a><a class='ms' id='p_2V_3576'></a>Pannarasamasikkhāpadaṃ niṭṭhitaṃ.<br>
Pādukavaggo sattamo.</p>
<p><a class='sc' id='16'></a><a class='ms' id='p_2V_3577'></a>Uddiṭṭhā kho, ayyāyo, sekhiyā dhammā. Tatthāyyāyo pucchāmi—“kaccittha parisuddhā”? Dutiyampi pucchāmi—“kaccittha parisuddhā”? Tatiyampi pucchāmi— “kaccittha parisuddhā”? Parisuddhetthāyyāyo, tasmā tuṇhī, evametaṃ dhārayāmīti.</p>
<p class='endsection'><a class='sc' id='17'></a><a class='ms' id='p_2V_3578'></a>Sekhiyakaṇḍaṃ niṭṭhitaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
