<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pli">
<section class="sutta" id="pli-tv-bu-vb-sk18">
<article>
<div class="hgroup">
<p class="division">Theravāda Vinaya</p>
<p>Mahāvibhaṅga</p>
<p>Sekhiyakaṇḍa</p>
<p>Ujjagghikavagga</p>
<h1>18. Dutiyabāhuppacālakasikkhāpada</h1>
</div>
<p><a class="sc" id="1"></a><a class="ms" id="p_2V_1770"></a><a class="msdiv" id="msdiv593"></a>Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū bāhuppacālakaṃ antaraghare nisīdanti bāhuṃ olambentā … pe ….</p>
<p><a class="sc" id="2"></a><a class="ms" id="p_2V_1771"></a><span class="rule">“Na bāhuppacālakaṃ antaraghare nisīdissāmīti sikkhā karaṇīyā”</span>ti. (<em>18</em>:<strong>163</strong>)</p>
<p><a class="sc" id="3"></a><a class="ms" id="p_2V_1772"></a>Na bāhuppacālakaṃ antaraghare nisīditabbaṃ. Bāhuṃ paggahetvā nisīditabbaṃ. Yo anādariyaṃ paṭicca bāhuppacālakaṃ antaraghare nisīdati bāhuṃ olambento, āpatti dukkaṭassa.</p>
<p><a class="sc" id="4"></a><a class="ms" id="p_2V_1773"></a>Anāpatti—asañcicca, assatiyā, ajānantassa, gilānassa, vāsūpagatassa, āpadāsu, ummattakassa, ādikammikassāti.</p>
<p class="endsutta"><a class="sc" id="5"></a><a class="ms" id="p_2V_1774"></a>Aṭṭhamasikkhāpadaṃ niṭṭhitaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class="publication-date">2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p>
</aside>
</section>
</div>
</body>
</html>
