<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap154' lang='pli'>
<header>
<ul>
<li class='division'>Therāpadāna</li>
<li>Bandhujīvakavagga</li>
</ul>
<h1>2. Tambapupphiyattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_2361'></a><a class='msdiv' id='msdiv7'></a>“Parakammāyane yutto,<br>
aparādhaṃ akāsahaṃ;<br>
Vanantaṃ abhidhāvissaṃ,<br>
bhayaverasamappito.</p>
<p><a class='sc' id='2'></a><a class='ms' id='p_20Ap1_2362'></a><a class='msdiv' id='msdiv8'></a>Pupphitaṃ pādapaṃ disvā,<br>
piṇḍibandhaṃ sunimmitaṃ;<br>
Tambapupphaṃ gahetvāna,<br>
bodhiyaṃ okiriṃ ahaṃ.</p>
<p><a class='sc' id='3'></a><a class='ms' id='p_20Ap1_2363'></a><a class='msdiv' id='msdiv9'></a>Sammajjitvāna taṃ bodhiṃ,<br>
pāṭaliṃ pādaputtamaṃ;<br>
Pallaṅkaṃ ābhujitvāna,<br>
bodhimūle upāvisiṃ.</p>
<p><a class='sc' id='4'></a><a class='ms' id='p_20Ap1_2364'></a><a class='msdiv' id='msdiv10'></a>Gatamaggaṃ gavesantā,<br>
āgacchuṃ mama santikaṃ;<br>
Te ca disvānahaṃ tattha,<br>
āvajjiṃ bodhimuttamaṃ.</p>
<p><a class='sc' id='5'></a><a class='ms' id='p_20Ap1_2365'></a><a class='msdiv' id='msdiv11'></a>Vanditvāna ahaṃ bodhiṃ,<br>
vippasannena cetasā;<br>
Anekatāle papatiṃ,<br>
giridugge bhayānake.</p>
<p><a class='sc' id='6'></a><a class='ms' id='p_20Ap1_2366'></a><a class='msdiv' id='msdiv12'></a>Ekanavutito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
bodhipūjāyidaṃ phalaṃ.</p>
<p><a class='sc' id='7'></a><a class='ms' id='p_20Ap1_2367'></a><a class='msdiv' id='msdiv13'></a>Ito ca tatiye kappe,<br>
rājā <span class='var' id='note628' title='saṃthusito ahuṃ (si) | sammasito ahu (s2, s3) | samphusito ahu (pts1)'>susaññato ahaṃ</span>;<br>
Sattaratanasampanno,<br>
cakkavattī mahabbalo.</p>
<p><a class='sc' id='8'></a><a class='ms' id='p_20Ap1_2368'></a><a class='msdiv' id='msdiv14'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='9'></a><a class='ms' id='p_20Ap1_2369'></a>Itthaṃ sudaṃ āyasmā tambapupphiyo thero imā gāthāyo abhāsitthāti.</p>
<p class='endsutta'><a class='sc' id='10'></a><a class='ms' id='p_20Ap1_2370'></a>Tambapupphiyattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
