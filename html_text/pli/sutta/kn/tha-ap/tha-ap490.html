<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap490' lang='pli'>
<header>
<ul>
<li class='division'>Therāpadāna</li>
<li>Paṃsukūlavagga</li>
</ul>
<h1>8. Taraṇiyattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_6347'></a><a class='msdiv' id='msdiv148'></a>“Atthadassī tu bhagavā,<br>
sayambhū lokanāyako;<br>
<span class='var' id='note1529' title='vitakānadiyā (bj) | cinatā nadiyā (pts1)'>Vinatā nadiyā</span> <span class='var' id='note1530' title='tīre (s2, s3, pts1, mr)'>tīraṃ</span>,<br>
upāgacchi tathāgato.</p>
<p><a class='sc' id='2'></a><a class='ms' id='p_20Ap1_6348'></a><a class='msdiv' id='msdiv149'></a>Udakā abhinikkhamma,<br>
kacchapo vārigocaro;<br>
Buddhaṃ tāretukāmohaṃ,<br>
upesiṃ lokanāyakaṃ.</p>
<p><a class='sc' id='3'></a><a class='ms' id='p_20Ap1_6349'></a><a class='msdiv' id='msdiv150'></a>‘Abhirūhatu maṃ buddho,<br>
atthadassī mahāmuni;<br>
Ahaṃ taṃ tārayissāmi,<br>
dukkhassantakaro tuvaṃ’.</p>
<p><a class='sc' id='4'></a><a class='ms' id='p_20Ap1_6350'></a><a class='msdiv' id='msdiv151'></a>Mama saṅkappamaññāya,<br>
atthadassī mahāyaso;<br>
Abhirūhitvā me piṭṭhiṃ,<br>
aṭṭhāsi lokanāyako.</p>
<p><a class='sc' id='5'></a><a class='ms' id='p_20Ap1_6351'></a><a class='msdiv' id='msdiv152'></a>Yato sarāmi attānaṃ,<br>
yato pattosmi viññutaṃ;<br>
Sukhaṃ me tādisaṃ natthi,<br>
phuṭṭhe pādatale yathā.</p>
<p><a class='sc' id='6'></a><a class='ms' id='p_20Ap1_6352'></a><a class='msdiv' id='msdiv153'></a>Uttaritvāna sambuddho,<br>
atthadassī mahāyaso;<br>
Naditīramhi ṭhatvāna,<br>
imā gāthā abhāsatha.</p>
<p><a class='sc' id='7'></a><a class='pts' id='pts2.429'></a><a class='ms' id='p_20Ap1_6353'></a><a class='msdiv' id='msdiv154'></a>‘Yāvatā vattate cittaṃ,<br>
gaṅgāsotaṃ tarāmahaṃ;<br>
Ayañca kacchapo rājā,<br>
tāresi mama paññavā.</p>
<p><a class='sc' id='8'></a><a class='ms' id='p_20Ap1_6354'></a><a class='msdiv' id='msdiv155'></a>Iminā buddhataraṇena,<br>
mettacittavatāya ca;<br>
Aṭṭhārase kappasate,<br>
devaloke ramissati.</p>
<p><a class='sc' id='9'></a><a class='ms' id='p_20Ap1_6355'></a><a class='msdiv' id='msdiv156'></a>Devalokā idhāgantvā,<br>
sukkamūlena codito;<br>
Ekāsane nisīditvā,<br>
kaṅkhāsotaṃ tarissati.</p>
<p><a class='sc' id='10'></a><a class='ms' id='p_20Ap1_6356'></a><a class='msdiv' id='msdiv157'></a>Yathāpi bhaddake khette,<br>
bījaṃ appampi ropitaṃ;<br>
Sammādhāre <span class='var' id='note1531' title='pavacchante (bj, c1) | pavassante (si, s2, s3, pts1)'>pavecchante</span>,<br>
phalaṃ toseti <span class='var' id='note1532' title='kassake (s2, s3, pts1)'>kassakaṃ</span>’.</p>
<p><a class='sc' id='11'></a><a class='ms' id='p_20Ap1_6357'></a><a class='msdiv' id='msdiv158'></a>Tathevidaṃ buddhakhettaṃ,<br>
sammāsambuddhadesitaṃ;<br>
Sammādhāre pavecchante,<br>
phalaṃ maṃ tosayissati.</p>
<p><a class='sc' id='12'></a><a class='ms' id='p_20Ap1_6358'></a><a class='msdiv' id='msdiv159'></a>Padhānapahitattomhi,<br>
upasanto nirūpadhi;<br>
Sabbāsave pariññāya,<br>
viharāmi anāsavo.</p>
<p><a class='sc' id='13'></a><a class='ms' id='p_20Ap1_6359'></a><a class='msdiv' id='msdiv160'></a>Aṭṭhārase kappasate,<br>
yaṃ kammamakariṃ tadā;<br>
Duggatiṃ nābhijānāmi,<br>
taraṇāya idaṃ phalaṃ.</p>
<p><a class='sc' id='14'></a><a class='ms' id='p_20Ap1_6360'></a><a class='msdiv' id='msdiv161'></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='sc' id='15'></a><a class='ms' id='p_20Ap1_6361'></a><a class='msdiv' id='msdiv162'></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='sc' id='16'></a><a class='ms' id='p_20Ap1_6362'></a><a class='msdiv' id='msdiv163'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='17'></a><a class='ms' id='p_20Ap1_6363'></a>Itthaṃ sudaṃ āyasmā taraṇiyo thero imā gāthāyo abhāsitthāti.</p>
<p class='endsutta'><a class='sc' id='18'></a><a class='ms' id='p_20Ap1_6364'></a>Taraṇiyattherassāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
