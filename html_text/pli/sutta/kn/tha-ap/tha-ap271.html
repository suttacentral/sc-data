<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap271' lang='pli'>
<header>
<ul>
<li class='division'>Therāpadāna</li>
<li>Padumukkhipavagga</li>
</ul>
<h1><span class='var' id='note803' title='upāgatahāsaniyattherāpadānaṃ (s2, s3) | upāgatabhāsaniyattherāpadānaṃ (pts1)'>9 Upāgatāsayattheraapadāna</span></h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_3207'></a><a class='msdiv' id='msdiv34'></a>“Himavantassa vemajjhe,<br>
saro āsi sunimmito;<br>
Tatthāhaṃ rakkhaso āsiṃ,<br>
heṭhasīlo bhayānako.</p>
<p><a class='sc' id='2'></a><a class='ms' id='p_20Ap1_3208'></a><a class='msdiv' id='msdiv35'></a>Anukampako kāruṇiko,<br>
vipassī lokanāyako;<br>
Mamuddharitukāmo so,<br>
āgacchi mama santikaṃ.</p>
<p><a class='sc' id='3'></a><a class='ms' id='p_20Ap1_3209'></a><a class='msdiv' id='msdiv36'></a>Upāgataṃ mahāvīraṃ,<br>
devadevaṃ narāsabhaṃ;<br>
Āsayā abhinikkhamma,<br>
avandiṃ satthuno ahaṃ.</p>
<p><a class='sc' id='4'></a><a class='ms' id='p_20Ap1_3210'></a><a class='msdiv' id='msdiv37'></a>Ekanavutito kappe,<br>
yaṃ vandiṃ purisuttamaṃ;<br>
Duggatiṃ nābhijānāmi,<br>
vandanāya idaṃ phalaṃ.</p>
<p><a class='sc' id='5'></a><a class='ms' id='p_20Ap1_3211'></a><a class='msdiv' id='msdiv38'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='6'></a><a class='ms' id='p_20Ap1_3212'></a>Itthaṃ sudaṃ āyasmā <span class='var' id='note804' title='upāgatahāsaniyo (s2, s3) | upāgatabhāsaniyo (pts1) | upāgatāhāsaniyo (mr)'>upāgatāsayo</span> thero imā gāthāyo abhāsitthāti.</p>
<p class='endsutta'><a class='sc' id='7'></a><a class='ms' id='p_20Ap1_3213'></a>Upāgatāsayattherassāpadānaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
