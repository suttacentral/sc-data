<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap78' lang='pli'>
<header>
<ul>
<li class='division'>Therāpadāna</li>
<li>Nāgasamālavagga</li>
</ul>
<h1><span class='var' id='note440' title='tiṇasanthāradāyakattherāpadānaṃ (s2, s3, pts1)'>6 Tiṇasantharadāyakattheraapadāna</span></h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_1620'></a><a class='msdiv' id='msdiv22'></a>“Himavantassāvidūre,<br>
mahājātassaro ahu;<br>
Satapattehi sañchanno,<br>
nānāsakuṇamālayo.</p>
<p><a class='sc' id='2'></a><a class='ms' id='p_20Ap1_1621'></a><a class='msdiv' id='msdiv23'></a>Tamhi <span class='var' id='note441' title='nhātvā pitvā (bj) | nahātvā pivitvā (pts1)'>nhatvā ca pitvā</span> ca,<br>
avidūre vasāmahaṃ;<br>
Addasaṃ samaṇānaggaṃ,<br>
gacchantaṃ anilañjase.</p>
<p><a class='sc' id='3'></a><a class='ms' id='p_20Ap1_1622'></a><a class='msdiv' id='msdiv24'></a>Mama saṅkappamaññāya,<br>
satthā loke anuttaro;<br>
Abbhato oruhitvāna,<br>
bhūmiyaṃṭhāsi tāvade.</p>
<p><a class='sc' id='4'></a><a class='ms' id='p_20Ap1_1623'></a><a class='msdiv' id='msdiv25'></a><span class='var' id='note442' title='lāyanena (s2, s3)'>Visāṇena</span> tiṇaṃ gayha,<br>
nisīdanamadāsahaṃ;<br>
Nisīdi bhagavā tattha,<br>
tisso lokagganāyako.</p>
<p><a class='sc' id='5'></a><a class='ms' id='p_20Ap1_1624'></a><a class='msdiv' id='msdiv26'></a>Sakaṃ cittaṃ pasādetvā,<br>
avandi lokanāyakaṃ;<br>
<span class='var' id='note443' title='patikuṭiko (bj) | paṭikkuṭiko (si) | ukkuṭiko (s2, s3, mr)'>Paṭikuṭiko</span> apasakkiṃ,<br>
nijjhāyanto mahāmuniṃ.</p>
<p><a class='sc' id='6'></a><a class='ms' id='p_20Ap1_1625'></a><a class='msdiv' id='msdiv27'></a>Tena cittappasādena,<br>
nimmānaṃ upapajjahaṃ;<br>
Duggatiṃ nābhijānāmi,<br>
santharassa idaṃ phalaṃ.</p>
<p><a class='sc' id='7'></a><a class='pts' id='pts1.122'></a><a class='ms' id='p_20Ap1_1626'></a><a class='msdiv' id='msdiv28'></a>Ito dutiyake kappe,<br>
<span class='var' id='note444' title='mitta ... (s2, s3)'>miga</span> sammatakhattiyo;<br>
Sattaratanasampanno,<br>
cakkavattī mahabbalo.</p>
<p><a class='sc' id='8'></a><a class='ms' id='p_20Ap1_1627'></a><a class='msdiv' id='msdiv29'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='9'></a><a class='ms' id='p_20Ap1_1628'></a>Itthaṃ sudaṃ āyasmā <span class='var' id='note445' title='tiṇasanthāradāyako (s2, s3) | tiṇasanthārako (pts1)'>tiṇasantharadāyako</span> thero imā gāthāyo abhāsitthāti.</p>
<p class='endsutta'><a class='sc' id='10'></a><a class='ms' id='p_20Ap1_1629'></a>Tiṇasantharadāyakattherassāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
