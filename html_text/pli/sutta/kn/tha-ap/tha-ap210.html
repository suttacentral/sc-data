<!DOCTYPE html>
<html>
<head>
<meta charset="utf-8">
<meta author="Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pli">
<section class="sutta" id="tha-ap210">
<article>
<div class="hgroup">
<p class="division">Therāpadāna</p>
<p>Kaṇikārapupphiyavagga</p>
<h1>8. Koraṇḍapupphiyattheraapadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2798"></a><a class="msdiv" id="msdiv35"></a>“Akkantañca padaṃ disvā,<br>
cakkālaṅkārabhūsitaṃ;<br>
Padenānupadaṃ yanto,<br>
vipassissa mahesino.</p>
<p><a class="sc" id="2"></a><a class="ms" id="p_20Ap1_2799"></a><a class="msdiv" id="msdiv36"></a>Koraṇḍaṃ pupphitaṃ disvā,<br>
samūlaṃ pūjitaṃ mayā;<br>
Haṭṭho haṭṭhena cittena,<br>
avandiṃ padamuttamaṃ.</p>
<p><a class="sc" id="3"></a><a class="ms" id="p_20Ap1_2800"></a><a class="msdiv" id="msdiv37"></a>Ekanavutito kappe,<br>
yaṃ pupphamabhipūjayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class="sc" id="4"></a><a class="ms" id="p_20Ap1_2801"></a><a class="msdiv" id="msdiv38"></a>Sattapaññāsakappamhi,<br>
eko vītamalo ahuṃ;<br>
Sattaratanasampanno,<br>
cakkavattī mahabbalo.</p>
<p><a class="sc" id="5"></a><a class="ms" id="p_20Ap1_2802"></a><a class="msdiv" id="msdiv39"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_2803"></a>Itthaṃ sudaṃ āyasmā koraṇḍapupphiyo thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_2804"></a>Koraṇḍapupphiyattherassāpadānaṃ aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p>
</aside>
</section>
</div>
</body>
</html>
