<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pli">
<section class="sutta" id="tha-ap227">
<article>
<div class="hgroup">
<p class="division">Therāpadāna</p>
<p>Ālambaṇadāyakavagga</p>
<h1>5. Abyādhikattheraapadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2930"></a><a class="msdiv" id="msdiv24"></a>“Vipassissa bhagavato,<br>
aggisālaṃ adāsahaṃ;<br>
Byādhikānañca āvāsaṃ,<br>
uṇhodakapaṭiggahaṃ.</p>
<p><a class="sc" id="2"></a><a class="ms" id="p_20Ap1_2931"></a><a class="msdiv" id="msdiv25"></a>Tena kammenayaṃ mayhaṃ,<br>
attabhāvo sunimmito;<br>
Byādhāhaṃ nābhijānāmi,<br>
puññakammassidaṃ phalaṃ.</p>
<p><a class="sc" id="3"></a><a class="ms" id="p_20Ap1_2932"></a><a class="msdiv" id="msdiv26"></a>Ekanavutito kappe,<br>
yaṃ sālamadadiṃ tadā;<br>
Duggatiṃ nābhijānāmi,<br>
aggisālāyidaṃ phalaṃ.</p>
<p><a class="sc" id="4"></a><a class="ms" id="p_20Ap1_2933"></a><a class="msdiv" id="msdiv27"></a>Ito ca sattame kappe,<br>
ekosiṃ <span class="var" id="note741" title="eko āsiṃ narādhipo (s2, s3) | ekosi aparājito (pts1)">aparājito</span>;<br>
Sattaratanasampanno,<br>
cakkavattī mahabbalo.</p>
<p><a class="sc" id="5"></a><a class="ms" id="p_20Ap1_2934"></a><a class="msdiv" id="msdiv28"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="6"></a><a class="ms" id="p_20Ap1_2935"></a>Itthaṃ sudaṃ āyasmā abyādhiko thero imā gāthāyo abhāsitthāti.</p>
<p class="endsutta"><a class="sc" id="7"></a><a class="ms" id="p_20Ap1_2936"></a>Abyādhikattherassāpadānaṃ pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p>
</aside>
</section>
</div>
</body>
</html>
