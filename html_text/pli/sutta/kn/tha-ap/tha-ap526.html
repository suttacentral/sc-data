<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap526' lang='pli'>
<header>
<ul>
<li class='division'>Therāpadāna</li>
<li>Tiṇadāyakavagga</li>
</ul>
<h1>4. Abbhañjanadāyakattheraapadāna</h1>
</header>
<blockquote class='gatha'>
<p><a class='sc' id='1'></a><a class='pts' id='pts2.456'></a><a class='ms' id='p_20Ap1_6827'></a><a class='msdiv' id='msdiv24'></a>“Nagare bandhumatiyā,<br>
rājuyyāne vasāmahaṃ;<br>
Cammavāsī tadā āsiṃ,<br>
kamaṇḍaludharo ahaṃ.</p>
<p><a class='sc' id='2'></a><a class='ms' id='p_20Ap1_6828'></a><a class='msdiv' id='msdiv25'></a>Addasaṃ vimalaṃ buddhaṃ,<br>
sayambhuṃ aparājitaṃ;<br>
Padhānaṃ pahitattaṃ taṃ,<br>
jhāyiṃ jhānarataṃ <span class='var' id='note1616' title='isiṃ (s2, s3)'>vasiṃ</span>.</p>
<p><a class='sc' id='3'></a><a class='ms' id='p_20Ap1_6829'></a><a class='msdiv' id='msdiv26'></a>Sabbakāmasamiddhiñca,<br>
oghatiṇṇamanāsavaṃ;<br>
Disvā pasanno sumano,<br>
abbhañjanamadāsahaṃ.</p>
<p><a class='sc' id='4'></a><a class='ms' id='p_20Ap1_6830'></a><a class='msdiv' id='msdiv27'></a>Ekanavutito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
abbhañjanassidaṃ phalaṃ.</p>
<p><a class='sc' id='5'></a><a class='ms' id='p_20Ap1_6831'></a><a class='msdiv' id='msdiv28'></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='sc' id='6'></a><a class='ms' id='p_20Ap1_6832'></a><a class='msdiv' id='msdiv29'></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='sc' id='7'></a><a class='ms' id='p_20Ap1_6833'></a><a class='msdiv' id='msdiv30'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='8'></a><a class='ms' id='p_20Ap1_6834'></a>Itthaṃ sudaṃ āyasmā abbhañjanadāyako thero imā gāthāyo abhāsitthāti.</p>
<p class='endsutta'><a class='sc' id='9'></a><a class='ms' id='p_20Ap1_6835'></a>Abbhañjanadāyakattherassāpadānaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
