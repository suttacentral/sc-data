<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap232' lang='pli'>
<header>
<ul>
<li class='division'>Therāpadāna</li>
<li>Ālambaṇadāyakavagga</li>
</ul>
<h1><span class='var' id='note750' title='ekavandiyattherāpadānaṃ (bj, pts1)'>10 Ekavandaniyattheraapadāna</span></h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_2964'></a><a class='msdiv' id='msdiv48'></a>“Usabhaṃ pavaraṃ vīraṃ,<br>
vessabhuṃ vijitāvinaṃ;<br>
Pasannacitto sumano,<br>
buddhaseṭṭhamavandahaṃ.</p>
<p><a class='sc' id='2'></a><a class='ms' id='p_20Ap1_2965'></a><a class='msdiv' id='msdiv49'></a>Ekattiṃse ito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
vandanāya idaṃ phalaṃ.</p>
<p><a class='sc' id='3'></a><a class='ms' id='p_20Ap1_2966'></a><a class='msdiv' id='msdiv50'></a>Catuvīsatikappamhi,<br>
vikatānandanāmako;<br>
Sattaratanasampanno,<br>
cakkavattī mahabbalo.</p>
<p><a class='sc' id='4'></a><a class='ms' id='p_20Ap1_2967'></a><a class='msdiv' id='msdiv51'></a>Paṭisambhidā catasso,<br>
… pe …<br>
kataṃ buddhassa sāsanaṃ”. (2419)</p>
</blockquote>
<p><a class='sc' id='5'></a><a class='ms' id='p_20Ap1_2968'></a>Itthaṃ sudaṃ āyasmā ekavandaniyo thero imā gāthāyo abhāsitthāti.</p>
<p class='endsutta'><a class='sc' id='6'></a><a class='ms' id='p_20Ap1_2969'></a>Ekavandaniyattherassāpadānaṃ dasamaṃ.</p>
<p class='endsection'><a class='sc' id='7'></a><a class='ms' id='p_20Ap1_2970'></a><span class='var' id='note751' title='ālambanadāyakavaggo (bj, s2, s3, pts1)'>Ālambaṇadāyakavaggo</span> tevīsatimo.</p>
<p class='uddana-intro'><a class='sc' id='8'></a><a class='ms' id='p_20Ap1_2971'></a>Tassuddānaṃ</p>
<blockquote class='uddanagatha'>
<p><a class='sc' id='9'></a><a class='ms' id='p_20Ap1_2972'></a>Ālambaṇañca ajinaṃ,<br>
maṃsadārakkhadāyako;<br>
Abyādhi <span class='var' id='note752' title='vakula (s2, s3) | caṅkolaṃ (pts1) | bakuḷaṃ (mr)'>aṅkolaṃ</span> soṇṇaṃ,<br>
miñjaāveḷavandanaṃ;<br>
Pañcapaññāsa gāthāyo,<br>
gaṇitā atthadassibhi.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
