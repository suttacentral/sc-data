<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap105' lang='pli'>
<header>
<ul>
<li class='division'>Therāpadāna</li>
<li>Bhikkhadāyivagga</li>
</ul>
<h1>3. Uppalahatthiyattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_1868'></a><a class='msdiv' id='msdiv13'></a>“Tivarāyaṃ nivāsīhaṃ,<br>
ahosiṃ māliko tadā;<br>
Addasaṃ virajaṃ buddhaṃ,<br>
siddhatthaṃ <span class='var' id='note508' title='lokanāyakaṃ (bj)'>lokapūjitaṃ</span>.</p>
<p><a class='sc' id='2'></a><a class='ms' id='p_20Ap1_1869'></a><a class='msdiv' id='msdiv14'></a>Pasannacitto sumano,<br>
pupphahatthamadāsahaṃ;<br>
Yattha yatthupapajjāmi,<br>
tassa kammassa vāhasā.</p>
<p><a class='sc' id='3'></a><a class='ms' id='p_20Ap1_1870'></a><a class='msdiv' id='msdiv15'></a>Anubhomi phalaṃ iṭṭhaṃ,<br>
pubbe sukatamattano;<br>
Parikkhitto sumallehi,<br>
pupphadānassidaṃ phalaṃ.</p>
<p><a class='sc' id='4'></a><a class='ms' id='p_20Ap1_1871'></a><a class='msdiv' id='msdiv16'></a>Catunnavutito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
<span class='var' id='note509' title='buddhapūjāyidaṃ (bj, s2, s3, pts1)'>pupphapūjāyidaṃ</span> phalaṃ.</p>
<p><a class='sc' id='5'></a><a class='ms' id='p_20Ap1_1872'></a><a class='msdiv' id='msdiv17'></a>Catunnavutupādāya,<br>
ṭhapetvā vattamānakaṃ;<br>
Pañcarājasatā tattha,<br>
<span class='var' id='note510' title='najjupamasanāmakā (bj, s2, s3, pts1)'>najjasamasanāmakā</span>.</p>
<p><a class='sc' id='6'></a><a class='ms' id='p_20Ap1_1873'></a><a class='msdiv' id='msdiv18'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='7'></a><a class='ms' id='p_20Ap1_1874'></a>Itthaṃ sudaṃ āyasmā uppalahatthiyo thero imā gāthāyo abhāsitthāti.</p>
<p class='endsutta'><a class='sc' id='8'></a><a class='ms' id='p_20Ap1_1875'></a>Uppalahatthiyattherassāpadānaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
