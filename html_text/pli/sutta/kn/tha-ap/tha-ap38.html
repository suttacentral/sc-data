<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap38' lang='pli'>
<header>
<ul>
<li class='division'>Therāpadāna</li>
<li>Kuṇḍadhānavagga</li>
</ul>
<h1><span class='var' id='note321' title='adhimuttakattherāpadānaṃ (s2, s3)'>6 Adhimuttattheraapadāna</span></h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_1166'></a><a class='msdiv' id='msdiv84'></a>“Nibbute lokanāthamhi,<br>
atthadassīnaruttame;<br>
Upaṭṭhahiṃ bhikkhusaṃghaṃ,<br>
vippasannena cetasā.</p>
<p><a class='sc' id='2'></a><a class='ms' id='p_20Ap1_1167'></a><a class='msdiv' id='msdiv85'></a>Nimantetvā <span class='var' id='note322' title='saṅgharatanaṃ (bj, s2, s3, pts1)'>bhikkhusaṃghaṃ</span>,<br>
Ujubhūtaṃ samāhitaṃ;<br>
Ucchunā maṇḍapaṃ katvā,<br>
Bhojesiṃ saṃghamuttamaṃ.</p>
<p><a class='sc' id='3'></a><a class='ms' id='p_20Ap1_1168'></a><a class='msdiv' id='msdiv86'></a>Yaṃ yaṃ yonupapajjāmi,<br>
devattaṃ atha mānusaṃ;<br>
Sabbe satte <span class='var' id='note323' title='atihomi (pts1) | atibhomi (mr)'>abhibhomi</span>,<br>
puññakammassidaṃ phalaṃ.</p>
<p><a class='sc' id='4'></a><a class='ms' id='p_20Ap1_1169'></a><a class='msdiv' id='msdiv87'></a>Aṭṭhārase kappasate,<br>
yaṃ dānamadadiṃ tadā;<br>
Duggatiṃ nābhijānāmi,<br>
ucchudānassidaṃ phalaṃ.</p>
<p><a class='sc' id='5'></a><a class='ms' id='p_20Ap1_1170'></a><a class='msdiv' id='msdiv88'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='6'></a><a class='ms' id='p_20Ap1_1171'></a>Itthaṃ sudaṃ āyasmā <span class='var' id='note324' title='adhimuttako (s2, s3)'>adhimutto</span> thero imā gāthāyo abhāsitthāti.</p>
<p class='endsutta'><a class='sc' id='7'></a><a class='ms' id='p_20Ap1_1172'></a>Adhimuttattherassāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
