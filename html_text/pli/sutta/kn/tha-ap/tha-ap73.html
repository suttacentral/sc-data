<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap73' lang='pli'>
<header>
<ul>
<li class='division'>Therāpadāna</li>
<li>Nāgasamālavagga</li>
</ul>
<h1>1. Nāgasamālattheraapadāna</h1>
</header>
<blockquote class='gatha'>
<p><a class='sc' id='1'></a><a class='pts' id='pts1.119'></a><a class='ms' id='p_20Ap1_1589'></a><a class='msdiv' id='msdiv1'></a>“<span class='var' id='note436' title='apāṭaliṃ (si, pts1, c1)'>Āpāṭaliṃ</span> ahaṃ pupphaṃ,<br>
ujjhitaṃ sumahāpathe;<br>
Thūpamhi abhiropesiṃ,<br>
sikhino lokabandhuno.</p>
<p><a class='sc' id='2'></a><a class='ms' id='p_20Ap1_1590'></a><a class='msdiv' id='msdiv2'></a>Ekattiṃse ito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
thūpapūjāyidaṃ phalaṃ.</p>
<p><a class='sc' id='3'></a><a class='ms' id='p_20Ap1_1591'></a><a class='msdiv' id='msdiv3'></a>Ito pannarase kappe,<br>
<span class='var' id='note437' title='pupphiyo (s2, s3)'>bhūmiyo</span> nāma khattiyo;<br>
Sattaratanasampanno,<br>
cakkavattī mahabbalo.</p>
<p><a class='sc' id='4'></a><a class='ms' id='p_20Ap1_1592'></a><a class='msdiv' id='msdiv4'></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='sc' id='5'></a><a class='ms' id='p_20Ap1_1593'></a>Itthaṃ sudaṃ āyasmā nāgasamālo thero imā gāthāyo abhāsitthāti.</p>
<p class='endsutta'><a class='sc' id='6'></a><a class='ms' id='p_20Ap1_1594'></a>Nāgasamālattherassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
