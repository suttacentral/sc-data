<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap201' lang='pli'>
<header>
<ul>
<li class='division'>Therāpadāna</li>
<li>Tamālapupphiyavagga</li>
</ul>
<h1><span class='var' id='note700' title='kiṅkaṇipupphiyattherāpadānaṃ (bj) | tikaṇḍipupphiyattherāpadānaṃ (s2, s3, pts1)'>9 Kiṃkaṇikapupphiyattheraapadāna</span></h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_2728'></a><a class='msdiv' id='msdiv47'></a>“Sumaṅgaloti nāmena,<br>
sayambhū aparājito;<br>
Pavanā nikkhamitvāna,<br>
nagaraṃ pāvisī jino.</p>
<p><a class='sc' id='2'></a><a class='ms' id='p_20Ap1_2729'></a><a class='msdiv' id='msdiv48'></a>Piṇḍacāraṃ caritvāna,<br>
nikkhamma nagarā muni;<br>
Katakiccova sambuddho,<br>
so vasī vanamantare.</p>
<p><a class='sc' id='3'></a><a class='pts' id='pts1.202'></a><a class='ms' id='p_20Ap1_2730'></a><a class='msdiv' id='msdiv49'></a><span class='var' id='note701' title='tikaṇḍipupphaṃ (s2, s3, pts1)'>Kiṃkaṇipupphaṃ</span> paggayha,<br>
buddhassa abhiropayiṃ;<br>
Pasannacitto sumano,<br>
sayambhussa mahesino.</p>
<p><a class='sc' id='4'></a><a class='ms' id='p_20Ap1_2731'></a><a class='msdiv' id='msdiv50'></a>Catunnavutito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='sc' id='5'></a><a class='ms' id='p_20Ap1_2732'></a><a class='msdiv' id='msdiv51'></a>Chaḷāsītimhito kappe,<br>
apilāsisanāmako;<br>
Sattaratanasampanno,<br>
cakkavattī mahabbalo.</p>
<p><a class='sc' id='6'></a><a class='ms' id='p_20Ap1_2733'></a><a class='msdiv' id='msdiv52'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='7'></a><a class='ms' id='p_20Ap1_2734'></a>Itthaṃ sudaṃ āyasmā <span class='var' id='note702' title='kiṅkaṇipupphiyo (bj) | tikaṇḍipupphiyo (s2, s3, pts1)'>kiṃkaṇikapupphiyo</span> thero imā gāthāyo abhāsitthāti.</p>
<p class='endsutta'><a class='sc' id='8'></a><a class='ms' id='p_20Ap1_2735'></a>Kiṃkaṇikapupphiyattherassāpadānaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
