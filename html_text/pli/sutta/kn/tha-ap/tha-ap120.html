<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap120' lang='pli'>
<header>
<ul>
<li class='division'>Therāpadāna</li>
<li>Mahāparivāravagga</li>
</ul>
<h1>8. Maggasaññakattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_2020'></a><a class='msdiv' id='msdiv66'></a>“Padumuttarabuddhassa,<br>
sāvakā vanacārino;<br>
Vippanaṭṭhā brahāraññe,<br>
andhāva <span class='var' id='note543' title='anusūyare (bj)'>anusuyyare</span>.</p>
<p><a class='sc' id='2'></a><a class='ms' id='p_20Ap1_2021'></a><a class='msdiv' id='msdiv67'></a>Anussaritvā sambuddhaṃ,<br>
padumuttaranāyakaṃ;<br>
Tassa te munino puttā,<br>
vippanaṭṭhā mahāvane.</p>
<p><a class='sc' id='3'></a><a class='ms' id='p_20Ap1_2022'></a><a class='msdiv' id='msdiv68'></a>Bhavanā oruhitvāna,<br>
agamiṃ bhikkhusantikaṃ;<br>
Tesaṃ maggañca ācikkhiṃ,<br>
bhojanañca adāsahaṃ.</p>
<p><a class='sc' id='4'></a><a class='ms' id='p_20Ap1_2023'></a><a class='msdiv' id='msdiv69'></a>Tena kammena dvipadinda,<br>
lokajeṭṭha narāsabha;<br>
Jātiyā sattavassohaṃ,<br>
arahattamapāpuṇiṃ.</p>
<p><a class='sc' id='5'></a><a class='ms' id='p_20Ap1_2024'></a><a class='msdiv' id='msdiv70'></a>Sacakkhū nāma nāmena,<br>
dvādasa cakkavattino;<br>
Sattaratanasampannā,<br>
pañcakappasate ito.</p>
<p><a class='sc' id='6'></a><a class='pts' id='pts1.153'></a><a class='ms' id='p_20Ap1_2025'></a><a class='msdiv' id='msdiv71'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='7'></a><a class='ms' id='p_20Ap1_2026'></a>Itthaṃ sudaṃ āyasmā maggasaññako thero imā gāthāyo abhāsitthāti.</p>
<p class='endsutta'><a class='sc' id='8'></a><a class='ms' id='p_20Ap1_2027'></a>Maggasaññakattherassāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
