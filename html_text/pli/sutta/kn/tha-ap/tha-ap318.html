<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap318' lang='pli'>
<header>
<ul>
<li class='division'>Therāpadāna</li>
<li>Ārakkhadāyakavagga</li>
</ul>
<h1><span class='var' id='note876' title='āsanatthavikattherāpadānaṃ (bj, s2, s3, pts1)'>6 Āsanasanthavikattheraapadāna</span></h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_3541'></a><a class='msdiv' id='msdiv26'></a>“Cetiyaṃ uttamaṃ nāma,<br>
sikhino lokabandhuno;<br>
Araññe irīṇe vane,<br>
andhāhiṇḍāmahaṃ tadā.</p>
<p><a class='sc' id='2'></a><a class='ms' id='p_20Ap1_3542'></a><a class='msdiv' id='msdiv27'></a>Pavanā nikkhamantena,<br>
diṭṭhaṃ sīhāsanaṃ mayā;<br>
Ekaṃsaṃ añjaliṃ katvā,<br>
<span class='var' id='note877' title='thavissaṃ (bj, pts1)'>santhaviṃ</span> lokanāyakaṃ.</p>
<p><a class='sc' id='3'></a><a class='ms' id='p_20Ap1_3543'></a><a class='msdiv' id='msdiv28'></a>Divasabhāgaṃ thavitvāna,<br>
buddhaṃ lokagganāyakaṃ;<br>
Haṭṭho haṭṭhena cittena,<br>
imaṃ vācaṃ udīrayiṃ.</p>
<p><a class='sc' id='4'></a><a class='ms' id='p_20Ap1_3544'></a><a class='msdiv' id='msdiv29'></a>‘Namo te purisājañña,<br>
namo te purisuttama;<br>
Sabbaññūsi mahāvīra,<br>
lokajeṭṭha narāsabha’.</p>
<p><a class='sc' id='5'></a><a class='ms' id='p_20Ap1_3545'></a><a class='msdiv' id='msdiv30'></a>Abhitthavitvā sikhinaṃ,<br>
nimittakaraṇenahaṃ;<br>
Āsanaṃ abhivādetvā,<br>
pakkāmiṃ uttarāmukho.</p>
<p><a class='sc' id='6'></a><a class='ms' id='p_20Ap1_3546'></a><a class='msdiv' id='msdiv31'></a>Ekattiṃse ito kappe,<br>
yaṃ thaviṃ vadataṃ varaṃ;<br>
Duggatiṃ nābhijānāmi,<br>
thomanāya idaṃ phalaṃ.</p>
<p><a class='sc' id='7'></a><a class='ms' id='p_20Ap1_3547'></a><a class='msdiv' id='msdiv32'></a>Sattavīse ito kappe,<br>
atulā satta āsu te;<br>
Sattaratanasampannā,<br>
cakkavattī mahabbalā.</p>
<p><a class='sc' id='8'></a><a class='ms' id='p_20Ap1_3548'></a><a class='msdiv' id='msdiv33'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='9'></a><a class='ms' id='p_20Ap1_3549'></a>Itthaṃ sudaṃ āyasmā <span class='var' id='note878' title='āsanatthaviko (bj, s2, s3, pts1) | āsanathaviko (mr) | āsanasanthavako (?)'>āsanasanthaviko</span> thero imā gāthāyo abhāsitthāti.</p>
<p class='endsutta'><a class='sc' id='10'></a><a class='ms' id='p_20Ap1_3550'></a>Āsanasanthavikattherassāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
