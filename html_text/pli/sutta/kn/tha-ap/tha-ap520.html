<!DOCTYPE html>
<html>
<head>
<meta charset="utf-8">
<meta author="Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pli">
<section class="sutta" id="tha-ap520">
<article>
<div class="hgroup">
<p class="division">Therāpadāna</p>
<p>Phaladāyakavagga</p>
<h1>8. Ghosasaññakattheraapadāna</h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_6748"></a><a class="msdiv" id="msdiv44"></a>“Migaluddo pure āsiṃ,<br>
araññe vipine ahaṃ;<br>
Addasaṃ virajaṃ buddhaṃ,<br>
devasaṅghapurakkhataṃ.</p>
<p><a class="sc" id="2"></a><a class="ms" id="p_20Ap1_6749"></a><a class="msdiv" id="msdiv45"></a>Catusaccaṃ pakāsentaṃ,<br>
desentaṃ amataṃ padaṃ;<br>
Assosiṃ madhuraṃ dhammaṃ,<br>
sikhino lokabandhuno.</p>
<p><a class="sc" id="3"></a><a class="ms" id="p_20Ap1_6750"></a><a class="msdiv" id="msdiv46"></a>Ghose cittaṃ pasādesiṃ,<br>
asamappaṭipuggale;<br>
Tattha cittaṃ pasādetvā,<br>
<span class="var" id="note1603" title="atariṃ (bj, pts1)">uttariṃ</span> duttaraṃ bhavaṃ.</p>
<p><a class="sc" id="4"></a><a class="ms" id="p_20Ap1_6751"></a><a class="msdiv" id="msdiv47"></a>Ekatiṃse ito kappe,<br>
yaṃ saññamalabhiṃ tadā;<br>
Duggatiṃ nābhijānāmi,<br>
ghosasaññāyidaṃ phalaṃ.</p>
<p><a class="sc" id="5"></a><a class="ms" id="p_20Ap1_6752"></a><a class="msdiv" id="msdiv48"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="6"></a><a class="ms" id="p_20Ap1_6753"></a><a class="msdiv" id="msdiv49"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="7"></a><a class="ms" id="p_20Ap1_6754"></a><a class="msdiv" id="msdiv50"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="8"></a><a class="ms" id="p_20Ap1_6755"></a>Itthaṃ sudaṃ āyasmā ghosasaññako thero imā gāthāyo abhāsitthāti.</p>
<p class="endsutta"><a class="sc" id="9"></a><a class="ms" id="p_20Ap1_6756"></a>Ghosasaññakattherassāpadānaṃ aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p>
</aside>
</section>
</div>
</body>
</html>
