<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap382' lang='pli'>
<header>
<ul>
<li class='division'>Therāpadāna</li>
<li>Bodhivandanavagga</li>
</ul>
<h1>10. Kāsumāriphaladāyakattheraapadāna</h1>
</header>
<blockquote class='gatha'>
<p><a class='sc' id='1'></a><a class='pts' id='pts1.294'></a><a class='ms' id='p_20Ap1_4166'></a><a class='msdiv' id='msdiv53'></a>“Kaṇikāraṃva jotantaṃ,<br>
nisinnaṃ pabbatantare;<br>
Addasaṃ virajaṃ buddhaṃ,<br>
lokajeṭṭhaṃ narāsabhaṃ.</p>
<p><a class='sc' id='2'></a><a class='ms' id='p_20Ap1_4167'></a><a class='msdiv' id='msdiv54'></a>Pasannacitto sumano,<br>
sire katvāna añjaliṃ;<br>
Kāsumāriphalaṃ gayha,<br>
buddhaseṭṭhassadāsahaṃ.</p>
<p><a class='sc' id='3'></a><a class='ms' id='p_20Ap1_4168'></a><a class='msdiv' id='msdiv55'></a>Ekattiṃse ito kappe,<br>
yaṃ phalamadadiṃ ahaṃ;<br>
Duggatiṃ nābhijānāmi,<br>
phaladānassidaṃ phalaṃ.</p>
<p><a class='sc' id='4'></a><a class='ms' id='p_20Ap1_4169'></a><a class='msdiv' id='msdiv56'></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='sc' id='5'></a><a class='ms' id='p_20Ap1_4170'></a><a class='msdiv' id='msdiv57'></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='sc' id='6'></a><a class='ms' id='p_20Ap1_4171'></a><a class='msdiv' id='msdiv58'></a>Paṭisambhidā catasso,<br>
… pe …<br>
kataṃ buddhassa sāsanaṃ”. (3271)</p>
</blockquote>
<p><a class='sc' id='7'></a><a class='ms' id='p_20Ap1_4172'></a>Itthaṃ sudaṃ āyasmā kāsumāriphaladāyako thero imā gāthāyo abhāsitthāti.</p>
<p class='endsutta'><a class='sc' id='8'></a><a class='ms' id='p_20Ap1_4173'></a>Kāsumāriphaladāyakattherassāpadānaṃ dasamaṃ.</p>
<p class='endsection'><a class='sc' id='9'></a><a class='ms' id='p_20Ap1_4174'></a><span class='var' id='note1013' title='bodhivandakavaggo (bj, pts1)'>Bodhivandanavaggo</span> aṭṭhatiṃsatimo.</p>
<p class='uddana-intro'><a class='sc' id='10'></a><a class='ms' id='p_20Ap1_4175'></a>Tassuddānaṃ</p>
<blockquote class='uddanagatha'>
<p><a class='sc' id='11'></a><a class='ms' id='p_20Ap1_4176'></a>Bodhi pāṭali uppalī,<br>
paṭṭi ca sattapaṇṇiyo;<br>
Gandhamuṭṭhi ca citako,<br>
tālaṃ sumanadāmako;<br>
Kāsumāriphalī ceva,<br>
gāthā ekūnasaṭṭhikā.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
