<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap160' lang='pli'>
<header>
<ul>
<li class='division'>Therāpadāna</li>
<li>Bandhujīvakavagga</li>
</ul>
<h1>8. Nāgapupphiyattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_2405'></a><a class='msdiv' id='msdiv39'></a>“Suvaccho nāma nāmena,<br>
brāhmaṇo mantapāragū;<br>
Purakkhato sasissehi,<br>
vasate pabbatantare.</p>
<p><a class='sc' id='2'></a><a class='ms' id='p_20Ap1_2406'></a><a class='msdiv' id='msdiv40'></a>Padumuttaro nāma jino,<br>
āhutīnaṃ paṭiggaho;<br>
Mamuddharitukāmo so,<br>
āgacchi mama santikaṃ.</p>
<p><a class='sc' id='3'></a><a class='ms' id='p_20Ap1_2407'></a><a class='msdiv' id='msdiv41'></a>Vehāsamhi caṅkamati,<br>
dhūpāyati jalate tathā;<br>
Hāsaṃ mamaṃ viditvāna,<br>
pakkāmi pācināmukho.</p>
<p><a class='sc' id='4'></a><a class='ms' id='p_20Ap1_2408'></a><a class='msdiv' id='msdiv42'></a>Tañca acchariyaṃ disvā,<br>
abbhutaṃ lomahaṃsanaṃ;<br>
Nāgapupphaṃ gahetvāna,<br>
gatamaggamhi okiriṃ.</p>
<p><a class='sc' id='5'></a><a class='ms' id='p_20Ap1_2409'></a><a class='msdiv' id='msdiv43'></a>Satasahassito kappe,<br>
yaṃ pupphaṃ okiriṃ ahaṃ;<br>
Tena cittappasādena,<br>
duggatiṃ nupapajjahaṃ.</p>
<p><a class='sc' id='6'></a><a class='ms' id='p_20Ap1_2410'></a><a class='msdiv' id='msdiv44'></a><span class='var' id='note634' title='ekatiṃse kappasate (bj) | ekatiṃse ito kappe (s2, s3)'>Ekattiṃse kappasate</span>,<br>
rājā āsi mahāraho;<br>
Sattaratanasampanno,<br>
cakkavattī mahabbalo.</p>
<p><a class='sc' id='7'></a><a class='ms' id='p_20Ap1_2411'></a><a class='msdiv' id='msdiv45'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='8'></a><a class='ms' id='p_20Ap1_2412'></a>Itthaṃ sudaṃ āyasmā nāgapupphiyo thero imā gāthāyo abhāsitthāti.</p>
<p class='endsutta'><a class='sc' id='9'></a><a class='ms' id='p_20Ap1_2413'></a>Nāgapupphiyattherassāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
