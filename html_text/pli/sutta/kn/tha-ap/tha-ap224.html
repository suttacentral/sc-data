<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap224' lang='pli'>
<header>
<ul>
<li class='division'>Therāpadāna</li>
<li>Ālambaṇadāyakavagga</li>
</ul>
<h1>2. Ajinadāyakattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_2906'></a><a class='msdiv' id='msdiv6'></a>“Ekattiṃse ito kappe,<br>
gaṇasatthārako ahaṃ;<br>
Addasaṃ virajaṃ buddhaṃ,<br>
āhutīnaṃ paṭiggahaṃ.</p>
<p><a class='sc' id='2'></a><a class='ms' id='p_20Ap1_2907'></a><a class='msdiv' id='msdiv7'></a>Cammakhaṇḍaṃ mayā dinnaṃ,<br>
sikhino lokabandhuno;<br>
Tena kammena dvipadinda,<br>
lokajeṭṭha narāsabha.</p>
<p><a class='sc' id='3'></a><a class='pts' id='pts1.214'></a><a class='ms' id='p_20Ap1_2908'></a><a class='msdiv' id='msdiv8'></a>Sampattiṃ anubhotvāna,<br>
kilese jhāpayiṃ ahaṃ;<br>
Dhāremi antimaṃ dehaṃ,<br>
sammāsambuddhasāsane.</p>
<p><a class='sc' id='4'></a><a class='ms' id='p_20Ap1_2909'></a><a class='msdiv' id='msdiv9'></a>Ekattiṃse ito kappe,<br>
ajinaṃ yaṃ adāsahaṃ;<br>
Duggatiṃ nābhijānāmi,<br>
ajinassa idaṃ phalaṃ.</p>
<p><a class='sc' id='5'></a><a class='ms' id='p_20Ap1_2910'></a><a class='msdiv' id='msdiv10'></a>Ito pañcamake kappe,<br>
rājā āsiṃ sudāyako;<br>
Sattaratanasampanno,<br>
cakkavattī mahabbalo.</p>
<p><a class='sc' id='6'></a><a class='ms' id='p_20Ap1_2911'></a><a class='msdiv' id='msdiv11'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='7'></a><a class='ms' id='p_20Ap1_2912'></a>Itthaṃ sudaṃ āyasmā ajinadāyako thero imā gāthāyo abhāsitthāti.</p>
<p class='endsutta'><a class='sc' id='8'></a><a class='ms' id='p_20Ap1_2913'></a>Ajinadāyakattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
