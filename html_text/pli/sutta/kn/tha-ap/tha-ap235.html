<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap235' lang='pli'>
<header>
<ul>
<li class='division'>Therāpadāna</li>
<li>Udakāsanavagga</li>
</ul>
<h1>3. Sālapupphiyattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_2985'></a><a class='msdiv' id='msdiv9'></a>“Aruṇavatiyā nagare,<br>
ahosiṃ pūpiko tadā;<br>
Mama dvārena gacchantaṃ,<br>
sikhinaṃ addasaṃ jinaṃ.</p>
<p><a class='sc' id='2'></a><a class='ms' id='p_20Ap1_2986'></a><a class='msdiv' id='msdiv10'></a>Buddhassa pattaṃ paggayha,<br>
sālapupphaṃ adāsahaṃ;<br>
Sammaggatassa buddhassa,<br>
vippasannena cetasā.</p>
<p><a class='sc' id='3'></a><a class='pts' id='pts1.219'></a><a class='ms' id='p_20Ap1_2987'></a><a class='msdiv' id='msdiv11'></a>Ekattiṃse ito kappe,<br>
<span class='var' id='note755' title='yaṃ khajjakamadāsahaṃ (bj) | yaṃ khajjamabhidāsahaṃ (pts1, mr)'>Yaṃ pupphamabhidāsahaṃ</span>;<br>
Duggatiṃ nābhijānāmi,<br>
Sālapupphassidaṃ phalaṃ.</p>
<p><a class='sc' id='4'></a><a class='ms' id='p_20Ap1_2988'></a><a class='msdiv' id='msdiv12'></a>Ito cuddasakappamhi,<br>
ahosiṃ amitañjalo;<br>
Sattaratanasampanno,<br>
cakkavattī mahabbalo.</p>
<p><a class='sc' id='5'></a><a class='ms' id='p_20Ap1_2989'></a><a class='msdiv' id='msdiv13'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='6'></a><a class='ms' id='p_20Ap1_2990'></a>Itthaṃ sudaṃ āyasmā sālapupphiyo thero imā gāthāyo abhāsitthāti.</p>
<p class='endsutta'><a class='sc' id='7'></a><a class='ms' id='p_20Ap1_2991'></a>Sālapupphiyattherassāpadānaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
