<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap125' lang='pli'>
<header>
<ul>
<li class='division'>Therāpadāna</li>
<li>Sereyyavagga</li>
</ul>
<h1><span class='var' id='note551' title='pāyāsadāyakattherāpadānaṃ (bj, s2, s3, pts1)'>3 Pāyasadāyakattheraapadāna</span></h1>
</header>
<blockquote class='gatha'>
<p><a class='sc' id='1'></a><a class='pts' id='pts1.157'></a><a class='ms' id='p_20Ap1_2083'></a><a class='msdiv' id='msdiv26'></a><span class='var' id='note552' title=' suvaṇṇavaṇṇaṃ ...pe... purakkhataṃ-- evaṃ dutiyantavasena sī , syā2, syā3 potthakesu'>“Suvaṇṇavaṇṇo sambuddho,<br>
Bāttiṃsavaralakkhaṇo;<br>
<span class='var' id='note553' title='padhāno (mr)'>Pavanā</span> abhinikkhanto,<br>
Bhikkhusaṃghapurakkhato</span>.</p>
<p><a class='sc' id='2'></a><a class='ms' id='p_20Ap1_2084'></a><a class='msdiv' id='msdiv27'></a><span class='var' id='note555' title='sahatthā (si, s2, s3, pts1, mr)'>Mahaccā</span> kaṃsapātiyā,<br>
vaḍḍhetvā <span class='var' id='note556' title='pāyāsaṃ (s2, s3, pts1, mr)'>pāyasaṃ</span> ahaṃ;<br>
Āhutiṃ yiṭṭhukāmo so,<br>
upanesiṃ baliṃ ahaṃ.</p>
<p><a class='sc' id='3'></a><a class='ms' id='p_20Ap1_2085'></a><a class='msdiv' id='msdiv28'></a>Bhagavā tamhi samaye,<br>
lokajeṭṭho narāsabho;<br>
Caṅkamaṃ susamārūḷho,<br>
ambare anilāyane.</p>
<p><a class='sc' id='4'></a><a class='ms' id='p_20Ap1_2086'></a><a class='msdiv' id='msdiv29'></a>Tañca acchariyaṃ disvā,<br>
abbhutaṃ lomahaṃsanaṃ;<br>
Ṭhapayitvā kaṃsapātiṃ,<br>
vipassiṃ abhivādayiṃ.</p>
<p><a class='sc' id='5'></a><a class='ms' id='p_20Ap1_2087'></a><a class='msdiv' id='msdiv30'></a>Tuvaṃ <span class='var' id='note557' title='buddhosi (s2, s3)'>devosi</span> sabbaññū,<br>
sadeve sahamānuse;<br>
Anukampaṃ upādāya,<br>
paṭigaṇha mahāmuni.</p>
<p><a class='sc' id='6'></a><a class='ms' id='p_20Ap1_2088'></a><a class='msdiv' id='msdiv31'></a>Paṭiggahesi bhagavā,<br>
sabbaññū lokanāyako;<br>
Mama saṅkappamaññāya,<br>
satthā loke <span class='var' id='note558' title='anuttaro (s2, s3)'>mahāmuni</span>.</p>
<p><a class='sc' id='7'></a><a class='ms' id='p_20Ap1_2089'></a><a class='msdiv' id='msdiv32'></a>Ekanavutito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
<span class='var' id='note559' title='pāyāsassa (bj, s2, s3, pts1, mr)'>pāyasassa</span> idaṃ phalaṃ.</p>
<p><a class='sc' id='8'></a><a class='ms' id='p_20Ap1_2090'></a><a class='msdiv' id='msdiv33'></a>Ekatālīsito kappe,<br>
buddho nāmāsi khattiyo;<br>
Sattaratanasampanno,<br>
cakkavattī mahabbalo.</p>
<p><a class='sc' id='9'></a><a class='ms' id='p_20Ap1_2091'></a><a class='msdiv' id='msdiv34'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='10'></a><a class='ms' id='p_20Ap1_2092'></a>Itthaṃ sudaṃ āyasmā <span class='var' id='note560' title='pāyāsadāyako (bj, s2, s3, pts1, mr)'>pāyasadāyako</span> thero imā gāthāyo abhāsitthāti.</p>
<p class='endsutta'><a class='sc' id='11'></a><a class='ms' id='p_20Ap1_2093'></a>Pāyasadāyakattherassāpadānaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
