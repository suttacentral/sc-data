<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap319' lang='pli'>
<header>
<ul>
<li class='division'>Therāpadāna</li>
<li>Ārakkhadāyakavagga</li>
</ul>
<h1>7. Saddasaññakattheraapadāna</h1>
</header>
<blockquote class='gatha'>
<p><a class='sc' id='1'></a><a class='pts' id='pts1.256'></a><a class='ms' id='p_20Ap1_3551'></a><a class='msdiv' id='msdiv34'></a>“Sudassano mahāvīro,<br>
deseti amataṃ padaṃ;<br>
Parivuto sāvakehi,<br>
vasati gharamuttame.</p>
<p><a class='sc' id='2'></a><a class='ms' id='p_20Ap1_3552'></a><a class='msdiv' id='msdiv35'></a>Tāya vācāya madhurāya,<br>
<span class='var' id='note879' title='saṅgaṇhante (si) | saṅgaṇhanta (pts1)'>saṅgaṇhāti</span> mahājanaṃ;<br>
Ghoso ca vipulo āsi,<br>
<span class='var' id='note880' title='āsaṃso (bj) | āsi so (s2, s3) | asi sa (pts1)'>āsīso</span> devamānuse.</p>
<p><a class='sc' id='3'></a><a class='ms' id='p_20Ap1_3553'></a><a class='msdiv' id='msdiv36'></a>Nigghosasaddaṃ sutvāna,<br>
siddhatthassa mahesino;<br>
Sadde cittaṃ pasādetvā,<br>
avandiṃ lokanāyakaṃ.</p>
<p><a class='sc' id='4'></a><a class='ms' id='p_20Ap1_3554'></a><a class='msdiv' id='msdiv37'></a>Catunnavutito kappe,<br>
yaṃ saññamalabhiṃ tadā;<br>
Duggatiṃ nābhijānāmi,<br>
buddhasaññāyidaṃ phalaṃ.</p>
<p><a class='sc' id='5'></a><a class='ms' id='p_20Ap1_3555'></a><a class='msdiv' id='msdiv38'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='6'></a><a class='ms' id='p_20Ap1_3556'></a>Itthaṃ sudaṃ āyasmā saddasaññako thero imā gāthāyo abhāsitthāti.</p>
<p class='endsutta'><a class='sc' id='7'></a><a class='ms' id='p_20Ap1_3557'></a>Saddasaññakattherassāpadānaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
