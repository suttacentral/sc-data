<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pli">
<section class="sutta" id="tha-ap446">
<article>
<div class="hgroup">
<p class="division">Therāpadāna</p>
<p>Vibhītakavagga</p>
<h1><span class="var" id="note1412" title="bhallātakadāyakattherāpadānaṃ (s2, s3)">4 Bhallātadāyakattheraapadāna</span></h1>
</div>
<blockquote class="gatha">
<p><a class="sc" id="1"></a><a class="pts" id="pts2.398"></a><a class="ms" id="p_20Ap1_5802"></a><a class="msdiv" id="msdiv22"></a>“Suvaṇṇavaṇṇaṃ sambuddhaṃ,<br>
Dvattiṃsavaralakkhaṇaṃ;<br>
<span class="var" id="note1413" title="pavanaggena (bj, s2, s3, pts1)">Vipinaggena</span> gacchantaṃ,<br>
Sālarājaṃva phullitaṃ.</p>
<p><a class="sc" id="2"></a><a class="ms" id="p_20Ap1_5803"></a><a class="msdiv" id="msdiv23"></a>Tiṇattharaṃ paññāpetvā,<br>
buddhaseṭṭhaṃ ayācahaṃ;<br>
‘Anukampatu maṃ buddho,<br>
bhikkhaṃ icchāmi dātave’.</p>
<p><a class="sc" id="3"></a><a class="ms" id="p_20Ap1_5804"></a><a class="msdiv" id="msdiv24"></a>Anukampako kāruṇiko,<br>
atthadassī mahāyaso;<br>
Mama saṅkappamaññāya,<br>
orūhi mama assame.</p>
<p><a class="sc" id="4"></a><a class="ms" id="p_20Ap1_5805"></a><a class="msdiv" id="msdiv25"></a>Orohitvāna sambuddho,<br>
nisīdi paṇṇasanthare;<br>
Bhallātakaṃ gahetvāna,<br>
buddhaseṭṭhassadāsahaṃ.</p>
<p><a class="sc" id="5"></a><a class="ms" id="p_20Ap1_5806"></a><a class="msdiv" id="msdiv26"></a>Mama nijjhāyamānassa,<br>
paribhuñji tadā jino;<br>
Tattha cittaṃ pasādetvā,<br>
abhivandiṃ tadā jinaṃ.</p>
<p><a class="sc" id="6"></a><a class="ms" id="p_20Ap1_5807"></a><a class="msdiv" id="msdiv27"></a>Aṭṭhārase kappasate,<br>
yaṃ phalamadadiṃ tadā;<br>
Duggatiṃ nābhijānāmi,<br>
phaladānassidaṃ phalaṃ.</p>
<p><a class="sc" id="7"></a><a class="ms" id="p_20Ap1_5808"></a><a class="msdiv" id="msdiv28"></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class="sc" id="8"></a><a class="ms" id="p_20Ap1_5809"></a><a class="msdiv" id="msdiv29"></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class="sc" id="9"></a><a class="ms" id="p_20Ap1_5810"></a><a class="msdiv" id="msdiv30"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="10"></a><a class="ms" id="p_20Ap1_5811"></a>Itthaṃ sudaṃ āyasmā <span class="var" id="note1414" title="bhallātakadāyako (s2, s3, pts1)">bhallātadāyako</span> thero imā gāthāyo abhāsitthāti.</p>
<p class="endsutta"><a class="sc" id="11"></a><a class="ms" id="p_20Ap1_5812"></a>Bhallātadāyakattherassāpadānaṃ catutthaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p>
</aside>
</section>
</div>
</body>
</html>
