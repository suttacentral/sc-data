<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap64' lang='pli'>
<header>
<ul>
<li class='division'>Therāpadāna</li>
<li>Sakacintaniyavagga</li>
</ul>
<h1><span class='var' id='note416' title='āpopupphiyattherāpadānaṃ (s2, s3) | āvopupphiyattherāpadānaṃ (pts1)'>2 Avopupphiyattheraapadāna</span></h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_1499'></a><a class='msdiv' id='msdiv7'></a>“Vihārā abhinikkhamma,<br>
<span class='var' id='note417' title='abbhuṭṭhahiya (bj, c1)'>abbhuṭṭhāsi ca</span> caṅkame;<br>
Catusaccaṃ pakāsanto,<br>
<span class='var' id='note418' title='deseti (bj, c1)'>desento</span> amataṃ padaṃ.</p>
<p><a class='sc' id='2'></a><a class='ms' id='p_20Ap1_1500'></a><a class='msdiv' id='msdiv8'></a>Sikhissa giramaññāya,<br>
buddhaseṭṭhassa tādino;<br>
Nānāpupphaṃ gahetvāna,<br>
ākāsamhi samokiriṃ.</p>
<p><a class='sc' id='3'></a><a class='ms' id='p_20Ap1_1501'></a><a class='msdiv' id='msdiv9'></a>Tena kammena dvipadinda,<br>
lokajeṭṭha narāsabha;<br>
Pattomhi acalaṃ ṭhānaṃ,<br>
hitvā jayaparājayaṃ.</p>
<p><a class='sc' id='4'></a><a class='ms' id='p_20Ap1_1502'></a><a class='msdiv' id='msdiv10'></a>Ekattiṃse ito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
pupphapūjāyidaṃ phalaṃ.</p>
<p><a class='sc' id='5'></a><a class='ms' id='p_20Ap1_1503'></a><a class='msdiv' id='msdiv11'></a>Ito vīsatikappamhi,<br>
sumedho nāma khattiyo;<br>
Sattaratanasampanno,<br>
cakkavattī mahabbalo.</p>
<p><a class='sc' id='6'></a><a class='ms' id='p_20Ap1_1504'></a><a class='msdiv' id='msdiv12'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='7'></a><a class='ms' id='p_20Ap1_1505'></a>Itthaṃ sudaṃ āyasmā <span class='var' id='note419' title='āpopupphiyo (s2, s3) | āvopupphiyo (pts1)'>avopupphiyo</span> thero imā gāthāyo abhāsitthāti.</p>
<p class='endsutta'><a class='sc' id='8'></a><a class='ms' id='p_20Ap1_1506'></a>Avopupphiyattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
