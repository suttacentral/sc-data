<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap459' lang='pli'>
<header>
<ul>
<li class='division'>Therāpadāna</li>
<li>Jagatidāyakavagga</li>
</ul>
<h1>7. Ekachattiyattheraapadāna</h1>
</header>
<blockquote class='gatha'>
<p><a class='sc' id='1'></a><a class='pts' id='pts2.405'></a><a class='ms' id='p_20Ap1_5927'></a><a class='msdiv' id='msdiv37'></a>“Aṅgārajātā pathavī,<br>
kukkuḷānugatā mahī;<br>
Padumuttaro bhagavā,<br>
abbhokāsamhi caṅkami.</p>
<p><a class='sc' id='2'></a><a class='ms' id='p_20Ap1_5928'></a><a class='msdiv' id='msdiv38'></a>Paṇḍaraṃ chattamādāya,<br>
addhānaṃ paṭipajjahaṃ;<br>
Tattha disvāna sambuddhaṃ,<br>
vitti me upapajjatha.</p>
<p><a class='sc' id='3'></a><a class='ms' id='p_20Ap1_5929'></a><a class='msdiv' id='msdiv39'></a><span class='var' id='note1436' title='marīcimophunā (s2, s3) | marīcivophuṭā (pts1)'>Marīciyotthaṭā</span> bhūmi,<br>
aṅgārāva mahī ayaṃ;<br>
<span class='var' id='note1437' title='upavāyanti (bj, pts1) | upaṭṭhanti (s2, s3)'>Upahanti</span> mahāvātā,<br>
<span class='var' id='note1438' title='sarīrakāyukhepanā (s2, s3) | sarīrassānukhepanā (pts1)'>sarīrassāsukhepanā</span>.</p>
<p><a class='sc' id='4'></a><a class='ms' id='p_20Ap1_5930'></a><a class='msdiv' id='msdiv40'></a>Sītaṃ uṇhaṃ <span class='var' id='note1439' title='vihanati (s2, s3, mr) | viharanti (pts1)'>vihanantaṃ</span>,<br>
vātātapanivāraṇaṃ;<br>
Paṭiggaṇha imaṃ chattaṃ,<br>
<span class='var' id='note1440' title='passayissāmi (mr)'>phassayissāmi</span> nibbutiṃ.</p>
<p><a class='sc' id='5'></a><a class='ms' id='p_20Ap1_5931'></a><a class='msdiv' id='msdiv41'></a>Anukampako kāruṇiko,<br>
padumuttaro mahāyaso;<br>
Mama saṅkappamaññāya,<br>
paṭiggaṇhi tadā jino.</p>
<p><a class='sc' id='6'></a><a class='ms' id='p_20Ap1_5932'></a><a class='msdiv' id='msdiv42'></a>Tiṃsa kappāni devindo,<br>
devarajjamakārayiṃ;<br>
Satānaṃ pañcakkhattuñca,<br>
cakkavattī ahosahaṃ.</p>
<p><a class='sc' id='7'></a><a class='ms' id='p_20Ap1_5933'></a><a class='msdiv' id='msdiv43'></a>Padesarajjaṃ vipulaṃ,<br>
gaṇanāto asaṅkhiyaṃ;<br>
Anubhomi sakaṃ kammaṃ,<br>
pubbe sukatamattano.</p>
<p><a class='sc' id='8'></a><a class='ms' id='p_20Ap1_5934'></a><a class='msdiv' id='msdiv44'></a>Ayaṃ me pacchimā jāti,<br>
carimo vattate bhavo;<br>
Ajjāpi setacchattaṃ me,<br>
sabbakālaṃ dharīyati.</p>
<p><a class='sc' id='9'></a><a class='ms' id='p_20Ap1_5935'></a><a class='msdiv' id='msdiv45'></a>Satasahassito kappe,<br>
yaṃ chattamadadiṃ tadā;<br>
Duggatiṃ nābhijānāmi,<br>
chattadānassidaṃ phalaṃ.</p>
<p><a class='sc' id='10'></a><a class='ms' id='p_20Ap1_5936'></a><a class='msdiv' id='msdiv46'></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='sc' id='11'></a><a class='ms' id='p_20Ap1_5937'></a><a class='msdiv' id='msdiv47'></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='sc' id='12'></a><a class='ms' id='p_20Ap1_5938'></a><a class='msdiv' id='msdiv48'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='13'></a><a class='ms' id='p_20Ap1_5939'></a>Itthaṃ sudaṃ āyasmā ekachattiyo thero imā gāthāyo abhāsitthāti.</p>
<p class='endsutta'><a class='sc' id='14'></a><a class='ms' id='p_20Ap1_5940'></a>Ekachattiyattherassāpadānaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
