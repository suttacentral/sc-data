<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja478' lang='pli'>
<header>
<ul>
<li class='division'>Jātaka</li>
<li>Terasakanipāta</li>
<li>Ambavagga</li>
</ul>
<h1>478. Dūtajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts4.225'></a><a class='ms' id='p_22J_2441'></a><a class='msdiv' id='msdiv54'></a>“Dūte te <span class='var' id='note1478' title='dūte brāhmaṇa (mr)'>brahme</span> pāhesiṃ,<br>
Gaṅgātīrasmi jhāyato;<br>
Tesaṃ puṭṭho na byākāsi,<br>
Dukkhaṃ <span class='var' id='note1479' title='guyhaṃ mataṃ (bj) | tuyhaṃ mataṃ (s2, s3, mr)'>guyhamataṃ</span> nu te”.</p>
<p><a class='sc' id='2'></a><a class='ms' id='p_22J_2442'></a><a class='msdiv' id='msdiv55'></a>“Sace te dukkhamuppajje,<br>
kāsīnaṃ raṭṭhavaḍḍhana;<br>
Mā kho naṃ tassa akkhāhi,<br>
yo taṃ dukkhā na mocaye.</p>
<p><a class='sc' id='3'></a><a class='ms' id='p_22J_2443'></a><a class='msdiv' id='msdiv56'></a>Yo <span class='var' id='note1480' title='yo ca tathā (pts1)'>tassa</span> dukkhajātassa,<br>
<span class='var' id='note1481' title='ekantaṃ api bhāsato (bj, pts1)'>ekaṅgamapi bhāgaso</span>;<br>
Vippamoceyya dhammena,<br>
kāmaṃ tassa <span class='var' id='note1482' title='pavedaye (bj)'>pavedaya</span>.</p>
<p><a class='sc' id='4'></a><a class='ms' id='p_22J_2444'></a><a class='msdiv' id='msdiv57'></a>Suvijānaṃ siṅgālānaṃ,<br>
sakuṇānañca vassitaṃ;<br>
Manussavassitaṃ rāja,<br>
dubbijānataraṃ tato.</p>
<p><a class='sc' id='5'></a><a class='pts' id='pts4.226'></a><a class='ms' id='p_22J_2445'></a><a class='msdiv' id='msdiv58'></a>Api ce maññatī poso,<br>
ñāti mitto sakhāti vā;<br>
Yo pubbe sumano hutvā,<br>
pacchā sampajjate diso.</p>
<p><a class='sc' id='6'></a><a class='ms' id='p_22J_2446'></a><a class='msdiv' id='msdiv59'></a>Yo attano dukkhamanānupuṭṭho,<br>
Pavedaye jantu akālarūpe;<br>
Ānandino tassa <span class='var' id='note1483' title='bhavanta’mittā (bj, pts1)'>bhavantimittā</span>,<br>
Hitesino tassa dukhī bhavanti.</p>
<p><a class='sc' id='7'></a><a class='ms' id='p_22J_2447'></a><a class='msdiv' id='msdiv60'></a>Kālañca ñatvāna tathāvidhassa,<br>
Medhāvīnaṃ ekamanaṃ viditvā;<br>
Akkheyya <span class='var' id='note1484' title='tippāni (bj, s2, s3, pts1)'>tibbāni</span> parassa dhīro,<br>
Saṇhaṃ giraṃ atthavatiṃ pamuñce.</p>
<p><a class='sc' id='8'></a><a class='ms' id='p_22J_2448'></a><a class='msdiv' id='msdiv61'></a>Sace ca jaññā avisayhamattano,<br>
<span class='var' id='note1485' title='nāyaṃ nīti mayha (bj, pts1)'>Na te hi mayhaṃ</span> sukhāgamāya;<br>
Ekova tibbāni saheyya dhīro,<br>
Saccaṃ hirottappamapekkhamāno.</p>
<p><a class='sc' id='9'></a><a class='pts' id='pts4.227'></a><a class='ms' id='p_22J_2449'></a><a class='msdiv' id='msdiv62'></a>Ahaṃ raṭṭhe vicaranto,<br>
nigame rājadhāniyo;<br>
Bhikkhamāno mahārāja,<br>
ācariyassa dhanatthiko.</p>
<p><a class='sc' id='10'></a><a class='ms' id='p_22J_2450'></a><a class='msdiv' id='msdiv63'></a>Gahapatī rājapurise,<br>
mahāsāle ca brāhmaṇe;<br>
Alatthaṃ satta nikkhāni,<br>
suvaṇṇassa janādhipa;<br>
Te me naṭṭhā mahārāja,<br>
tasmā socāmahaṃ bhusaṃ.</p>
<p><a class='sc' id='11'></a><a class='ms' id='p_22J_2451'></a><a class='msdiv' id='msdiv64'></a>Purisā te mahārāja,<br>
manasānuvicintitā;<br>
Nālaṃ dukkhā pamocetuṃ,<br>
tasmā tesaṃ na byāhariṃ.</p>
<p><a class='sc' id='12'></a><a class='ms' id='p_22J_2452'></a><a class='msdiv' id='msdiv65'></a>Tvañca kho me mahārāja,<br>
manasānuvicintito;<br>
Alaṃ dukkhā pamocetuṃ,<br>
tasmā tuyhaṃ pavedayiṃ”.</p>
<p><a class='sc' id='13'></a><a class='ms' id='p_22J_2453'></a><a class='msdiv' id='msdiv66'></a>“Tassādāsi pasannatto,<br>
kāsīnaṃ raṭṭhavaḍḍhano;<br>
Jātarūpamaye nikkhe,<br>
suvaṇṇassa catuddasā”ti.</p>
</blockquote>
<p class='endsutta'><a class='sc' id='14'></a><a class='ms' id='p_22J_2454'></a>Dūtajātakaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
