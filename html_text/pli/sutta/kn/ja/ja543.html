<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja543' lang='pli'>
<header>
<ul>
<li class='division'>Jātaka</li>
<li>Mahānipāta</li>
<li>Mūgapakkhavagga</li>
</ul>
<h1>543. Bhūridattajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts6.163'></a><a class='ms' id='p_23J_2109'></a><a class='msdiv' id='msdiv784'></a>“Yaṃ kiñci ratanaṃ atthi,<br>
dhataraṭṭhanivesane;<br>
Sabbāni te upayantu,<br>
dhītaraṃ dehi rājino”.</p>
<p><a class='sc' id='2'></a><a class='ms' id='p_23J_2110'></a><a class='msdiv' id='msdiv785'></a>“Na no vivāho nāgehi,<br>
katapubbo kudācanaṃ;<br>
Taṃ vivāhaṃ asaṃyuttaṃ,<br>
kathaṃ amhe karomase”.</p>
<p><a class='sc' id='3'></a><a class='ms' id='p_23J_2111'></a><a class='msdiv' id='msdiv786'></a>“Jīvitaṃ nūna te cattaṃ,<br>
raṭṭhaṃ vā manujādhipa;<br>
Na hi nāge kupitamhi,<br>
ciraṃ jīvanti tādisā.</p>
<p><a class='sc' id='4'></a><a class='ms' id='p_23J_2112'></a><a class='msdiv' id='msdiv787'></a>Yo tvaṃ deva manussosi,<br>
iddhimantaṃ aniddhimā;<br>
Varuṇassa niyaṃputtaṃ,<br>
yāmunaṃ atimaññasi”.</p>
<p><a class='sc' id='5'></a><a class='ms' id='p_23J_2113'></a><a class='msdiv' id='msdiv788'></a>“Nātimaññāmi rājānaṃ,<br>
dhataraṭṭhaṃ yasassinaṃ;<br>
Dhataraṭṭho hi nāgānaṃ,<br>
bahūnamapi issaro.</p>
<p><a class='sc' id='6'></a><a class='ms' id='p_23J_2114'></a><a class='msdiv' id='msdiv789'></a>Ahi mahānubhāvopi,<br>
na me dhītaramāraho;<br>
Khattiyo ca videhānaṃ,<br>
abhijātā samuddajā”.</p>
<p><a class='sc' id='7'></a><a class='pts' id='pts6.165'></a><a class='ms' id='p_23J_2115'></a><a class='msdiv' id='msdiv790'></a>“Kambalassatarā uṭṭhentu,<br>
sabbe nāge nivedaya;<br>
Bārāṇasiṃ pavajjantu,<br>
mā ca <span class='var' id='note1386' title='kiñci (bj, pts1, mr)'>kañci</span> viheṭhayuṃ”.</p>
<p><a class='sc' id='8'></a><a class='ms' id='p_23J_2116'></a><a class='msdiv' id='msdiv791'></a>“Nivesanesu sobbhesu,<br>
rathiyā caccaresu ca;<br>
Rukkhaggesu ca lambantu,<br>
vitatā toraṇesu ca.</p>
<p><a class='sc' id='9'></a><a class='ms' id='p_23J_2117'></a><a class='msdiv' id='msdiv792'></a>Ahampi sabbasetena,<br>
mahatā sumahaṃ puraṃ;<br>
Parikkhipissaṃ bhogehi,<br>
kāsīnaṃ janayaṃ bhayaṃ”.</p>
<p><a class='sc' id='10'></a><a class='pts' id='pts6.166'></a><a class='ms' id='p_23J_2118'></a><a class='msdiv' id='msdiv793'></a>Tassa taṃ vacanaṃ sutvā,<br>
uragānekavaṇṇino;<br>
Bārāṇasiṃ pavajjiṃsu,<br>
na ca kañci viheṭhayuṃ.</p>
<p><a class='sc' id='11'></a><a class='ms' id='p_23J_2119'></a><a class='msdiv' id='msdiv794'></a>Nivesanesu sobbhesu,<br>
rathiyā caccaresu ca;<br>
Rukkhaggesu ca lambiṃsu,<br>
vitatā toraṇesu ca.</p>
<p><a class='sc' id='12'></a><a class='ms' id='p_23J_2120'></a><a class='msdiv' id='msdiv795'></a>Tesu disvāna lambante,<br>
puthū kandiṃsu nāriyo;<br>
Nāge soṇḍikate disvā,<br>
passasante muhuṃ muhuṃ.</p>
<p><a class='sc' id='13'></a><a class='ms' id='p_23J_2121'></a><a class='msdiv' id='msdiv796'></a>Bārāṇasī <span class='var' id='note1387' title='pabyadhitā (bj, c1) | sabyādhitā (s2, s3) | pavyadhitā (pts1)'>pabyathitā</span>,<br>
āturā samapajjatha;<br>
Bāhā paggayha pakkanduṃ,<br>
“dhītaraṃ dehi rājino”.</p>
</blockquote>
<p class='endsection'><a class='sc' id='14'></a><a class='ms' id='p_23J_2122'></a><span class='var' id='note1388' title='(nagarakaṇḍo) (bj)'>()</span></p>
<blockquote class='gatha'>
<p><a class='sc' id='15'></a><a class='pts' id='pts6.171'></a><a class='ms' id='p_23J_2123'></a><a class='msdiv' id='msdiv797'></a>“Pupphābhihārassa vanassa majjhe,<br>
Ko lohitakkho vitatantaraṃso;<br>
Kā kambukāyūradharā suvatthā,<br>
Tiṭṭhanti nāriyo dasa vandamānā.</p>
<p><a class='sc' id='16'></a><a class='ms' id='p_23J_2124'></a><a class='msdiv' id='msdiv798'></a>Ko tvaṃ brahābāhu vanassa majjhe,<br>
Virocasi ghatasittova aggi;<br>
Mahesakkho aññatarosi yakkho,<br>
Udāhu nāgosi mahānubhāvo”.</p>
<p><a class='sc' id='17'></a><a class='ms' id='p_23J_2125'></a><a class='msdiv' id='msdiv799'></a>“Nāgohamasmi iddhimā,<br>
<span class='var' id='note1389' title='tejasī (bj, s2, s3, pts1, mr)'>tejassī</span> duratikkamo;<br>
Ḍaṃseyyaṃ tejasā kuddho,<br>
phītaṃ janapadaṃ api.</p>
<p><a class='sc' id='18'></a><a class='ms' id='p_23J_2126'></a><a class='msdiv' id='msdiv800'></a>Samuddajā hi me mātā,<br>
dhataraṭṭho ca me pitā;<br>
Sudassanakaniṭṭhosmi,<br>
bhūridattoti maṃ vidū.</p>
<p><a class='sc' id='19'></a><a class='pts' id='pts6.172'></a><a class='ms' id='p_23J_2127'></a><a class='msdiv' id='msdiv801'></a>Yaṃ gambhīraṃ sadāvaṭṭaṃ,<br>
rahadaṃ bhismaṃ pekkhasi;<br>
Esa dibyo mamāvāso,<br>
anekasataporiso.</p>
<p><a class='sc' id='20'></a><a class='ms' id='p_23J_2128'></a><a class='msdiv' id='msdiv802'></a>Mayūrakoñcābhirudaṃ,<br>
nīlodaṃ vanamajjhato;<br>
Yamunaṃ pavisa mā bhīto,<br>
khemaṃ <span class='var' id='note1390' title='vattavatiṃ (s2, s3, mr)'>vattavataṃ</span> sivaṃ.</p>
<p><a class='sc' id='21'></a><a class='ms' id='p_23J_2129'></a><a class='msdiv' id='msdiv803'></a>Tattha patto sānucaro,<br>
saha puttena brāhmaṇa;<br>
Pūjito mayhaṃ kāmehi,<br>
sukhaṃ brāhmaṇa vacchasi”.</p>
<p><a class='sc' id='22'></a><a class='ms' id='p_23J_2130'></a><a class='msdiv' id='msdiv804'></a>“Samā samantaparito,<br>
<span class='var' id='note1391' title='bahutatagarā (s2, pts1) | pahutatagarā (s3)'>pahūtatagarā</span> mahī;<br>
Indagopakasañchannā,<br>
sobhati harituttamā.</p>
<p><a class='sc' id='23'></a><a class='ms' id='p_23J_2131'></a><a class='msdiv' id='msdiv805'></a>Rammāni vanacetyāni,<br>
rammā haṃsūpakūjitā;<br>
Opupphāpadmā tiṭṭhanti,<br>
<span class='var' id='note1392' title='pokkharaññā (s2, s3, pts1)'>pokkharañño</span> sunimmitā.</p>
<p><a class='sc' id='24'></a><a class='ms' id='p_23J_2132'></a><a class='msdiv' id='msdiv806'></a>Aṭṭhaṃsā sukatā thambhā,<br>
sabbe veḷuriyāmayā;<br>
Sahassathambhā pāsādā,<br>
pūrā kaññāhi jotare.</p>
<p><a class='sc' id='25'></a><a class='pts' id='pts6.174'></a><a class='ms' id='p_23J_2133'></a><a class='msdiv' id='msdiv807'></a>Vimānaṃ upapannosi,<br>
dibyaṃ puññehi attano;<br>
Asambādhaṃ sivaṃ rammaṃ,<br>
accantasukhasaṃhitaṃ.</p>
<p><a class='sc' id='26'></a><a class='ms' id='p_23J_2134'></a><a class='msdiv' id='msdiv808'></a>Maññe sahassanettassa,<br>
vimānaṃ nābhikaṅkhasi;<br>
Iddhī hi tyāyaṃ vipulā,<br>
sakkasseva jutīmato”.</p>
<p><a class='sc' id='27'></a><a class='ms' id='p_23J_2135'></a><a class='msdiv' id='msdiv809'></a>“Manasāpi na pattabbo,<br>
ānubhāvo jutīmato;<br>
Paricārayamānānaṃ,<br>
<span class='var' id='note1393' title='indānaṃ (s2, s3, mr)'>saindānaṃ</span> vasavattinaṃ.</p>
<p><a class='sc' id='28'></a><a class='ms' id='p_23J_2136'></a><a class='msdiv' id='msdiv810'></a>Taṃ vimānaṃ abhijjhāya,<br>
amarānaṃ sukhesinaṃ;<br>
Uposathaṃ upavasanto,<br>
semi vammikamuddhani”.</p>
<p><a class='sc' id='29'></a><a class='pts' id='pts6.175'></a><a class='ms' id='p_23J_2137'></a><a class='msdiv' id='msdiv811'></a>“Ahañca migamesāno,<br>
saputto pāvisiṃ vanaṃ;<br>
Taṃ maṃ mataṃ vā jīvaṃ vā,<br>
nābhivedenti ñātakā.</p>
<p><a class='sc' id='30'></a><a class='ms' id='p_23J_2138'></a><a class='msdiv' id='msdiv812'></a>Āmantaye bhūridattaṃ,<br>
kāsiputtaṃ yasassinaṃ;<br>
Tayā no samanuññātā,<br>
api passemu ñātake”.</p>
<p><a class='sc' id='31'></a><a class='ms' id='p_23J_2139'></a><a class='msdiv' id='msdiv813'></a>“Eso hi vata me chando,<br>
yaṃ vasesi mamantike;<br>
Na hi etādisā kāmā,<br>
sulabhā honti mānuse.</p>
<p><a class='sc' id='32'></a><a class='ms' id='p_23J_2140'></a><a class='msdiv' id='msdiv814'></a>Sace tvaṃ nicchase vatthuṃ,<br>
mama kāmehi pūjito;<br>
Mayā tvaṃ samanuññāto,<br>
sotthiṃ passāhi ñātake”.</p>
<p><a class='sc' id='33'></a><a class='ms' id='p_23J_2141'></a><a class='msdiv' id='msdiv815'></a>“Dhārayimaṃ maṇiṃ dibyaṃ,<br>
pasuṃ putte ca vindati;<br>
Arogo sukhito <span class='var' id='note1394' title='hohi (s2, s3)'>hoti</span>,<br>
gacchevādāya brāhmaṇa”.</p>
<p><a class='sc' id='34'></a><a class='ms' id='p_23J_2142'></a><a class='msdiv' id='msdiv816'></a>“Kusalaṃ paṭinandāmi,<br>
bhūridatta vaco tava;<br>
Pabbajissāmi jiṇṇosmi,<br>
na kāme abhipatthaye”.</p>
<p><a class='sc' id='35'></a><a class='ms' id='p_23J_2143'></a><a class='msdiv' id='msdiv817'></a>“Brahmacariyassa ce bhaṅgo,<br>
hoti bhogehi kāriyaṃ;<br>
Avikampamāno eyyāsi,<br>
bahuṃ dassāmi te dhanaṃ”.</p>
<p><a class='sc' id='36'></a><a class='pts' id='pts6.176'></a><a class='ms' id='p_23J_2144'></a><a class='msdiv' id='msdiv818'></a>“Kusalaṃ paṭinandāmi,<br>
bhūridatta vaco tava;<br>
Punapi āgamissāmi,<br>
sace attho bhavissati”.</p>
<p><a class='sc' id='37'></a><a class='ms' id='p_23J_2145'></a><a class='msdiv' id='msdiv819'></a>Idaṃ vatvā bhūridatto,<br>
Pesesi caturo jane;<br>
“Etha gacchatha uṭṭhetha,<br>
Khippaṃ pāpetha brāhmaṇaṃ”.</p>
<p><a class='sc' id='38'></a><a class='ms' id='p_23J_2146'></a><a class='msdiv' id='msdiv820'></a>Tassa taṃ vacanaṃ sutvā,<br>
uṭṭhāya caturo janā;<br>
Pesitā bhūridattena,<br>
khippaṃ pāpesu brāhmaṇaṃ.</p>
</blockquote>
<p class='endsection'><a class='sc' id='39'></a><a class='ms' id='p_23J_2147'></a><span class='var' id='note1395' title='(vanappavesakaṇḍo) (bj)'>()</span></p>
<blockquote class='gatha'>
<p><a class='sc' id='40'></a><a class='pts' id='pts6.179'></a><a class='ms' id='p_23J_2148'></a><a class='msdiv' id='msdiv821'></a>“Maṇiṃ paggayha maṅgalyaṃ,<br>
<span class='var' id='note1396' title='sādhucittaṃ (pts1)'>sādhuvittaṃ</span> manoramaṃ;<br>
Selaṃ byañjanasampannaṃ,<br>
ko imaṃ maṇimajjhagā”.</p>
<p><a class='sc' id='41'></a><a class='pts' id='pts6.180'></a><a class='ms' id='p_23J_2149'></a><a class='msdiv' id='msdiv822'></a>“Lohitakkhasahassāhi,<br>
samantā parivāritaṃ;<br>
Ajja kālaṃ <span class='var' id='note1397' title='padaṃ (bj, pts1)'>pathaṃ</span> gacchaṃ,<br>
ajjhagāhaṃ maṇiṃ imaṃ”.</p>
<p><a class='sc' id='42'></a><a class='ms' id='p_23J_2150'></a><a class='msdiv' id='msdiv823'></a>“<span class='var' id='note1398' title='supaciṇṇo (s2, s3, c1)'>Sūpaciṇṇo</span> ayaṃ selo,<br>
accito <span class='var' id='note1399' title='mahito (bj, s2, s3, pts1, c1)'>mānito</span> sadā;<br>
Sudhārito sunikkhitto,<br>
sabbatthamabhisādhaye.</p>
<p><a class='sc' id='43'></a><a class='ms' id='p_23J_2151'></a><a class='msdiv' id='msdiv824'></a>Upacāravipannassa,<br>
nikkhepe dhāraṇāya vā;<br>
Ayaṃ selo vināsāya,<br>
pariciṇṇo ayoniso.</p>
<p><a class='sc' id='44'></a><a class='ms' id='p_23J_2152'></a><a class='msdiv' id='msdiv825'></a>Na imaṃ <span class='var' id='note1400' title='kusalaṃ (mr)'>akusalo</span> dibyaṃ,<br>
maṇiṃ dhāretumāraho;<br>
Paṭipajja sataṃ nikkhaṃ,<br>
dehimaṃ ratanaṃ mama”.</p>
<p><a class='sc' id='45'></a><a class='ms' id='p_23J_2153'></a><a class='msdiv' id='msdiv826'></a>“Na ca myāyaṃ maṇī keyyo,<br>
<span class='var' id='note1401' title='kehi (mr)'>gohi</span> vā <span class='var' id='note1402' title='ratanena (bj, pts1)'>ratanehi</span> vā;<br>
Selo byañjanasampanno,<br>
neva keyyo maṇī mama”.</p>
<p><a class='sc' id='46'></a><a class='pts' id='pts6.181'></a><a class='ms' id='p_23J_2154'></a><a class='msdiv' id='msdiv827'></a>“No ce tayā maṇī keyyo,<br>
<span class='var' id='note1403' title='kehi (mr)'>gohi</span> vā ratanehi vā;<br>
Atha kena maṇī keyyo,<br>
taṃ me akkhāhi pucchito”.</p>
<p><a class='sc' id='47'></a><a class='ms' id='p_23J_2155'></a><a class='msdiv' id='msdiv828'></a>“Yo me saṃse mahānāgaṃ,<br>
tejassiṃ duratikkamaṃ;<br>
Tassa dajjaṃ imaṃ selaṃ,<br>
jalantamiva tejasā”.</p>
<p><a class='sc' id='48'></a><a class='ms' id='p_23J_2156'></a><a class='msdiv' id='msdiv829'></a>“Ko nu brāhmaṇavaṇṇena,<br>
supaṇṇo patataṃ varo;<br>
Nāgaṃ jigīsamanvesi,<br>
anvesaṃ bhakkhamattano”.</p>
<p><a class='sc' id='49'></a><a class='ms' id='p_23J_2157'></a><a class='msdiv' id='msdiv830'></a>“Nāhaṃ dijādhipo homi,<br>
na diṭṭho garuḷo mayā;<br>
Āsīvisena <span class='var' id='note1404' title='vittosmi (s2, s3, mr)'>vittoti</span>,<br>
vajjo brāhmaṇa maṃ vidū”.</p>
<p><a class='sc' id='50'></a><a class='ms' id='p_23J_2158'></a><a class='msdiv' id='msdiv831'></a>“Kiṃ nu tuyhaṃ balaṃ atthi,<br>
kiṃ sippaṃ vijjate tava;<br>
Kismiṃ vā tvaṃ paratthaddho,<br>
uragaṃ nāpacāyasi”.</p>
<p><a class='sc' id='51'></a><a class='ms' id='p_23J_2159'></a><a class='msdiv' id='msdiv832'></a>“Āraññikassa isino,<br>
cirarattaṃ tapassino;<br>
Supaṇṇo kosiyassakkhā,<br>
visavijjaṃ anuttaraṃ.</p>
<p><a class='sc' id='52'></a><a class='ms' id='p_23J_2160'></a><a class='msdiv' id='msdiv833'></a>Taṃ bhāvitattaññataraṃ,<br>
sammantaṃ pabbatantare;<br>
Sakkaccaṃ taṃ upaṭṭhāsiṃ,<br>
rattindivamatandito.</p>
<p><a class='sc' id='53'></a><a class='ms' id='p_23J_2161'></a><a class='msdiv' id='msdiv834'></a>So tadā pariciṇṇo me,<br>
vattavā brahmacariyavā;<br>
Dibbaṃ pātukarī mantaṃ,<br>
kāmasā bhagavā mama.</p>
<p><a class='sc' id='54'></a><a class='pts' id='pts6.182'></a><a class='ms' id='p_23J_2162'></a><a class='msdiv' id='msdiv835'></a>Tyāhaṃ mante paratthaddho,<br>
nāhaṃ bhāyāmi bhoginaṃ;<br>
Ācariyo visaghātānaṃ,<br>
<span class='var' id='note1405' title='alambānoti (bj) | ālambānoti (pts1) | ālambāyanoti (s2, s3)'>alampānoti</span> maṃ vidū”.</p>
<p><a class='sc' id='55'></a><a class='ms' id='p_23J_2163'></a><a class='msdiv' id='msdiv836'></a>“Gaṇhāmase maṇiṃ tāta,<br>
somadatta vijānahi;<br>
Mā daṇḍena siriṃ pattaṃ,<br>
kāmasā pajahimhase”.</p>
<p><a class='sc' id='56'></a><a class='ms' id='p_23J_2164'></a><a class='msdiv' id='msdiv837'></a>“Sakaṃ nivesanaṃ pattaṃ,<br>
yo taṃ brāhmaṇa pūjayi;<br>
Evaṃ kalyāṇakārissa,<br>
kiṃ mohā dubbhimicchasi.</p>
<p><a class='sc' id='57'></a><a class='ms' id='p_23J_2165'></a><a class='msdiv' id='msdiv838'></a><span class='var' id='note1406' title='sace hi (bj, pts1, mr)'>Sace tvaṃ</span> dhanakāmosi,<br>
<span class='var' id='note1407' title='bhūridatto padissati (s2, s3) | bhūridattaṃ padissasi (mr)'>bhūridatto padassati</span>;<br>
Tameva gantvā yācassu,<br>
bahuṃ dassati te dhanaṃ”.</p>
<p><a class='sc' id='58'></a><a class='ms' id='p_23J_2166'></a><a class='msdiv' id='msdiv839'></a>“Hatthagataṃ pattagataṃ,<br>
nikiṇṇaṃ khādituṃ varaṃ;<br>
Mā no sandiṭṭhiko attho,<br>
somadatta upaccagā”.</p>
<p><a class='sc' id='59'></a><a class='pts' id='pts6.183'></a><a class='ms' id='p_23J_2167'></a><a class='msdiv' id='msdiv840'></a>“Paccati niraye ghore,<br>
<span class='var' id='note1408' title='mahissamavadīyati (bj, pts1) | mahimassa vindrīyati (s2, s3)'>mahissamapi vivarati</span>;<br>
Mittadubbhī hitaccāgī,<br>
<span class='var' id='note1409' title='jīvare cāpi sussare (bj, pts1)'>jīvarevāpi sussati</span>.</p>
<p><a class='sc' id='60'></a><a class='ms' id='p_23J_2168'></a><a class='msdiv' id='msdiv841'></a><span class='var' id='note1410' title='sace hi (bj, pts1, mr)'>Sace tvaṃ</span> dhanakāmosi,<br>
bhūridatto padassati;<br>
Maññe attakataṃ veraṃ,<br>
naciraṃ vedayissasi”.</p>
<p><a class='sc' id='61'></a><a class='ms' id='p_23J_2169'></a><a class='msdiv' id='msdiv842'></a>“Mahāyaññaṃ yajitvāna,<br>
evaṃ sujjhanti brāhmaṇā;<br>
Mahāyaññaṃ yajissāma,<br>
evaṃ mokkhāma pāpakā”.</p>
<p><a class='sc' id='62'></a><a class='ms' id='p_23J_2170'></a><a class='msdiv' id='msdiv843'></a>“Handa dāni apāyāmi,<br>
nāhaṃ ajja tayā saha;<br>
<span class='var' id='note1411' title='padamekaṃ (s2, s3, mr)'>Padampekaṃ</span> na gaccheyyaṃ,<br>
evaṃ kibbisakārinā”.</p>
<p><a class='sc' id='63'></a><a class='ms' id='p_23J_2171'></a><a class='msdiv' id='msdiv844'></a>Idaṃ vatvāna pitaraṃ,<br>
somadatto bahussuto;<br>
Ujjhāpetvāna bhūtāni,<br>
tamhā ṭhānā apakkami.</p>
<p><a class='sc' id='64'></a><a class='pts' id='pts6.184'></a><a class='ms' id='p_23J_2172'></a><a class='msdiv' id='msdiv845'></a>“Gaṇhāhetaṃ mahānāgaṃ,<br>
āharetaṃ maṇiṃ mama;<br>
Indagopakavaṇṇābho,<br>
yassa lohitako siro.</p>
<p><a class='sc' id='65'></a><a class='ms' id='p_23J_2173'></a><a class='msdiv' id='msdiv846'></a>Kappāsapicurāsīva,<br>
eso kāyo <span class='var' id='note1412' title='kāya’ssa dissati (bj, pts1)'>padissati</span>;<br>
Vammikaggagato seti,<br>
taṃ tvaṃ gaṇhāhi brāhmaṇa”.</p>
<p><a class='sc' id='66'></a><a class='ms' id='p_23J_2174'></a><a class='msdiv' id='msdiv847'></a>Athosadhehi dibbehi,<br>
jappaṃ mantapadāni ca;<br>
Evaṃ taṃ asakkhi <span class='var' id='note1413' title='saṭṭhuṃ (bj, pts1) | yuṭṭhuṃ (s2) | phuṭṭhuṃ (s3) | suttuṃ (mr)'>satthuṃ</span>,<br>
katvā parittamattano.</p>
</blockquote>
<p class='endsection'><a class='sc' id='67'></a><a class='ms' id='p_23J_2175'></a><span class='var' id='note1414' title='(kīḷanakaṇḍo) (bj)'>()</span></p>
<blockquote class='gatha'>
<p><a class='sc' id='68'></a><a class='ms' id='p_23J_2176'></a><a class='msdiv' id='msdiv848'></a>“Mamaṃ disvāna āyantaṃ,<br>
sabbakāmasamiddhinaṃ;<br>
Indriyāni ahaṭṭhāni,<br>
<span class='var' id='note1415' title='sāmaṃ (pts1)'>sāvaṃ</span> jātaṃ mukhaṃ tava.</p>
<p><a class='sc' id='69'></a><a class='ms' id='p_23J_2177'></a><a class='msdiv' id='msdiv849'></a><span class='var' id='note1416' title='padumaṃ (bj, s2, s3, pts1)'>Padmaṃ</span> yathā hatthagataṃ,<br>
Pāṇinā parimadditaṃ;<br>
Sāvaṃ <span class='var' id='note1417' title='yantaṃ (mr)'>jātaṃ</span> mukhaṃ tuyhaṃ,<br>
Mamaṃ disvāna edisaṃ.</p>
<p><a class='sc' id='70'></a><a class='ms' id='p_23J_2178'></a><a class='msdiv' id='msdiv850'></a><span class='var' id='note1418' title='kaccinnu (bj, pts1)'>Kacci nu</span> te <span class='var' id='note1419' title='te nābhisayi (bj) | te nābhissasi (s2, s3)'>nābhisasi</span>,<br>
kacci te atthi vedanā;<br>
Yena sāvaṃ mukhaṃ tuyhaṃ,<br>
mamaṃ disvāna āgataṃ”.</p>
<p><a class='sc' id='71'></a><a class='pts' id='pts6.188'></a><a class='ms' id='p_23J_2179'></a><a class='msdiv' id='msdiv851'></a>“Supinaṃ tāta addakkhiṃ,<br>
ito māsaṃ adhogataṃ;<br>
Dakkhiṇaṃ viya me bāhuṃ,<br>
chetvā ruhiramakkhitaṃ;<br>
Puriso ādāya pakkāmi,<br>
mama rodantiyā sati.</p>
<p><a class='sc' id='72'></a><a class='ms' id='p_23J_2180'></a><a class='msdiv' id='msdiv852'></a><span class='var' id='note1420' title='yato taṃ (bj) | yato (pts1)'>Yatohaṃ</span> supinamaddakkhiṃ,<br>
sudassana vijānahi;<br>
Tato divā vā rattiṃ vā,<br>
sukhaṃ me nopalabbhati”.</p>
<p><a class='sc' id='73'></a><a class='ms' id='p_23J_2181'></a><a class='msdiv' id='msdiv853'></a>“Yaṃ pubbe <span class='var' id='note1421' title='paricāriṃsu (bj, pts1)'>parivāriṃsu</span>,<br>
kaññā ruciraviggahā;<br>
Hemajālapaṭicchannā,<br>
bhūridatto na dissati.</p>
<p><a class='sc' id='74'></a><a class='ms' id='p_23J_2182'></a><a class='msdiv' id='msdiv854'></a>Yaṃ pubbe <span class='var' id='note1422' title='paricāriṃsu (bj, pts1)'>parivāriṃsu</span>,<br>
nettiṃsavaradhārino;<br>
Kaṇikārāva samphullā,<br>
bhūridatto na dissati.</p>
<p><a class='sc' id='75'></a><a class='ms' id='p_23J_2183'></a><a class='msdiv' id='msdiv855'></a>Handa dāni gamissāma,<br>
bhūridattanivesanaṃ;<br>
Dhammaṭṭhaṃ sīlasampannaṃ,<br>
passāma tava bhātaraṃ”.</p>
<p><a class='sc' id='76'></a><a class='ms' id='p_23J_2184'></a><a class='msdiv' id='msdiv856'></a>Tañca disvāna āyantiṃ,<br>
bhūridattassa mātaraṃ;<br>
Bāhā paggayha pakkanduṃ,<br>
bhūridattassa nāriyo.</p>
<p><a class='sc' id='77'></a><a class='ms' id='p_23J_2185'></a><a class='msdiv' id='msdiv857'></a>“Puttaṃ teyye na jānāma,<br>
ito māsaṃ adhogataṃ;<br>
Mataṃ vā yadi vā jīvaṃ,<br>
bhūridattaṃ yasassinaṃ.</p>
<p><a class='sc' id='78'></a><a class='pts' id='pts6.189'></a><a class='ms' id='p_23J_2186'></a><a class='msdiv' id='msdiv858'></a>Sakuṇī hataputtāva,<br>
suññaṃ disvā kulāvakaṃ;<br>
Ciraṃ dukkhena jhāyissaṃ,<br>
bhūridattaṃ <span class='var' id='note1423' title='imissā gāthāyānantare bj, pts1 potthakesu-- \ saku hataputt'>apassatī</span>.</p>
<p><a class='sc' id='79'></a><a class='ms' id='p_23J_2187'></a><a class='msdiv' id='msdiv859'></a>Kurarī hatachāpāva,<br>
suññaṃ disvā kulāvakaṃ;<br>
Ciraṃ dukkhena jhāyissaṃ,<br>
bhūridattaṃ apassatī.</p>
<p><a class='sc' id='80'></a><a class='ms' id='p_23J_2188'></a><a class='msdiv' id='msdiv860'></a>Sā nūna cakkavākīva,<br>
pallalasmiṃ anodake;<br>
Ciraṃ dukkhena jhāyissaṃ,<br>
bhūridattaṃ apassatī.</p>
<p><a class='sc' id='81'></a><a class='ms' id='p_23J_2189'></a><a class='msdiv' id='msdiv861'></a>Kammārānaṃ yathā ukkā,<br>
anto jhāyati no bahi;<br>
Evaṃ jhāyāmi sokena,<br>
bhūridattaṃ apassatī”.</p>
<p><a class='sc' id='82'></a><a class='ms' id='p_23J_2190'></a><a class='msdiv' id='msdiv862'></a>Sālāva <span class='var' id='note1424' title='sampamadditā (s2, s3, mr)'>sampamathitā</span>,<br>
mālutena pamadditā;<br>
Senti puttā ca dārā ca,<br>
bhūridattanivesane.</p>
<p><a class='sc' id='83'></a><a class='ms' id='p_23J_2191'></a><a class='msdiv' id='msdiv863'></a>Idaṃ sutvāna nigghosaṃ,<br>
bhūridattanivesane;<br>
Ariṭṭho ca <span class='var' id='note1425' title='subhago (bj, pts1)'>subhogo</span> ca,<br>
<span class='var' id='note1426' title='upadhāviṃsu (bj, pts1)'>padhāviṃsu</span> anantarā.</p>
<p><a class='sc' id='84'></a><a class='ms' id='p_23J_2192'></a><a class='msdiv' id='msdiv864'></a>“Amma assāsa mā soci,<br>
evaṃdhammā hi pāṇino;<br>
Cavanti upapajjanti,<br>
esassa pariṇāmitā”.</p>
<p><a class='sc' id='85'></a><a class='pts' id='pts6.190'></a><a class='ms' id='p_23J_2193'></a><a class='msdiv' id='msdiv865'></a>“Ahampi tāta jānāmi,<br>
evaṃdhammā hi pāṇino;<br>
Sokena ca paretasmi,<br>
bhūridattaṃ apassatī.</p>
<p><a class='sc' id='86'></a><a class='ms' id='p_23J_2194'></a><a class='msdiv' id='msdiv866'></a>Ajja ce me imaṃ rattiṃ,<br>
sudassana vijānahi;<br>
Bhūridattaṃ apassantī,<br>
maññe hissāmi jīvitaṃ”.</p>
<p><a class='sc' id='87'></a><a class='ms' id='p_23J_2195'></a><a class='msdiv' id='msdiv867'></a>“Amma assāsa mā soci,<br>
ānayissāma bhātaraṃ;<br>
Disodisaṃ gamissāma,<br>
bhātupariyesanaṃ caraṃ.</p>
<p><a class='sc' id='88'></a><a class='ms' id='p_23J_2196'></a><a class='msdiv' id='msdiv868'></a>Pabbate giriduggesu,<br>
gāmesu nigamesu ca;<br>
<span class='var' id='note1427' title='orena dasarattassa (bj, pts1)'>Orena sattarattassa</span>,<br>
bhātaraṃ passa āgataṃ”.</p>
<p><a class='sc' id='89'></a><a class='pts' id='pts6.192'></a><a class='ms' id='p_23J_2197'></a><a class='msdiv' id='msdiv869'></a>“Hatthā pamutto urago,<br>
pāde te nipatī bhusaṃ;<br>
<span class='var' id='note1428' title='kacci taṃ nu ḍasī tāta (bj) | kacci nu ḍaṃsito tāta (s2, s3) | kaccitānuḍasī tāta (pts1)'>Kacci nu taṃ ḍaṃsī tāta</span>,<br>
mā bhāyi sukhito bhava”.</p>
<p><a class='sc' id='90'></a><a class='ms' id='p_23J_2198'></a><a class='msdiv' id='msdiv870'></a>“Neva mayhaṃ ayaṃ nāgo,<br>
alaṃ dukkhāya kāyaci;<br>
Yāvatatthi ahiggāho,<br>
mayā bhiyyo na vijjati”.</p>
<p><a class='sc' id='91'></a><a class='ms' id='p_23J_2199'></a><a class='msdiv' id='msdiv871'></a>“Ko nu brāhmaṇavaṇṇena,<br>
<span class='var' id='note1429' title='datto (bj, s2, s3, pts1)'>ditto</span> parisamāgato;<br>
Avhāyantu suyuddhena,<br>
suṇantu parisā mama”.</p>
<p><a class='sc' id='92'></a><a class='ms' id='p_23J_2200'></a><a class='msdiv' id='msdiv872'></a>“Tvaṃ maṃ nāgena ālampa,<br>
ahaṃ maṇḍūkachāpiyā;<br>
Hotu no abbhutaṃ tattha,<br>
ā sahassehi pañcahi”.</p>
<p><a class='sc' id='93'></a><a class='ms' id='p_23J_2201'></a><a class='msdiv' id='msdiv873'></a>“Ahañhi vasumā aḍḍho,<br>
tvaṃ daliddosi māṇava;<br>
Ko nu te pāṭibhogatthi,<br>
upajūtañca kiṃ siyā.</p>
<p><a class='sc' id='94'></a><a class='ms' id='p_23J_2202'></a><a class='msdiv' id='msdiv874'></a>Upajūtañca me assa,<br>
pāṭibhogo ca tādiso;<br>
Hotu no abbhutaṃ tattha,<br>
ā sahassehi pañcahi”.</p>
<p><a class='sc' id='95'></a><a class='pts' id='pts6.193'></a><a class='ms' id='p_23J_2203'></a><a class='msdiv' id='msdiv875'></a>“Suṇohi me mahārāja,<br>
vacanaṃ bhaddamatthu te;<br>
Pañcannaṃ me sahassānaṃ,<br>
pāṭibhogo hi kittima”.</p>
<p><a class='sc' id='96'></a><a class='ms' id='p_23J_2204'></a><a class='msdiv' id='msdiv876'></a>“Pettikaṃ vā iṇaṃ hoti,<br>
Yaṃ vā hoti sayaṃkataṃ;<br>
Kiṃ tvaṃ evaṃ bahuṃ mayhaṃ,<br>
Dhanaṃ yācasi brāhmaṇa”.</p>
<p><a class='sc' id='97'></a><a class='ms' id='p_23J_2205'></a><a class='msdiv' id='msdiv877'></a>“<span class='var' id='note1430' title='ālambāno (bj, pts1) | ālambāyano (s2, s3)'>Alampāno</span> hi nāgena,<br>
mamaṃ <span class='var' id='note1431' title='abhijigiṃsati (bj, s2, s3, pts1)'>abhijigīsati</span>;<br>
Ahaṃ maṇḍūkachāpiyā,<br>
ḍaṃsayissāmi brāhmaṇaṃ.</p>
<p><a class='sc' id='98'></a><a class='ms' id='p_23J_2206'></a><a class='msdiv' id='msdiv878'></a>Taṃ tvaṃ daṭṭhuṃ mahārāja,<br>
ajja raṭṭhābhivaḍḍhana;<br>
Khattasaṃghaparibyūḷho,<br>
niyyāhi <span class='var' id='note1432' title='abhidassananti (pts1)'>ahidassanaṃ</span>”.</p>
<p><a class='sc' id='99'></a><a class='ms' id='p_23J_2207'></a><a class='msdiv' id='msdiv879'></a>“Neva taṃ atimaññāmi,<br>
sippavādena māṇava;<br>
Atimattosi sippena,<br>
uragaṃ nāpacāyasi”.</p>
<p><a class='sc' id='100'></a><a class='pts' id='pts6.194'></a><a class='ms' id='p_23J_2208'></a><a class='msdiv' id='msdiv880'></a>“Ahampi nātimaññāmi,<br>
sippavādena brāhmaṇa;<br>
Avisena ca nāgena,<br>
bhusaṃ vañcayase janaṃ.</p>
<p><a class='sc' id='101'></a><a class='ms' id='p_23J_2209'></a><a class='msdiv' id='msdiv881'></a>Evañcetaṃ jano jaññā,<br>
Yathā jānāmi taṃ ahaṃ;<br>
Na tvaṃ labhasi <span class='var' id='note1433' title='ālamba (bj, s2, s3, pts1)'>ālampa</span>,<br>
<span class='var' id='note1434' title='sattumuṭṭhiṃ (bj, pts1) | thusamuṭṭhiṃ (s2, s3)'>Bhusamuṭṭhiṃ</span> kuto dhanaṃ”.</p>
<p><a class='sc' id='102'></a><a class='ms' id='p_23J_2210'></a><a class='msdiv' id='msdiv882'></a>“Kharājino jaṭī <span class='var' id='note1435' title='rummī (bj, s2, s3, pts1)'>dummī</span>,<br>
ditto parisamāgato;<br>
Yo tvaṃ evaṃ gataṃ nāgaṃ,<br>
aviso atimaññasi.</p>
<p><a class='sc' id='103'></a><a class='ms' id='p_23J_2211'></a><a class='msdiv' id='msdiv883'></a>Āsajja kho naṃ jaññāsi,<br>
puṇṇaṃ uggassa tejaso;<br>
Maññe taṃ bhasmarāsiṃva,<br>
khippameso karissati”.</p>
<p><a class='sc' id='104'></a><a class='ms' id='p_23J_2212'></a><a class='msdiv' id='msdiv884'></a>“Siyā visaṃ siluttassa,<br>
deḍḍubhassa silābhuno;<br>
Neva lohitasīsassa,<br>
visaṃ nāgassa vijjati”.</p>
<p><a class='sc' id='105'></a><a class='ms' id='p_23J_2213'></a><a class='msdiv' id='msdiv885'></a>“Sutametaṃ arahataṃ,<br>
saññatānaṃ tapassinaṃ;<br>
Idha dānāni datvāna,<br>
saggaṃ gacchanti dāyakā;<br>
Jīvanto dehi dānāni,<br>
yadi te atthi dātave.</p>
<p><a class='sc' id='106'></a><a class='ms' id='p_23J_2214'></a><a class='msdiv' id='msdiv886'></a>Ayaṃ nāgo mahiddhiko,<br>
tejassī duratikkamo;<br>
Tena taṃ ḍaṃsayissāmi,<br>
so taṃ bhasmaṃ karissati”.</p>
<p><a class='sc' id='107'></a><a class='ms' id='p_23J_2215'></a><a class='msdiv' id='msdiv887'></a>“Mayāpetaṃ sutaṃ samma,<br>
saññatānaṃ tapassinaṃ;<br>
Idha dānāni datvāna,<br>
saggaṃ gacchanti dāyakā;<br>
Tvameva dehi jīvanto,<br>
yadi te atthi dātave.</p>
<p><a class='sc' id='108'></a><a class='pts' id='pts6.195'></a><a class='ms' id='p_23J_2216'></a><a class='msdiv' id='msdiv888'></a>Ayaṃ <span class='var' id='note1436' title='accimukhī (bj, s2, s3, pts1)'>ajamukhī</span> nāma,<br>
puṇṇā uggassa tejaso;<br>
Tāya taṃ ḍaṃsayissāmi,<br>
sā taṃ bhasmaṃ karissati.</p>
<p><a class='sc' id='109'></a><a class='ms' id='p_23J_2217'></a><a class='msdiv' id='msdiv889'></a>Yā dhītā dhataraṭṭhassa,<br>
vemātā bhaginī mama;<br>
Sā <span class='var' id='note1437' title='sā dissatu accimukhī (bj) | sā ḍaṃsatu accimukhī (s2, s3) | sā dissatu accīmukhī (pts1)'>taṃ ḍaṃsatvajamukhī</span>,<br>
puṇṇā uggassa tejaso.</p>
<p><a class='sc' id='110'></a><a class='ms' id='p_23J_2218'></a><a class='msdiv' id='msdiv890'></a>Chamāyañce nisiñcissaṃ,<br>
brahmadatta vijānahi;<br>
Tiṇalatāni osadhyo,<br>
ussusseyyuṃ asaṃsayaṃ.</p>
<p><a class='sc' id='111'></a><a class='ms' id='p_23J_2219'></a><a class='msdiv' id='msdiv891'></a>Uddhañce pātayissāmi,<br>
brahmadatta vijānahi;<br>
Satta vassāniyaṃ devo,<br>
na vasse na himaṃ pate.</p>
<p><a class='sc' id='112'></a><a class='pts' id='pts6.196'></a><a class='ms' id='p_23J_2220'></a><a class='msdiv' id='msdiv892'></a><span class='var' id='note1438' title='udakañce (bj, pts1)'>Udake ce</span> nisiñcissaṃ,<br>
brahmadatta vijānahi;<br>
<span class='var' id='note1439' title='yāvatā odakā (bj) | yāvatā udakajā (pts1)'>Yāvantodakajā</span> pāṇā,<br>
mareyyuṃ macchakacchapā”.</p>
</blockquote>
<p class='endsection'><a class='sc' id='113'></a><a class='ms' id='p_23J_2221'></a><span class='var' id='note1440' title='(nagarappavesanakaṇḍaṃ niṭṭhitaṃ) (bj)'>()</span></p>
<blockquote class='gatha'>
<p><a class='sc' id='114'></a><a class='pts' id='pts6.198'></a><a class='ms' id='p_23J_2222'></a><a class='msdiv' id='msdiv893'></a>“Lokyaṃ sajantaṃ udakaṃ,<br>
payāgasmiṃ patiṭṭhitaṃ;<br>
Komaṃ ajjhoharī bhūto,<br>
ogāḷhaṃ yamunaṃ nadiṃ”.</p>
<p><a class='sc' id='115'></a><a class='ms' id='p_23J_2223'></a><a class='msdiv' id='msdiv894'></a>“Yadesa lokādhipatī yasassī,<br>
Bārāṇasiṃ <span class='var' id='note1441' title='pakiraharī (bj) | pakīraharī (s2, s3) | pakiraparī (pts1)'>pakriya</span> samantato;<br>
Tassāha putto uragūsabhassa,<br>
Subhogoti maṃ brāhmaṇa vedayanti”.</p>
<p><a class='sc' id='116'></a><a class='ms' id='p_23J_2224'></a><a class='msdiv' id='msdiv895'></a>“Sace hi putto uragūsabhassa,<br>
<span class='var' id='note1442' title='kaṃsassa (bj, pts1)'>Kāsissa</span> rañño amarādhipassa;<br>
Mahesakkho aññataro pitā te,<br>
Maccesu mātā pana te atulyā;<br>
Na tādiso arahati brāhmaṇassa,<br>
Dāsampi <span class='var' id='note1443' title='ohātuṃ (pts1)'>ohārituṃ</span> mahānubhāvo”.</p>
<p><a class='sc' id='117'></a><a class='pts' id='pts6.199'></a><a class='ms' id='p_23J_2225'></a><a class='msdiv' id='msdiv896'></a>“Rukkhaṃ nissāya vijjhittho,<br>
eṇeyyaṃ pātumāgataṃ;<br>
So viddho <span class='var' id='note1444' title='dūra’masarā (bj, pts1) | dūramācari (s2, s3)'>dūramacari</span>,<br>
saravegena <span class='var' id='note1445' title='sekhavā (bj, pts1) | pekkhavā (s2, s3, mr)'>sīghavā</span>.</p>
<p><a class='sc' id='118'></a><a class='ms' id='p_23J_2226'></a><a class='msdiv' id='msdiv897'></a>Taṃ tvaṃ patitamaddakkhi,<br>
araññasmiṃ brahāvane;<br>
<span class='var' id='note1446' title='samaṃ sakajamādāya (c1)'>Sa maṃsakājamādāya</span>,<br>
sāyaṃ nigrodhupāgami.</p>
<p><a class='sc' id='119'></a><a class='ms' id='p_23J_2227'></a><a class='msdiv' id='msdiv898'></a>Sukasāḷikasaṅghuṭṭhaṃ,<br>
<span class='var' id='note1447' title='piṅgiyaṃ (bj, s2, s3, pts1)'>piṅgalaṃ</span> santhatāyutaṃ;<br>
Kokilābhirudaṃ rammaṃ,<br>
dhuvaṃ haritasaddalaṃ.</p>
<p><a class='sc' id='120'></a><a class='ms' id='p_23J_2228'></a><a class='msdiv' id='msdiv899'></a>Tattha te so pāturahu,<br>
iddhiyā yasasā jalaṃ;<br>
Mahānubhāvo bhātā me,<br>
kaññāhi parivārito.</p>
<p><a class='sc' id='121'></a><a class='ms' id='p_23J_2229'></a><a class='msdiv' id='msdiv900'></a>So tena pariciṇṇo tvaṃ,<br>
sabbakāmehi tappito;<br>
Aduṭṭhassa tuvaṃ dubbhi,<br>
taṃ te veraṃ idhāgataṃ.</p>
<p><a class='sc' id='122'></a><a class='ms' id='p_23J_2230'></a><a class='msdiv' id='msdiv901'></a>Khippaṃ gīvaṃ pasārehi,<br>
na te dassāmi jīvitaṃ;<br>
Bhātu parisaraṃ veraṃ,<br>
chedayissāmi te siraṃ”.</p>
<p><a class='sc' id='123'></a><a class='ms' id='p_23J_2231'></a><a class='msdiv' id='msdiv902'></a>“Ajjhāyako yācayogī,<br>
āhutaggi ca brāhmaṇo;<br>
Etehi tīhi ṭhānehi,<br>
avajjho <span class='var' id='note1448' title='bhavati (bj, s2, s3, pts1)'>hoti</span> brāhmaṇo”.</p>
<p><a class='sc' id='124'></a><a class='pts' id='pts6.200'></a><a class='ms' id='p_23J_2232'></a><a class='msdiv' id='msdiv903'></a>“Yaṃ pūraṃ dhataraṭṭhassa,<br>
ogāḷhaṃ yamunaṃ nadiṃ;<br>
Jotate sabbasovaṇṇaṃ,<br>
girimāhacca yāmunaṃ.</p>
<p><a class='sc' id='125'></a><a class='ms' id='p_23J_2233'></a><a class='msdiv' id='msdiv904'></a>Tattha te purisabyagghā,<br>
sodariyā mama bhātaro;<br>
Yathā te tattha vakkhanti,<br>
tathā hessasi brāhmaṇa”.</p>
</blockquote>
<p class='endsection'><a class='sc' id='126'></a><a class='ms' id='p_23J_2234'></a><span class='var' id='note1449' title='(subhagakaṇḍo) (bj)'>()</span></p>
<blockquote class='gatha'>
<p><a class='sc' id='127'></a><a class='ms' id='p_23J_2235'></a><a class='msdiv' id='msdiv905'></a>“Anittarā ittarasampayuttā,<br>
Yaññā ca vedā ca subhoga loke;<br>
Tadaggarayhañhi vinindamāno,<br>
Jahāti vittañca satañca dhammaṃ.</p>
<p><a class='sc' id='128'></a><a class='pts' id='pts6.201'></a><a class='ms' id='p_23J_2236'></a><a class='msdiv' id='msdiv906'></a>Ajjhenamariyā pathaviṃ janindā,<br>
Vessā kasiṃ pāricariyañca suddā;<br>
Upāgu paccekaṃ yathāpadesaṃ,<br>
Katāhu ete vasināti āhu.</p>
<p><a class='sc' id='129'></a><a class='ms' id='p_23J_2237'></a><a class='msdiv' id='msdiv907'></a>Dhātā vidhātā varuṇo kuvero,<br>
Somo yamo candimā vāyu sūriyo;<br>
Etepi yaññaṃ puthuso yajitvā,<br>
Ajjhāyakānaṃ atho sabbakāme.</p>
<p><a class='sc' id='130'></a><a class='ms' id='p_23J_2238'></a><a class='msdiv' id='msdiv908'></a>Vikāsitā cāpasatāni pañca,<br>
Yo ajjuno balavā bhīmaseno;<br>
Sahassabāhu asamo pathabyā,<br>
Sopi tadā mādahi jātavedaṃ.</p>
<p><a class='sc' id='131'></a><a class='pts' id='pts6.202'></a><a class='ms' id='p_23J_2239'></a><a class='msdiv' id='msdiv909'></a>Yo brāhmaṇe bhojayi dīgharattaṃ,<br>
Annena pānena yathānubhāvaṃ;<br>
Pasannacitto anumodamāno,<br>
Subhoga devaññataro ahosi.</p>
<p><a class='sc' id='132'></a><a class='ms' id='p_23J_2240'></a><a class='msdiv' id='msdiv910'></a>Mahāsanaṃ devamanomavaṇṇaṃ,<br>
Yo sappinā asakkhi <span class='var' id='note1450' title='jetumaggiṃ (bj, pts1)'>bhojetumaggiṃ</span>;<br>
Sa yaññatantaṃ varato yajitvā,<br>
Dibbaṃ gatiṃ mucalindajjhagacchi.</p>
<p><a class='sc' id='133'></a><a class='pts' id='pts6.203'></a><a class='ms' id='p_23J_2241'></a><a class='msdiv' id='msdiv911'></a>Mahānubhāvo vassasahassajīvī,<br>
Yo pabbajī dassaneyyo uḷāro;<br>
Hitvā apariyanta <span class='var' id='note1451' title='rathaṃ (bj, pts1)'>raṭṭhaṃ</span> sasenaṃ,<br>
Rājā <span class='var' id='note1452' title='dudīpopi jagāmaṃ (bj) | dudīpopajjhagāmi (s2, s3) | dujīpopi jagāma (pts1)'>dudīpopi jagāma</span> saggaṃ.</p>
<p><a class='sc' id='134'></a><a class='ms' id='p_23J_2242'></a><a class='msdiv' id='msdiv912'></a>Yo sāgarantaṃ sāgaro vijitvā,<br>
Yūpaṃ subhaṃ <span class='var' id='note1453' title='sovaṇṇamayaṃ (s2, s3, mr)'>soṇṇamayaṃ</span> uḷāraṃ;<br>
Ussesi vessānaramādahāno,<br>
Subhoga devaññataro ahosi.</p>
<p><a class='sc' id='135'></a><a class='ms' id='p_23J_2243'></a><a class='msdiv' id='msdiv913'></a>Yassānubhāvena subhoga gaṅgā,<br>
<span class='var' id='note1454' title='pavattati (s2, s3, mr)'>Pavattatha</span> <span class='var' id='note1455' title='dadhisannaṃ (bj, pts1) | dadhisanninnaṃ (s3)'>dadhisannisinnaṃ</span> samuddaṃ;<br>
Salomapādo paricariya maggiṃ,<br>
Aṅgo sahassakkhapurajjhagacchi.</p>
<p><a class='sc' id='136'></a><a class='pts' id='pts6.204'></a><a class='ms' id='p_23J_2244'></a><a class='msdiv' id='msdiv914'></a>Mahiddhiko devavaro yasassī,<br>
Senāpati tidive vāsavassa;<br>
So somayāgena malaṃ vihantvā,<br>
Subhoga devaññataro ahosi.</p>
<p><a class='sc' id='137'></a><a class='ms' id='p_23J_2245'></a><a class='msdiv' id='msdiv915'></a><span class='var' id='note1456' title='akāri (bj, pts1)'>Akārayi</span> lokamimaṃ parañca,<br>
Bhāgīrathiṃ himavantañca <span class='var' id='note1457' title='vijjhaṃ (s2, s3, mr) | viñjhaṃ (?)'>gijjhaṃ</span>;<br>
Yo iddhimā devavaro yasassī,<br>
Sopi tadā ādahi jātavedaṃ.</p>
<p><a class='sc' id='138'></a><a class='ms' id='p_23J_2246'></a><a class='msdiv' id='msdiv916'></a>Mālāgirī himavā yo ca <span class='var' id='note1458' title='vijjhā (s2, s3) | vijjho (mr)'>gijjho</span>,<br>
Sudassano nisabho <span class='var' id='note1459' title='kākaneru (bj, pts1) | kākaveru (s2, s3)'>kuveru</span>;<br>
Ete ca aññe ca nagā mahantā,<br>
Cityā katā yaññakarehi māhu.</p>
<p><a class='sc' id='139'></a><a class='pts' id='pts6.205'></a><a class='ms' id='p_23J_2247'></a><a class='msdiv' id='msdiv917'></a>Ajjhāyakaṃ mantaguṇūpapannaṃ,<br>
Tapassinaṃ <span class='var' id='note1460' title='yācayogoti cāha (bj, pts1) | yācayogītidhāhu (s2, s3) | yācayogoti cāhu (mr)'>yācayogotidhāhu</span>;<br>
Tīre samuddassudakaṃ <span class='var' id='note1461' title='siñcantaṃ (mr)'>sajantaṃ</span>,<br>
Taṃ sāgarojjhohari tenapeyyo.</p>
<p><a class='sc' id='140'></a><a class='ms' id='p_23J_2248'></a><a class='msdiv' id='msdiv918'></a>Āyāgavatthūni puthū pathabyā,<br>
Saṃvijjanti brāhmaṇā vāsavassa;<br>
Purimaṃ disaṃ pacchimaṃ dakkhiṇuttaraṃ,<br>
Saṃvijjamānā janayanti vedaṃ”.</p>
<p><a class='sc' id='141'></a><a class='pts' id='pts6.206'></a><a class='ms' id='p_23J_2249'></a><a class='msdiv' id='msdiv919'></a>“<span class='var' id='note1462' title='kaliṃ (bj)'>Kalī</span> hi dhīrāna kaṭaṃ magānaṃ,<br>
Bhavanti vedajjhagatānariṭṭha;<br>
Marīcidhammaṃ asamekkhitattā,<br>
Māyāguṇā nātivahanti paññaṃ.</p>
<p><a class='sc' id='142'></a><a class='ms' id='p_23J_2250'></a><a class='msdiv' id='msdiv920'></a>Vedā na tāṇāya bhavanti dassa,<br>
Mittadduno bhūnahuno narassa;<br>
Na tāyate pariciṇṇo ca aggi,<br>
Dosantaraṃ maccamanariyakammaṃ.</p>
<p><a class='sc' id='143'></a><a class='ms' id='p_23J_2251'></a><a class='msdiv' id='msdiv921'></a>Sabbañca maccā <span class='var' id='note1463' title='sadhanā sabhogā (bj, s2, s3, pts1, mr)'>sadhanaṃ sabhogaṃ</span>,<br>
Ādīpitaṃ dāru tiṇena missaṃ;<br>
Dahaṃ <span class='var' id='note1464' title='na tappe aggi (mr)'>na tappe</span> asamatthatejo,<br>
Ko taṃ subhikkhaṃ <span class='var' id='note1465' title='dirasañña kuriyā (bj) | dirasaññu kayirā (s2, s3) | dirasaññu kuriyā (pts1)'>dvirasaññu kayirā</span>.</p>
<p><a class='sc' id='144'></a><a class='ms' id='p_23J_2252'></a><a class='msdiv' id='msdiv922'></a>Yathāpi khīraṃ vipariṇāmadhammaṃ,<br>
Dadhi bhavitvā navanītampi hoti;<br>
Evampi aggi vipariṇāmadhammo,<br>
Tejo samorohatī yogayutto.</p>
<p><a class='sc' id='145'></a><a class='ms' id='p_23J_2253'></a><a class='msdiv' id='msdiv923'></a><span class='var' id='note1466' title='na dissate (bj, pts1) | na dissati (s2, s3)'>Na dissatī</span> aggimanuppaviṭṭho,<br>
Sukkhesu kaṭṭhesu navesu cāpi;<br>
<span class='var' id='note1467' title='nāmanthamāno (bj, pts1)'>Nāmatthamāno</span> araṇīnarena,<br>
Nākammunā jāyati jātavedo.</p>
<p><a class='sc' id='146'></a><a class='ms' id='p_23J_2254'></a><a class='msdiv' id='msdiv924'></a>Sace hi aggi antarato vaseyya,<br>
Sukkhesu kaṭṭhesu navesu cāpi;<br>
Sabbāni susseyyu vanāni loke,<br>
Sukkhāni kaṭṭhāni ca pajjaleyyuṃ.</p>
<p><a class='sc' id='147'></a><a class='ms' id='p_23J_2255'></a><a class='msdiv' id='msdiv925'></a>Karoti ce dārutiṇena puññaṃ,<br>
Bhojaṃ naro dhūmasikhiṃ patāpavaṃ;<br>
Aṅgārikā loṇakarā ca sūdā,<br>
Sarīradāhāpi kareyyu puññaṃ.</p>
<p><a class='sc' id='148'></a><a class='pts' id='pts6.207'></a><a class='ms' id='p_23J_2256'></a><a class='msdiv' id='msdiv926'></a>Atha ce hi ete na karonti puññaṃ,<br>
Ajjhenamaggiṃ idha tappayitvā;<br>
Na koci lokasmiṃ karoti puññaṃ,<br>
Bhojaṃ naro dhūmasikhiṃ patāpavaṃ.</p>
<p><a class='sc' id='149'></a><a class='ms' id='p_23J_2257'></a><a class='msdiv' id='msdiv927'></a>Kathañhi lokāpacito samāno,<br>
Amanuññagandhaṃ bahūnaṃ akantaṃ;<br>
Yadeva maccā parivajjayanti,<br>
Tadappasatthaṃ dvirasaññu bhuñje.</p>
<p><a class='sc' id='150'></a><a class='ms' id='p_23J_2258'></a><a class='msdiv' id='msdiv928'></a><span class='var' id='note1468' title='sikhiṃ hi (bj, pts1) | sikhiñhi (s2, s3)'>Sikhimpi</span> devesu vadanti heke,<br>
Āpaṃ <span class='var' id='note1469' title='milakkhā (bj, pts1)'>milakkhū</span> pana devamāhu;<br>
Sabbeva ete vitathaṃ <span class='var' id='note1470' title='gaṇhanti (mr)'>bhaṇanti</span>,<br>
Aggī na devaññataro na cāpo.</p>
<p><a class='sc' id='151'></a><a class='ms' id='p_23J_2259'></a><a class='msdiv' id='msdiv929'></a><span class='var' id='note1471' title='nirindriyaṃ santaṃ asaññakāyaṃ (bj, pts1) | anindriyaṃ santamasaññakāyaṃ (s2, s3)'>Anindriyabaddhamasaññakāyaṃ</span>,<br>
Vessānaraṃ kammakaraṃ pajānaṃ;<br>
Paricariya maggiṃ sugatiṃ kathaṃ vaje,<br>
Pāpāni kammāni <span class='var' id='note1472' title='patrubbamāno (s2, s3) | pakobbamāno (mr)'>pakubbamāno</span>.</p>
<p><a class='sc' id='152'></a><a class='ms' id='p_23J_2260'></a><a class='msdiv' id='msdiv930'></a>Sabbābhibhū tāhudha jīvikatthā,<br>
Aggissa brahmā paricārakoti;<br>
Sabbānubhāvī ca vasī kimatthaṃ,<br>
Animmito nimmitaṃ vanditassa.</p>
<p><a class='sc' id='153'></a><a class='ms' id='p_23J_2261'></a><a class='msdiv' id='msdiv931'></a>Hassaṃ anijjhānakhamaṃ atacchaṃ,<br>
Sakkārahetu pakiriṃsu pubbe;<br>
Te lābhasakkāre apātubhonte,<br>
<span class='var' id='note1473' title='santhambhitā (bj, pts1) | sandhābhitā (s2, s3) | santāpitā (mr)'>Sandhāpitā</span> jantubhi santidhammaṃ.</p>
<p><a class='sc' id='154'></a><a class='ms' id='p_23J_2262'></a><a class='msdiv' id='msdiv932'></a>Ajjhenamariyā pathaviṃ janindā,<br>
Vessā kasiṃ pāricariyañca suddā;<br>
Upāgu paccekaṃ yathāpadesaṃ,<br>
Katāhu ete vasināti āhu.</p>
<p><a class='sc' id='155'></a><a class='pts' id='pts6.208'></a><a class='ms' id='p_23J_2263'></a><a class='msdiv' id='msdiv933'></a>Etañca saccaṃ vacanaṃ bhaveyya,<br>
Yathā idaṃ bhāsitaṃ brāhmaṇehi;<br>
Nākhattiyo jātu labhetha rajjaṃ,<br>
Nābrāhmaṇo mantapadāni sikkhe;<br>
Nāññatra vessehi kasiṃ kareyya,<br>
Suddo na mucce <span class='var' id='note1474' title='parapessitāya (bj, pts1)'>parapesanāya</span>.</p>
<p><a class='sc' id='156'></a><a class='ms' id='p_23J_2264'></a><a class='msdiv' id='msdiv934'></a>Yasmā ca etaṃ vacanaṃ abhūtaṃ,<br>
Musāvime odariyā bhaṇanti;<br>
Tadappapaññā abhisaddahanti,<br>
Passanti taṃ paṇḍitā attanāva.</p>
<p><a class='sc' id='157'></a><a class='ms' id='p_23J_2265'></a><a class='msdiv' id='msdiv935'></a><span class='var' id='note1475' title='khatyā na vessā na (bj) | khattā na vessā na (pts1)'>Khatyā hi vessānaṃ</span> baliṃ haranti,<br>
Ādāya satthāni caranti brāhmaṇā;<br>
Taṃ tādisaṃ saṅkhubhitaṃ pabhinnaṃ,<br>
Kasmā brahmā nujju karoti lokaṃ.</p>
<p><a class='sc' id='158'></a><a class='ms' id='p_23J_2266'></a><a class='msdiv' id='msdiv936'></a>Sace hi so issaro sabbaloke,<br>
<span class='var' id='note1476' title='brahmāpahū bhūtapatī (s2, s3)'>Brahmā bahūbhūtapatī</span> pajānaṃ;<br>
Kiṃ sabbalokaṃ vidahī alakkhiṃ,<br>
Kiṃ sabbalokaṃ na sukhiṃ akāsi.</p>
<p><a class='sc' id='159'></a><a class='ms' id='p_23J_2267'></a><a class='msdiv' id='msdiv937'></a>Sace hi so issaro sabbaloke,<br>
Brahmā bahūbhūtapatī pajānaṃ;<br>
Māyā <span class='var' id='note1477' title='musāvañcanapadena (mr)'>musāvajjamadena</span> cāpi,<br>
Lokaṃ adhammena <span class='var' id='note1478' title='kimattha’kāsi (bj, pts1) | kimatthakārī (s2) | kimatthakāri (s3)'>kimatthamakāri</span>.</p>
<p><a class='sc' id='160'></a><a class='ms' id='p_23J_2268'></a><a class='msdiv' id='msdiv938'></a>Sace hi so issaro sabbaloke,<br>
Brahmā bahūbhūtapatī pajānaṃ;<br>
Adhammiko bhūtapatī ariṭṭha,<br>
Dhamme sati yo vidahī adhammaṃ.</p>
<p><a class='sc' id='161'></a><a class='ms' id='p_23J_2269'></a><a class='msdiv' id='msdiv939'></a>Kīṭā paṭaṅgā uragā ca <span class='var' id='note1479' title='bhiṅgā (s2) | bheṅgā (s3)'>bhekā</span>,<br>
Hantvā kimī sujjhati makkhikā ca;<br>
Etepi dhammā anariyarūpā,<br>
Kambojakānaṃ vitathā bahūnaṃ.</p>
<p><a class='sc' id='162'></a><a class='pts' id='pts6.210'></a><a class='ms' id='p_23J_2270'></a><a class='msdiv' id='msdiv940'></a>Sace hi so sujjhati yo hanāti,<br>
Hatopi so saggamupeti ṭhānaṃ;<br>
Bhovādi bhovādina <span class='var' id='note1480' title='mārabheyyuṃ (mr)'>mārayeyyuṃ</span>,<br>
Ye cāpi tesaṃ abhisaddaheyyuṃ.</p>
<p><a class='sc' id='163'></a><a class='ms' id='p_23J_2271'></a><a class='msdiv' id='msdiv941'></a>Neva migā na pasū nopi gāvo,<br>
Āyācanti attavadhāya keci;<br>
Vipphandamāne idha jīvikatthā,<br>
Yaññesu pāṇe <span class='var' id='note1481' title='... māharanti (bj, pts1)'>pasumārabhanti</span>.</p>
<p><a class='sc' id='164'></a><a class='ms' id='p_23J_2272'></a><a class='msdiv' id='msdiv942'></a><span class='var' id='note1482' title='yūpassa te (bj) | yūpassa ne (s3, pts1)'>Yūpussane</span> pasubandhe ca bālā,<br>
Cittehi vaṇṇehi mukhaṃ nayanti;<br>
Ayaṃ te yūpo kāmaduho parattha,<br>
Bhavissati sassato samparāye.</p>
<p><a class='sc' id='165'></a><a class='ms' id='p_23J_2273'></a><a class='msdiv' id='msdiv943'></a>Sace ca yūpe maṇisaṅkhamuttaṃ,<br>
Dhaññaṃ dhanaṃ rajataṃ jātarūpaṃ;<br>
Sukkhesu kaṭṭhesu navesu cāpi,<br>
Sace duhe tidive sabbakāme;<br>
Tevijjasaṅghāva puthū yajeyyuṃ,<br>
<span class='var' id='note1483' title='na brāhmaṇā (bj, s2, s3) | na brāhmaṇaṃ (pts1)'>Abrāhmaṇaṃ</span> kañci na yājayeyyuṃ.</p>
<p><a class='sc' id='166'></a><a class='ms' id='p_23J_2274'></a><a class='msdiv' id='msdiv944'></a>Kuto ca yūpe maṇisaṅkhamuttaṃ,<br>
Dhaññaṃ dhanaṃ rajataṃ jātarūpaṃ;<br>
Sukkhesu kaṭṭhesu navesu cāpi,<br>
Kuto duhe tidive sabbakāme.</p>
<p><a class='sc' id='167'></a><a class='ms' id='p_23J_2275'></a><a class='msdiv' id='msdiv945'></a>Saṭhā ca luddā ca <span class='var' id='note1484' title='upaladdhabālā (bj, pts1)'>paluddhabālā</span>,<br>
Cittehi vaṇṇehi mukhaṃ nayanti;<br>
Ādāya aggiṃ mama dehi vittaṃ,<br>
Tato sukhī hohisi sabbakāme.</p>
<p><a class='sc' id='168'></a><a class='ms' id='p_23J_2276'></a><a class='msdiv' id='msdiv946'></a>Tamaggihuttaṃ saraṇaṃ pavissa,<br>
Cittehi vaṇṇehi mukhaṃ nayanti;<br>
Oropayitvā kesamassuṃ nakhañca,<br>
Vedehi vittaṃ <span class='var' id='note1485' title='atigāḷayanti (bj, pts1)'>atigāḷhayanti</span>.</p>
<p><a class='sc' id='169'></a><a class='pts' id='pts6.212'></a><a class='ms' id='p_23J_2277'></a><a class='msdiv' id='msdiv947'></a>Kākā ulūkaṃva raho labhitvā,<br>
Ekaṃ samānaṃ bahukā samecca;<br>
Annāni bhutvā kuhakā kuhitvā,<br>
Muṇḍaṃ karitvā yaññapathossajanti.</p>
<p><a class='sc' id='170'></a><a class='ms' id='p_23J_2278'></a><a class='msdiv' id='msdiv948'></a>Evañhi so vañcito brāhmaṇehi,<br>
Eko samāno <span class='var' id='note1486' title='bahuhi (bj)'>bahukā</span> samecca;<br>
Te yogayogena vilumpamānā,<br>
Diṭṭhaṃ adiṭṭhena dhanaṃ haranti.</p>
<p><a class='sc' id='171'></a><a class='ms' id='p_23J_2279'></a><a class='msdiv' id='msdiv949'></a>Akāsiyā rājūhivānusiṭṭhā,<br>
Tadassa ādāya dhanaṃ haranti;<br>
Te tādisā corasamā asantā,<br>
Vajjhā na haññanti ariṭṭha loke.</p>
<p><a class='sc' id='172'></a><a class='ms' id='p_23J_2280'></a><a class='msdiv' id='msdiv950'></a>Indassa bāhārasi dakkhiṇāti,<br>
Yaññesu chindanti palāsayaṭṭhiṃ;<br>
Tañcepi saccaṃ maghavā chinnabāhu,<br>
Kenassa indo asure jināti.</p>
<p><a class='sc' id='173'></a><a class='ms' id='p_23J_2281'></a><a class='msdiv' id='msdiv951'></a>Tañceva tucchaṃ maghavā samaṅgī,<br>
Hantā avajjho paramo <span class='var' id='note1487' title='sudevo (s2, s3, mr)'>sa devo</span>;<br>
Mantā ime brāhmaṇā tuccharūpā,<br>
Sandiṭṭhikā vañcanā esa loke.</p>
<p><a class='sc' id='174'></a><a class='ms' id='p_23J_2282'></a><a class='msdiv' id='msdiv952'></a>Mālāgiri himavā yo ca gijjho,<br>
Sudassano nisabho kuveru;<br>
Ete ca aññe ca nagā mahantā,<br>
Cityā katā yaññakarehi māhu.</p>
<p><a class='sc' id='175'></a><a class='ms' id='p_23J_2283'></a><a class='msdiv' id='msdiv953'></a>Yathāpakārāni hi iṭṭhakāni,<br>
Cityā katā yaññakarehi māhu;<br>
Na pabbatā honti tathāpakārā,<br>
Aññā disā acalā tiṭṭhaselā.</p>
<p><a class='sc' id='176'></a><a class='pts' id='pts6.213'></a><a class='ms' id='p_23J_2284'></a><a class='msdiv' id='msdiv954'></a>Na iṭṭhakā honti silā <span class='var' id='note1488' title='cirenapi (bj, pts1)'>cirena</span>,<br>
Na tattha sañjāyati ayo na lohaṃ;<br>
Yaññañca etaṃ parivaṇṇayantā,<br>
Cityā katā yaññakarehi māhu.</p>
<p><a class='sc' id='177'></a><a class='ms' id='p_23J_2285'></a><a class='msdiv' id='msdiv955'></a>Ajjhāyakaṃ mantaguṇūpapannaṃ,<br>
Tapassinaṃ yācayogotidhāhu;<br>
Tīre samuddassudakaṃ sajantaṃ,<br>
Taṃ sāgarojjhohari tenapeyyo.</p>
<p><a class='sc' id='178'></a><a class='ms' id='p_23J_2286'></a><a class='msdiv' id='msdiv956'></a>Parosahassampi samantavede,<br>
Mantūpapanne nadiyo vahanti;<br>
Na tena byāpannarasūdakā na,<br>
Kasmā samuddo atulo apeyyo.</p>
<p><a class='sc' id='179'></a><a class='ms' id='p_23J_2287'></a><a class='msdiv' id='msdiv957'></a>Ye keci kūpā idha jīvaloke,<br>
Loṇūdakā kūpakhaṇehi khātā;<br>
Na <span class='var' id='note1489' title='brāhmaṇajjhoharanena (pts1) | brāhmaṇajjhohari tena (mr)'>brāhmaṇajjhoharaṇena</span> tesu,<br>
Āpo apeyyo dvirasaññu māhu.</p>
<p><a class='sc' id='180'></a><a class='ms' id='p_23J_2288'></a><a class='msdiv' id='msdiv958'></a>Pure puratthā kā kassa bhariyā,<br>
Mano manussaṃ ajanesi pubbe;<br>
Tenāpi dhammena na koci hīno,<br>
Evampi <span class='var' id='note1490' title='vossaggavibhāgamāhu (bj) | vossaggavibhaṅgamāhu (s2, s3, c1)'>vosaggavibhaṅgamāhu</span>.</p>
<p><a class='sc' id='181'></a><a class='ms' id='p_23J_2289'></a><a class='msdiv' id='msdiv959'></a>Caṇḍālaputtopi adhicca vede,<br>
Bhāseyya mante kusalo <span class='var' id='note1491' title='mutīmā (bj, pts1)'>matīmā</span>;<br>
Na tassa muddhāpi phaleyya sattadhā,<br>
Mantā ime attavadhāya <span class='var' id='note1492' title='kattā (bj, pts1)'>katā</span>.</p>
<p><a class='sc' id='182'></a><a class='ms' id='p_23J_2290'></a><a class='msdiv' id='msdiv960'></a>Vācākatā <span class='var' id='note1493' title='giddhigatā (mr)'>giddhikatā</span> gahītā,<br>
Dummocayā kabyapathānupannā;<br>
Bālāna cittaṃ visame niviṭṭhaṃ,<br>
Tadappapaññā abhisaddahanti.</p>
<p><a class='sc' id='183'></a><a class='ms' id='p_23J_2291'></a><a class='msdiv' id='msdiv961'></a>Sīhassa byagghassa ca dīpino ca,<br>
Na vijjatī porisiyaṃ balena;<br>
Manussabhāvo ca gavaṃva pekkho,<br>
Jātī hi tesaṃ asamā <span class='var' id='note1494' title='samānaṃ (s2, s3, mr)'>samānā</span>.</p>
<p><a class='sc' id='184'></a><a class='pts' id='pts6.214'></a><a class='ms' id='p_23J_2292'></a><a class='msdiv' id='msdiv962'></a>Sace ca rājā pathaviṃ vijitvā,<br>
Sajīvavā assavapārisajjo;<br>
Sayameva so sattusaṅghaṃ vijeyya,<br>
Tassappajā <span class='var' id='note1495' title='niccasukhā (pts1)'>niccasukhī</span> bhaveyya.</p>
<p><a class='sc' id='185'></a><a class='ms' id='p_23J_2293'></a><a class='msdiv' id='msdiv963'></a>Khattiyamantā ca tayo ca vedā,<br>
Atthena ete samakā bhavanti;<br>
Tesañca atthaṃ avinicchinitvā,<br>
Na bujjhatī oghapathaṃva channaṃ.</p>
<p><a class='sc' id='186'></a><a class='ms' id='p_23J_2294'></a><a class='msdiv' id='msdiv964'></a>Khattiyamantā ca tayo ca vedā,<br>
Atthena ete samakā bhavanti;<br>
Lābho alābho ayaso yaso ca,<br>
<span class='var' id='note1496' title='sabbe te sabbesaṃ catunna (bj, pts1)'>Sabbeva tesaṃ catunnañca</span> dhammā.</p>
<p><a class='sc' id='187'></a><a class='ms' id='p_23J_2295'></a><a class='msdiv' id='msdiv965'></a>Yathāpi ibbhā dhanadhaññahetu,<br>
Kammāni <span class='var' id='note1497' title='kārenti (bj, s2, s3, pts1)'>karonti</span> puthū pathabyā;<br>
Tevijjasaṅghā ca tatheva ajja,<br>
Kammāni <span class='var' id='note1498' title='kārenti (bj, s2, s3, pts1)'>karonti</span> puthū pathabyā.</p>
<p><a class='sc' id='188'></a><a class='ms' id='p_23J_2296'></a><a class='msdiv' id='msdiv966'></a>Ibbhehi ye <span class='var' id='note1499' title='ete (bj, s2, s3, pts1)'>te</span> samakā bhavanti,<br>
Niccussukā kāmaguṇesu yuttā;<br>
Kammāni <span class='var' id='note1500' title='kārenti (bj, s2, s3, pts1)'>karonti</span> puthū pathabyā,<br>
Tadappapaññā dvirasaññurā te”.</p>
</blockquote>
<p class='endsection'><a class='sc' id='189'></a><a class='ms' id='p_23J_2297'></a><span class='var' id='note1501' title='(yaññabhedavādakaṇḍo) (bj)'>()</span></p>
<blockquote class='gatha'>
<p><a class='sc' id='190'></a><a class='pts' id='pts6.217'></a><a class='ms' id='p_23J_2298'></a><a class='msdiv' id='msdiv967'></a>“Kassa bherī mudiṅgā ca,<br>
saṅkhāpaṇavadindimā;<br>
Purato paṭipannāni,<br>
hāsayantā rathesabhaṃ.</p>
<p><a class='sc' id='191'></a><a class='ms' id='p_23J_2299'></a><a class='msdiv' id='msdiv968'></a>Kassa kañcanapaṭṭena,<br>
puthunā vijjuvaṇṇinā;<br>
Yuvā kalāpasannaddho,<br>
ko eti siriyā jalaṃ.</p>
<p><a class='sc' id='192'></a><a class='ms' id='p_23J_2300'></a><a class='msdiv' id='msdiv969'></a>Ukkāmukhapahaṭṭhaṃva,<br>
khadiraṅgārasannibhaṃ;<br>
Mukhañca rucirā bhāti,<br>
ko eti siriyā jalaṃ.</p>
<p><a class='sc' id='193'></a><a class='pts' id='pts6.218'></a><a class='ms' id='p_23J_2301'></a><a class='msdiv' id='msdiv970'></a>Kassa jambonadaṃ chattaṃ,<br>
sasalākaṃ manoramaṃ;<br>
Ādiccaraṃsāvaraṇaṃ,<br>
ko eti siriyā jalaṃ.</p>
<p><a class='sc' id='194'></a><a class='ms' id='p_23J_2302'></a><a class='msdiv' id='msdiv971'></a>Kassa <span class='var' id='note1502' title='aṅkaṃ (bj, pts1) | aṅga (s3)'>aṅgaṃ</span> pariggayha,<br>
<span class='var' id='note1503' title='vāḷa ... (c1)'>vālabījanimuttamaṃ</span>;<br>
<span class='var' id='note1504' title='carate varapaññassa (bj, pts1) | ubhato varapaññassa (s2, s3)'>Ubhato varapuññassa</span>,<br>
muddhani uparūpari.</p>
<p><a class='sc' id='195'></a><a class='ms' id='p_23J_2303'></a><a class='msdiv' id='msdiv972'></a>Kassa pekhuṇahatthāni,<br>
citrāni ca mudūni ca;<br>
<span class='var' id='note1505' title='tapaññamaṇidaṇḍāni (bj, pts1) | suvaṇṇamaṇidaṇḍāni (s2, s3, mr)'>Kañcanamaṇidaṇḍāni</span>,<br>
caranti dubhato mukhaṃ.</p>
<p><a class='sc' id='196'></a><a class='ms' id='p_23J_2304'></a><a class='msdiv' id='msdiv973'></a>Khadiraṅgāravaṇṇābhā,<br>
ukkāmukhapahaṃsitā;<br>
Kassete kuṇḍalā vaggū,<br>
sobhanti dubhato mukhaṃ.</p>
<p><a class='sc' id='197'></a><a class='ms' id='p_23J_2305'></a><a class='msdiv' id='msdiv974'></a>Kassa vātena chupitā,<br>
niddhantā <span class='var' id='note1506' title='mudukālakaṃ (bj) | mudu kāḷikā (s2, s3)'>mudukāḷakā</span>;<br>
Sobhayanti nalāṭantaṃ,<br>
nabhā vijjurivuggatā.</p>
<p><a class='sc' id='198'></a><a class='ms' id='p_23J_2306'></a><a class='msdiv' id='msdiv975'></a>Kassa etāni akkhīni,<br>
āyatāni puthūni ca;<br>
Ko sobhati visālakkho,<br>
kassetaṃ uṇṇajaṃ mukhaṃ.</p>
<p><a class='sc' id='199'></a><a class='ms' id='p_23J_2307'></a><a class='msdiv' id='msdiv976'></a>Kassete <span class='var' id='note1507' title='lapanajā suddhā (bj, pts1)'>lapanajātā</span>,<br>
<span class='var' id='note1508' title='suddhasaṅkhavarūpamā (bj, pts1)'>suddhā saṅkhavarūpamā</span>;<br>
Bhāsamānassa sobhanti,<br>
dantā kuppilasādisā.</p>
<p><a class='sc' id='200'></a><a class='ms' id='p_23J_2308'></a><a class='msdiv' id='msdiv977'></a>Kassa lākhārasasamā,<br>
hatthapādā sukhedhitā;<br>
Ko so bimboṭṭhasampanno,<br>
divā sūriyova bhāsati.</p>
<p><a class='sc' id='201'></a><a class='ms' id='p_23J_2309'></a><a class='msdiv' id='msdiv978'></a>Himaccaye <span class='var' id='note1509' title='hemavato (bj, pts1) | himavato (s2, s3)'>himavati</span>,<br>
mahāsālova pupphito;<br>
Ko so odātapāvāro,<br>
jayaṃ indova sobhati.</p>
<p><a class='sc' id='202'></a><a class='ms' id='p_23J_2310'></a><a class='msdiv' id='msdiv979'></a>Suvaṇṇapīḷakākiṇṇaṃ,<br>
maṇidaṇḍavicittakaṃ;<br>
Ko so parisamogayha,<br>
<span class='var' id='note1510' title='īso khaggaṃva muccati (bj) | aṃse khaggaṃ pamuñcati (s2, s3) | īso khaggaṃva muñcati (pts1)'>īsaṃ khaggaṃ pamuñcati</span>.</p>
<p><a class='sc' id='203'></a><a class='ms' id='p_23J_2311'></a><a class='msdiv' id='msdiv980'></a>Suvaṇṇavikatā cittā,<br>
sukatā <span class='var' id='note1511' title='citrasibbanā (bj, pts1) | citrasibbinī (s2, s3, mr)'>cittasibbanā</span>;<br>
Ko so omuñcate pādā,<br>
namo katvā mahesino”.</p>
<p><a class='sc' id='204'></a><a class='pts' id='pts6.219'></a><a class='ms' id='p_23J_2312'></a><a class='msdiv' id='msdiv981'></a>“Dhataraṭṭhā hi te nāgā,<br>
iddhimanto yasassino;<br>
Samuddajāya uppannā,<br>
nāgā ete mahiddhikā”ti.</p>
</blockquote>
<p class='endsutta'><a class='sc' id='205'></a><a class='ms' id='p_23J_2313'></a>Bhūridattajātakaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
