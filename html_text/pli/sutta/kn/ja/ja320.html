<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja320' lang='pli'>
<header>
<ul>
<li class='division'>Jātaka</li>
<li>Catukkanipāta</li>
<li>Pucimandavagga</li>
</ul>
<h1>320. Succajajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts3.69'></a><a class='ms' id='p_22J_980'></a><a class='msdiv' id='msdiv77'></a>“Succajaṃ vata naccaji,<br>
vācāya adadaṃ giriṃ;<br>
Kiṃ hitassa cajantassa,<br>
vācāya adada pabbataṃ”.</p>
<p><a class='sc' id='2'></a><a class='ms' id='p_22J_981'></a><a class='msdiv' id='msdiv78'></a>“Yañhi kayirā tañhi vade,<br>
yaṃ na kayirā na taṃ vade;<br>
Akarontaṃ bhāsamānaṃ,<br>
parijānanti paṇḍitā”.</p>
<p><a class='sc' id='3'></a><a class='ms' id='p_22J_982'></a><a class='msdiv' id='msdiv79'></a>“Rājaputta namo tyatthu,<br>
sacce dhamme ṭhito casi;<br>
Yassa te byasanaṃ patto,<br>
saccasmiṃ ramate mano”.</p>
<p><a class='sc' id='4'></a><a class='pts' id='pts3.70'></a><a class='ms' id='p_22J_983'></a><a class='msdiv' id='msdiv80'></a>“Yā daliddī daliddassa,<br>
aḍḍhā aḍḍhassa <span class='var' id='note549' title='kittimā (bj, s2, s3, pts1)'>kittima</span>;<br>
Sā hissa paramā bhariyā,<br>
sahiraññassa itthiyo”ti.</p>
</blockquote>
<p class='endsutta'><a class='sc' id='5'></a><a class='ms' id='p_22J_984'></a>Succajajātakaṃ dasamaṃ.<br>
Pucimandavaggo dutiyo.</p>
<p class='uddana-intro'><a class='sc' id='6'></a><a class='ms' id='p_22J_985'></a>Tassuddānaṃ</p>
<blockquote class='uddanagatha'>
<p><a class='sc' id='7'></a><a class='ms' id='p_22J_986'></a>Atha cora sakassapa khantīvaro,<br>
Dujjīvitatā ca varā pharusā;<br>
Atha sasa matañca vasanta sukhaṃ,<br>
Succajaṃvatanaccajinā ca dasāti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
