<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja312' lang='pli'>
<header>
<ul>
<li class='division'>Jātaka</li>
<li>Catukkanipāta</li>
<li>Pucimandavagga</li>
</ul>
<h1>312. Kassapamandiyajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts3.38'></a><a class='ms' id='p_22J_940'></a><a class='msdiv' id='msdiv45'></a>“Api kassapa mandiyā,<br>
yuvā <span class='var' id='note520' title='sampaṭihanti (mr)'>sapati hanti</span> vā;<br>
Sabbaṃ taṃ khamate dhīro,<br>
paṇḍito taṃ titikkhati.</p>
<p><a class='sc' id='2'></a><a class='ms' id='p_22J_941'></a><a class='msdiv' id='msdiv46'></a>Sacepi santo vivadanti,<br>
khippaṃ sandhīyare puna;<br>
Bālā pattāva bhijjanti,<br>
na te samathamajjhagū.</p>
<p><a class='sc' id='3'></a><a class='ms' id='p_22J_942'></a><a class='msdiv' id='msdiv47'></a>Ete bhiyyo samāyanti,<br>
sandhi tesaṃ na jīrati;<br>
Yo cādhipannaṃ jānāti,<br>
yo ca jānāti desanaṃ.</p>
<p><a class='sc' id='4'></a><a class='ms' id='p_22J_943'></a><a class='msdiv' id='msdiv48'></a>Eso hi uttaritaro,<br>
Bhāravaho dhuraddharo;<br>
Yo paresādhipannānaṃ,<br>
Sayaṃ sandhātumarahatī”ti.</p>
</blockquote>
<p class='endsutta'><a class='sc' id='5'></a><a class='ms' id='p_22J_944'></a>Kassapamandiyajātakaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
