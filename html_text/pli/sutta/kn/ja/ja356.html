<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja356' lang='pli'>
<header>
<ul>
<li class='division'>Jātaka</li>
<li>Pañcakanipāta</li>
<li>Maṇikuṇḍalavagga</li>
</ul>
<h1>356. Koraṇḍiyajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts3.172'></a><a class='ms' id='p_22J_1184'></a><a class='msdiv' id='msdiv34'></a>“Eko araññe girikandarāyaṃ,<br>
Paggayha paggayha silaṃ <span class='var' id='note675' title='pavejjhasi (bj-a, s2, s3)'>pavecchasi</span>;<br>
Punappunaṃ santaramānarūpo,<br>
<span class='var' id='note676' title='kāraṇḍiya (bj, pts1) | kārandiya (s2, s3)'>Koraṇḍiya</span> ko nu tava yidhattho”.</p>
<p><a class='sc' id='2'></a><a class='ms' id='p_22J_1185'></a><a class='msdiv' id='msdiv35'></a>“Ahañhimaṃ sāgara sevitantaṃ,<br>
Samaṃ karissāmi yathāpi pāṇi;<br>
Vikiriya sānūni ca pabbatāni ca,<br>
Tasmā silaṃ dariyā pakkhipāmi”.</p>
<p><a class='sc' id='3'></a><a class='ms' id='p_22J_1186'></a><a class='msdiv' id='msdiv36'></a>“Nayimaṃ mahiṃ arahati pāṇikappaṃ,<br>
Samaṃ manusso karaṇāya meko;<br>
Maññāmimaññeva dariṃ <span class='var' id='note677' title='jigiṃsaṃ (bj, s2, s3, pts1)'>jigīsaṃ</span>,<br>
Koraṇḍiya <span class='var' id='note678' title='hāyasi (bj, s2, s3, mr)'>hāhasi</span> jīvalokaṃ”.</p>
<p><a class='sc' id='4'></a><a class='pts' id='pts3.173'></a><a class='ms' id='p_22J_1187'></a><a class='msdiv' id='msdiv37'></a>“Sace <span class='var' id='note679' title='ayaṃ (bj, s2, s3, pts1)'>ahaṃ</span> bhūtadharaṃ na <span class='var' id='note680' title='sakko (bj, s2, s3, mr) | sattho (pts1)'>sakkā</span>,<br>
Samaṃ manusso karaṇāya meko;<br>
Evameva tvaṃ brahme ime manusse,<br>
Nānādiṭṭhike nānayissasi <span class='var' id='note681' title='ne (mr)'>te</span>”.</p>
<p><a class='sc' id='5'></a><a class='ms' id='p_22J_1188'></a><a class='msdiv' id='msdiv38'></a>“Saṃkhittarūpena bhavaṃ mamatthaṃ,<br>
Akkhāsi koraṇḍiya evametaṃ;<br>
Yathā na sakkā pathavī samāyaṃ,<br>
Kattuṃ manussena tathā manussā”ti.</p>
</blockquote>
<p class='endsutta'><a class='sc' id='6'></a><a class='ms' id='p_22J_1189'></a><span class='var' id='note682' title='kāraṇḍiyajātakaṃ (bj, pts1) | kārandiyajātakaṃ (s2, s3)'>Koraṇḍiyajātakaṃ</span> chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
