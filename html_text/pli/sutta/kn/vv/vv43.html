<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv43' lang='pli'>
<header>
<ul>
<li class='division'>Vimānavatthu</li>
<li>Itthivimāna</li>
<li>Mañjiṭṭhakavagga</li>
</ul>
<h1>43. Kañjikadāyikāvimānavatthu</h1>
</header>
<blockquote class='gatha'>
<p><a class='sc' id='1'></a><a class='vns' id='vns509'></a><a class='ms' id='p_19Vv_567'></a><a class='msdiv' id='msdiv719'></a>“Abhikkantena vaṇṇena,<br>
… pe …<br>
osadhī viya tārakā.</p>
<p><a class='sc' id='2'></a><a class='vns' id='vns510'></a><a class='ms' id='p_19Vv_568'></a><a class='msdiv' id='msdiv720-721'></a>Kena tetādiso vaṇṇo,<br>
… pe …<br>
Vaṇṇo ca te sabbadisā pabhāsatī”ti.</p>
<p><a class='sc' id='3'></a><a class='vns' id='vns511'></a><a class='ms' id='p_19Vv_569'></a><a class='msdiv' id='msdiv722'></a>Sā devatā attamanā,<br>
… pe …<br>
yassa kammassidaṃ phalaṃ.</p>
<p><a class='sc' id='4'></a><a class='vns' id='vns512'></a><a class='ms' id='p_19Vv_570'></a><a class='msdiv' id='msdiv723'></a>“Ahaṃ andhakavindamhi,<br>
buddhassādiccabandhuno;<br>
Adāsiṃ kolasampākaṃ,<br>
kañjikaṃ teladhūpitaṃ.</p>
<p><a class='sc' id='5'></a><a class='vns' id='vns513'></a><a class='ms' id='p_19Vv_571'></a><a class='msdiv' id='msdiv724'></a>Pipphalyā lasuṇena ca,<br>
missaṃ lāmañjakena ca;<br>
Adāsiṃ <span class='var' id='note182' title='ujubhūtesu (mr)'>ujubhūtasmiṃ</span>,<br>
vippasannena cetasā.</p>
<p><a class='sc' id='6'></a><a class='vns' id='vns514'></a><a class='ms' id='p_19Vv_572'></a><a class='msdiv' id='msdiv725'></a>Yā mahesittaṃ kāreyya,<br>
cakkavattissa rājino;<br>
Nārī sabbaṅgakalyāṇī,<br>
bhattu cānomadassikā;<br>
Ekassa kañjikadānassa,<br>
kalaṃ nāgghati soḷasiṃ.</p>
<p><a class='sc' id='7'></a><a class='vns' id='vns515'></a><a class='ms' id='p_19Vv_573'></a><a class='msdiv' id='msdiv726'></a>Sataṃ nikkhā sataṃ assā,<br>
sataṃ assatarīrathā;<br>
Sataṃ kaññāsahassāni,<br>
āmuttamaṇikuṇḍalā;<br>
Ekassa kañjikadānassa,<br>
kalaṃ nāgghanti soḷasiṃ.</p>
<p><a class='sc' id='8'></a><a class='vns' id='vns516'></a><a class='ms' id='p_19Vv_574'></a><a class='msdiv' id='msdiv727'></a>Sataṃ hemavatā nāgā,<br>
īsādantā urūḷhavā;<br>
Suvaṇṇakacchā mātaṅgā,<br>
hemakappanavāsasā;<br>
Ekassa kañjikadānassa,<br>
kalaṃ nāgghanti soḷasiṃ.</p>
<p><a class='sc' id='9'></a><a class='vns' id='vns517'></a><a class='pts2ed' id='pts2ed62'></a><a class='ms' id='p_19Vv_575'></a><a class='msdiv' id='msdiv728'></a>Catunnamapi dīpānaṃ,<br>
issaraṃ yodha kāraye;<br>
Ekassa kañjikadānassa,<br>
kalaṃ nāgghati soḷasin”ti.</p>
</blockquote>
<p class='endsutta'><a class='sc' id='10'></a><a class='ms' id='p_19Vv_576'></a>Kañjikadāyikāvimānaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
