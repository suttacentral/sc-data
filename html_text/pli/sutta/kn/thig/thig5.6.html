<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pli">
<section class="sutta" id="thig5.6">
<article>
<div class="hgroup">
<p class="division">Therīgāthā</p>
<p>Pañcakanipāta</p>
<h1><span class="var" id="note37" title="mittākāḷitherīgāthā (bj)">6 Mittākāḷītherīgāthā</span></h1>
</div>
<blockquote class="gatha">
<p><a class="sc" id="1"></a><a class="vns" id="vns92"></a><a class="vnp" id="vnp92"></a><a class="ms" id="p_19Th2_139"></a><a class="msdiv" id="msdiv92"></a>“Saddhāya pabbajitvāna,<br>
agārasmānagāriyaṃ;<br>
Vicariṃhaṃ tena tena,<br>
lābhasakkāraussukā.</p>
<p><a class="sc" id="2"></a><a class="vns" id="vns93"></a><a class="vnp" id="vnp93"></a><a class="pts" id="pts133"></a><a class="ms" id="p_19Th2_140"></a><a class="msdiv" id="msdiv93"></a>Riñcitvā paramaṃ atthaṃ,<br>
hīnamatthaṃ asevihaṃ;<br>
Kilesānaṃ vasaṃ gantvā,<br>
sāmaññatthaṃ na bujjhihaṃ.</p>
<p><a class="sc" id="3"></a><a class="vns" id="vns94"></a><a class="vnp" id="vnp94"></a><a class="ms" id="p_19Th2_141"></a><a class="msdiv" id="msdiv94"></a>Tassā me ahu saṃvego,<br>
nisinnāya vihārake;<br>
Ummaggapaṭipannāmhi,<br>
taṇhāya vasamāgatā.</p>
<p><a class="sc" id="4"></a><a class="vns" id="vns95"></a><a class="vnp" id="vnp95"></a><a class="ms" id="p_19Th2_142"></a><a class="msdiv" id="msdiv95"></a>Appakaṃ jīvitaṃ mayhaṃ,<br>
jarā byādhi ca maddati;<br>
<span class="var" id="note38" title="jarāya bhijjate (bj)">Purāyaṃ bhijjati</span> kāyo,<br>
na me kālo pamajjituṃ.</p>
<p><a class="sc" id="5"></a><a class="vns" id="vns96"></a><a class="vnp" id="vnp96"></a><a class="ms" id="p_19Th2_143"></a><a class="msdiv" id="msdiv96"></a>Yathābhūtamavekkhantī,<br>
khandhānaṃ udayabbayaṃ;<br>
Vimuttacittā uṭṭhāsiṃ,<br>
kataṃ buddhassa sāsanan”ti.</p>
</blockquote>
<p class="endsutta"><a class="sc" id="6"></a><a class="ms" id="p_19Th2_144"></a>… Mittā <span class="var" id="note39" title="mittā kāḷi (bj) | mittakālī (s2, s3, pts1-2)">kāḷī</span> therī ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
