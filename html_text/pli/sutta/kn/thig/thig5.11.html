<!DOCTYPE html>
<html>
<head>
<meta charset="utf-8"/>
<meta author="Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pli">
<section class="sutta" id="thig5.11">
<article>
<div class="hgroup">
<p class="division">Therīgāthā</p>
<p>Pañcakanipāta</p>
<h1>11. Tiṃ­samat­tā­therī­gāthā</h1>
</div>
<blockquote class="gatha">
<p><a class="sc" id="1"></a><a class="vns" id="vns117"></a><a class="vnp" id="vnp117"></a><a class="ms" id="p_19Th2_169"></a><a class="msdiv" id="msdiv117"></a>“Musalāni gahetvāna,<br/>
dhaññaṃ koṭṭenti <span class="var" id="note44" title="mānavā (bj, pts1-2)">māṇavā</span>;<br/>
Puttadārāni posentā,<br/>
dhanaṃ vindanti <span class="var" id="note45" title="mānavā (bj, pts1-2)">māṇavā</span>.</p>
<p><a class="sc" id="2"></a><a class="vns" id="vns118"></a><a class="vnp" id="vnp118"></a><a class="ms" id="p_19Th2_170"></a><a class="msdiv" id="msdiv118"></a>Karotha buddhasāsanaṃ,<br/>
yaṃ katvā nānutappati;<br/>
Khippaṃ pādāni dhovitvā,<br/>
ekamante nisīdatha;<br/>
Cetosa­matha­manu­yuttā,<br/>
karotha buddhasāsanaṃ”.</p>
<p><a class="sc" id="3"></a><a class="vns" id="vns119"></a><a class="vnp" id="vnp119"></a><a class="ms" id="p_19Th2_171"></a><a class="msdiv" id="msdiv119"></a>Tassā tā vacanaṃ sutvā,<br/>
paṭācārāya sāsanaṃ;<br/>
Pāde ­pak­khā­layit­vāna,<br/>
ekamantaṃ upāvisuṃ;<br/>
Cetosa­matha­manu­yuttā,<br/>
akaṃsu buddhasāsanaṃ.</p>
<p><a class="sc" id="4"></a><a class="vns" id="vns120"></a><a class="vnp" id="vnp120"></a><a class="ms" id="p_19Th2_172"></a><a class="msdiv" id="msdiv120"></a>Rattiyā purime yāme,<br/>
pubba­jāti­manus­sa­ruṃ;<br/>
Rattiyā majjhime yāme,<br/>
dibbacakkhuṃ visodhayuṃ;<br/>
Rattiyā pacchime yāme,<br/>
tamokhandhaṃ padālayuṃ.</p>
<p><a class="sc" id="5"></a><a class="vns" id="vns121"></a><a class="vnp" id="vnp121"></a><a class="ms" id="p_19Th2_173"></a><a class="msdiv" id="msdiv121"></a>Uṭṭhāya pāde vandiṃsu,<br/>
“katā te anusāsanī;<br/>
Indaṃva devā tidasā,<br/>
saṅgāme aparājitaṃ;<br/>
<span class="var" id="note46" title="purakkhitvā (s2, s3, pts1-2)">Purakkhatvā</span> <span class="var" id="note47" title="vihariyāma (bj) | viharissāma (s2, s3) | vihissāma (pts1-2)">vihassāma</span>,<br/>
tevijjāmha anāsavā”ti.</p>
</blockquote>
<p><a class="sc" id="6"></a><a class="ms" id="p_19Th2_174"></a>Itthaṃ sudaṃ tiṃsamattā therī bhikkhuniyo paṭācārāya santike aññaṃ byākariṃsūti.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
