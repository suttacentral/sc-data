<!DOCTYPE html>
<html>
<head>
<meta charset='UTF-8'>
<meta name='author' content='Rahul Sankrityayan'>
<title></title>
</head>
<body>
<article id='mn143' lang='hi'>
<header>
<ul>
<li class='division'>मज्झिम निकाय</li>
</ul>
<h1>143. अनाथपिंडिकोवाद-सुत्तन्त</h1>
</header>
<p class='evam'>ऐसा मैंने सुना —</p>
<p>एक समय भगवान् श्रावस्ती में अनाथपिंडिक के आराम जेतवन में विहार करते थे।</p>
<p>उस समय अनाथपिंडिक गृहपति बहुत अधिक रूग्ण, दुःखित, बीमार था। तब अनाथपिंडिक गृहपति ने एक आदमी से कहा—“हे पुरूष! जहाँ भगवान् है, वहाँ जाओ; जाकर मेरे वचन से भगवान् के चरणों में शिर से वन्दना करो; और यह भी कहो—‘भन्ते! अनाथपिंडिक गृहपति ॰ बीमार है; वह भगवान् के चरणों में शिर से वन्दना करता है’। (फिर) जहाँ आयुष्मान् सारिपुत्र हैं, वहाँ जाओं; जाकर मेरे वचन से आयुष्मान् सारिपुत्र के चरणो में शिर से वन्दना करो, और यह भी कहों—‘भन्ते! अनाथपिंडिक गृहपति ॰ बीमार है; वह आयुष्मान् सारिपुत्र के चरणों में शिर से वन्दना करता है; और यह भी कहों—‘अच्छा हो भन्ते! आयुष्मान् सारिपुत्र जहाँ अनाथपिंडिक गृहपति का घर है, कृपा कर वहाँ चलें’।—</p>
<p>“अच्छा, भन्ते!”—(कह) उस पुरूष ने अनाथपिंडिक गृहपति से कह, जहाँ भगवान् थे, वहाँ गया; जाकर भगवान् को अभिवादित कर एक बैठ गया। एक ओर बैठे, उस पुरूष ने भगवान् से यह कहा—</p>
<p>“भन्ते! अनाथपिंडिक गृहपति ॰ बीमार हैं; ॰ वंदना करता है।’</p>
<p>(फिर) जहाँ आयुष्मान् सारिपुत्र थे, वहाँ गया। जाकर आयुष्मान् सारिपुत्र को अभिवादन कर एक ओर बैठ गया। एक ओर बैठे, उस पुरूष ने आयुष्मान् सारिपुत्र से यह कहा—</p>
<p>‘भन्ते! अनाथ-पिंडिक गृहपति ॰ बीमार है; ॰ वन्दना करता है। और यह भी कहता है—‘अच्छा हो, भन्ते! ॰ कृपा कर वहाँ चले।’</p>
<p>आयुष्मान् सारिपुत्र ने मौन से स्वीकार किया।</p>
<p>तब आयुष्मान् सारिपुत्र पहिनकर, पात्र-चीवर ले, आयुष्मान् आनंद को अनुगामी श्रमण बना, जहाँ अनाथ-पिंडिक का घर था, वहाँ गये। जाकर बिछे आसन पर बैठे। बैठकर आयुष्मान् सारिपुत्र ने अनाथ-पिंडिक गृहपति से यह कहा—</p>
<p>“गृहपति! ठीक तो है? (काल)यापन तो हो रहा है? दुःखा वेदना हट तो रही है, लौट तो नहीं रही है? (व्याधि का) हटना तो मालूम हो रहा है; लौटना तो नहीं मालूम हो रहा है?”</p>
<p>“भन्ते सारिपुत्र! मुझे ठीक नहीं है; ॰ अत्यधिक दाह हो रहा है। भन्ते सारिपुत्र! मुझे ठीक नहीं हैं ॰।”</p>
<p>“तो गृहपति! अभ्यास करों (=शिक्षितव्य)—‘चक्षु का उपादान न करूँगा, और मेरा विज्ञान (=चित्त) चक्षु में निश्रित (=आश्रित, आसक्त) न होगा’। ऐसा गृहपति! अन्यास करों तो ॰ श्रोत्र ॰। ॰ घ्राण ॰। ॰ जिह्वा ॰। ॰ मन ॰। ॰ रूप ॰। ॰ शब्द ॰। ॰ गंध ॰। ॰ रस ॰। ॰ स्प्रष्टव्य ॰। ॰ धर्म ॰। ॰ चक्षुर्विज्ञान ॰। ॰ श्रोत्र-विज्ञान ॰। ॰ घ्राण-विज्ञान ॰। ॰ जिह्वा-विज्ञान ॰। ॰ काय-विज्ञान ॰। ॰ मनो-विज्ञान ॰। ॰ चक्षु-संस्पर्श ॰। ॰ श्रोत्र-संस्पर्श ॰। ॰ घ्राण-संस्पर्श .॰। ॰ श्रोत्र-संस्पर्शजा वेदना ॰। ॰ घा्रण‘संस्पर्शज वेदना ॰। ॰ जिह्वा-संस्पर्शजा वेदना ॰। ॰ काय-संस्पर्शजा वेदना ॰। ॰ मनःसंस्पर्शजा वेदना ॰। ॰ पृथिवी-धातु ॰। ॰ आप-धातु ॰। ॰ तेज-धातु ॰। ॰ वायु-धातु ॰। ॰ आकाशधातु ॰। ॰ विज्ञान-धातु ॰। ॰ रूप ॰। ॰ वेदना ॰। ॰ संज्ञा ॰। ॰ संस्कार ॰। ॰ विज्ञान ॰। ॰ आकाशानन्त्यायतन ॰। ॰ विज्ञानान्त्यातन ॰। ॰ आकिचन्यायतन ॰। ॰ नैव संज्ञा-नासंज्ञायतन ॰। ॰ इस लोक ॰। तो ऐसा, गृहपति! अभ्यास करों—‘परलोक का उपादान न करूँगा, और मेरा विज्ञान परलोक में निश्रित न होगा’—ऐसे गृहपति तुम अभ्यास करों। तो ऐसा, गृहपति! अभ्यास करो, कि जो कुछ भी तुम्हारा दृष्ट, श्रुत, स्मृत, विज्ञान, प्राप्त, पर्येषित (=खोज किया), अनुपर्येषित, मन द्वारा अनुचरित हैं; उसका भी उपादान न करूँगा; मेरा विज्ञान उसमें निश्रित न होगा—ऐसे गृहपति तुम अभ्यास करो।”</p>
<p>ऐसा कहने पर अनाथपिंडिक गृहपति रो पडा, आँसू गिराने लगा। तब आयुष्मान् आनंद ने अनाथपिंडिक गृहपति से यह कहा—</p>
<p>“गृहपति! क्या घबरा रहे हो, दिल छोटा कर रहे हो?”</p>
<p>“भन्ते आनंद! मै घबरा नहीं रहा हूँ, दिल छोटा नहीं कर रहा हूँ; बल्कि भन्ते! मैंने दीर्घकाल से शास्ता की उपासना (=सत्संग) की और मनोभावनीय (=भावना में तत्पर) भिक्षु भी; किन्तु मैंने ऐसी धार्मिक कथा पहिले नहीं सुनने को पाई।”</p>
<p>“गृहपति! श्वेत वस्त्रधारी गृहस्थों को ऐसी धार्मिक कथा नहीं समझ में आती; प्रब्रजित को, गृहपति! ऐसी धार्मिक कथा समझ में आती है।”</p>
<p>“तो, भन्ते सारिपुत्र! ॰ गृहस्थों को भी ऐसी धार्मिक कथा समझने को मिले। भन्ते! अल्प मतलवाले भी कुलपुत्र हैं; धर्म के न श्रवण से वह परिहीन (=वंचित) हांेगे। (वह) धर्म के जानने वाले होंगे।”</p>
<p>तब आयुष्मान् सारिपुत्र और आयुष्मान् आनंद, अनाथपिंडिक गृहपति को इस अववाद (=उपदेश) से उपदेश कर, आसन से उठकर चले गये। आयुष्मान् सारिपुत्र और आयुष्मान् आनंद के चले जाने के थोडे ही समय बाद अनाथपिंडिक गृहपति ने काल किया। (और) तुषित-काय (=तुषित देव-लोक) मे ंवह उत्पन्न हुआ।</p>
<p>तब प्रकाश युक्त रात्रि को ॰ प्रकाशमान वर्णवाला अनाथपिंडिक देवपुत्र, जहाँ भगवान् थे, वहाँ गया; जाकर भगवान् को अभिवादन कर एक ओर खडा हो गया। एक ओर खडे अनाथपिंडिक देवपुत्र ने भगवान् से गाथाओं में कहा—<br></p>
<blockquote class='gatha'>
<p>“ऋषि-संघ से सेवित।<br>
धर्मराज का वास रह चुका यह जेतवन मुझे प्रीति दायक है।।(1)।।<br>
कर्म, विद्या, धर्म, शील और उत्तम जीवन;<br>
इनसे मनुष्य शुद्ध होते है, गौत्र और धन से नहीं।।(2)।।<br>
इसलिये पंडित पुरूष अपने हित को देखते,<br>
योनिशः धर्म का चयन करे, ऐसे (वह) वहाँ शुद्ध होता है।।(3)।।<br>
प्रज्ञा, शील और उपशम में सारिपुत्र सा देवपुत्र,<br>
पारंगत, जो भिक्षु (हो वह) भी इतना ही महान् होगा।”</p>
</blockquote>
<br>
अनाथ-पिंडिक देवपुत्र ने यह कहा, (जिससे) शास्ता सहमत हुये। तब अनाथपिंडिक ‘शास्ता सहमत हैं’—(सोच) भगवान् को अभिवादन कर, प्रदक्षिणा कर वहीं अन्तर्धान हो गया।
<p>तब भगवान् ने उस रात के बीत जाने पर भिक्षुओं को संबोधित किया-”</p>
<p>“भिक्षुओ! आज रात को ॰ एक देवपुत्र, जहाँ मैं थ, वहाँ आया। आकर मुझे अभिवादन कर एक ओर खडा हो गया। एक ओर खडे उस देवपुत्र ने मुझे गाथाओं में कहा—</p>
<p>‘ऋषिसंघ से सेवित ॰ इतना ही महान् होगा’।</p>
<p>“उस देवपुत्र ने, भिक्षुओं! यह कहा। ‘शास्ता सहमत है’—(सोच) मुझे अभिवादन कर ॰ वहीं अन्तर्धान हो गया।”</p>
<p>ऐसा कहने पर आयुष्मान् आनंद ने भगवान् से यह कहा—</p>
<p>“वह, भन्ते! जरूर अनाथपिंडिक देवपुत्र होगा। भन्ते! अनाथपिंडिक गृहपति आयुष्मान् सारिपुत्र में अभिप्रसन्न (=अतिश्रद्धावान्) था।</p>
<p>“साधु, साधु, आनंद! जितना कुछ आनंद! तर्क से पाया जा सकता है, वह तूने पा लिया है। आनंद! वह देवपुत्र अनाथपिंडिक था।’</p>
<p>भगवान् ने यह कहा, सन्तुष्ट हो आयुष्मान् आनंद ने भगवान् के भाषण का अभिनंदन किया।</p>
<footer>
<p>Translated by <span class='author'>Rahul Sankrityayan</span>.</p>
<p>Text digitized by <a href='http://www.hitechos.com/' target='_blank'>Hi-Tech Outsourcing Services</a>.</p>
<p>Based on the 1933 edition of <cite class='book'>Majjhim-nikay</cite>, scanned and made available on the Digital Library of India.</p>
<p>Prepared for SuttaCentral by <span class='editor'>Saurabh Kapoor</span>.</p>
</footer>
</article>
</body>
</html>
