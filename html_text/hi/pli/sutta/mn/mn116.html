<!DOCTYPE html>
<html>
<head>
<meta charset='UTF-8'>
<meta name='author' content='Rahul Sankrityayan'>
<title></title>
</head>
<body>
<article id='mn116' lang='hi'>
<header>
<ul>
<li class='division'>मज्झिम निकाय</li>
</ul>
<h1>116. इसिगिलि-सुत्तन्त</h1>
</header>
<p class='evam'>ऐसा मैंने सुना —</p>
<p>एक समय भगवान् राजगृह में ऋषिगिरि (=इसिगिलि) पर्वत पर विहार करते थे।</p>
<p>तब भगवान् ने भिक्षुओं को सम्बोधित किया—“भिक्षुओ!”</p>
<p>“भदन्त!”—(कह) उन भिक्षुओं ने भगवान् को उत्तर दिया।</p>
<p>भगवान् ने यह कहा—“देखते हो, भिक्षुओ! तुम इस वैभार पर्वत को?”</p>
<p>“हाँ, भन्ते!”</p>
<p>“भिक्षुओं! इस वैभार पर्वत की (पहिले) दूसरी ही संज्ञा थी, दूसरही ही प्रज्ञप्ति (=नाम) थी।”</p>
<p>“देखते हो, भिक्षुओ! तुम इस पांडव-पर्वत को?”</p>
<p>“हाँ, भन्ते!”</p>
<p>“भिक्षुओं! इस पांडव पर्वत की (पहिले) दूसरी ही संज्ञा थी ॰।”</p>
<p>“देखते हो, भिक्षुओं! तुम इस वैपुल्य-पर्वत को?”</p>
<p>“हाँ, भन्ते!”</p>
<p>“भिक्षुओं! इस वैपुलय पर्वत की (पहिले) दूसरी ही संज्ञा थी ॰।”</p>
<p>“देखते हो, भिक्षुओ! तुम इस गृध्रकूट पर्वत को?”</p>
<p>“हाँ, भन्ते!”</p>
<p>“भिक्षुओ! इस गृध्रकूट पर्वत की (पहिले) दूसरी ही संज्ञा थी ॰।”</p>
<p>“देखते हो, भिक्षुओ! तुम इस ऋषिगिलि पर्वत को?”</p>
<p>“हाँ, भन्ते!”</p>
<p>“भिक्षुओं! इस ऋषि-गिलि-पर्वत की (पहिले) दूसरी ही संज्ञा थी ॰। भिक्षुओ! पूर्वकाल में इस ऋषिगिलि पर्वत में पाँच सौ प्रत्येकबुद्ध चिर-निवासी थे। वह इस पर्वत में प्रवेश करते दिखाई देते थे, प्रविष्ट हो जाने पर कहीं दिखाई पडते थे। यह देख मनुष्य कहते यह पर्वत इन ऋषियों को गिलता (=निगलता) है;(इस प्रकार) ‘ऋषि-गिलि’ (=ऋषियों को निगलने वाला) ‘ऋषि-गिलि’ यही संज्ञा हो गई। भिक्षुओ! (उन) प्रत्येकबुद्धो के नाम तुम्हें बतलाता हूँ। भिक्षुओं! प्रत्येकबुद्धों के नाम तुम्हे कीर्तित करता हूँ। भिक्षुओ! प्रत्येकबुद्धों के नाम तुम्हे देखता (=बतलाता) हूँ; उसे सुनों, अच्छी तरह मन में करो, कहता हूँ।”</p>
<p>“अच्छा भन्ते!”—(कह) उन भिक्षुओं ने भगवान् को उत्तर दिया।</p>
<p>भगवान ने यह कहा—</p>
<p>“भिक्षुओ! अरिष्ट (=अरिट्ठ) नामक प्रत्येकबुद्ध इस ऋषिगिलि पर्वत के चिर-निवासी थे। ॰ अप-अरिष्ट (=उपरिट्ठ) ॰। ॰ तगर-सिखी (=नगर-शिखी) ॰। ॰ यसस्सी (=यशस्वी) ॰। ॰ सुदर्शन (=सुदस्सन) ॰। ॰ प्रियदर्शी (=पियदस्सी) ॰। ॰ गंधार ॰। ॰ पिंडोल ॰। ॰ उप-ऋषीभ (=उपासभ) ॰। ॰ नीथ ॰। ॰ तत ॰। ॰ श्रुतवान् (=सुतवा) ॰। ॰ भावितात्मा (=भावितत्त) ॰।<br></p>
<blockquote class='gatha'>
<p>“जो प्राणियों के सार, दुःख-रहित, आशा-रहित, प्रत्येक-बोधि को प्राप्त हये।<br>
उन ध्यानी नरोत्तमों का नाम कहता हूँ, सुनो।<br>
अरिष्ट, उपारिष्ठ, तगर-शिखी।<br>
यशस्वी, सुदर्शन, प्रियदर्शी, (यह) सु-सं-बुद्ध।<br>
गंधार, पिंडोल, और उपर्षभ।<br>
नीथ, तत, श्रुतवान् भवितात्मा।<br>
शुन्भ, शुभ, मतुल, और अष्टम।<br>
अष्ट सुमेध, अनिघ, सुदाठ।<br>
(यह) प्रत्येकबुद्ध भव-बंधन-मुक्त (हुये)<br>
महानुभाव भिगु, भिग, दो जाली, मुनि के अष्टक<br>
तब कौसल्य, फिर सुबाह बुद्ध<br>
उपनेमिष, नेमिष उपशान्त चित्त।<br>
तब श्रद्ध और पंडित विरज,<br>
काल, उपकाल, विजत, और जित्<br>
अंग, बंग, और गुप्तिजित्।<br>
पश्यी ने दुःख की जड उपाधि (=लोभ) को छोड दिया।<br>
अपराजित ने मार-सेना को जीता।<br>
शास्ता, प्रवक्ता, और सभंग, लोमहर्ष,<br>
अच्चांगमाय, असित, अनास्रव।<br>
मनोमय, मानच्छित्, और बन्धुमान्।<br>
तब विमुक्त, विमल और केतुमान्।<br>
केतुम्पराग, और आर्य मातंग।<br>
तब अच्युत अच्युतांग, व्यामांग।<br>
सुमंगल, दर्विल, सुप्रतिष्ठित।<br>
असेय्य, क्षेम्याभिरत, और सोरत।<br>
दुरन्वय, संघ, और उज्जय भी।<br>
दूसरे मुनि सेय्य, अनोमनिक्कम।<br>
आनन्द, नन्द, उपनन्द (यह) बारह।<br>
अंतिम शरीरधारी भारद्वाज।<br>
बोधि, महानाम और उत्तर भी।<br>
कोसी, शिखा, सुन्दर, भारद्वाज।<br>
तिष्य, उपतिष्य, भव-बन्धन-च्छेदक।<br>
उपशिखी, और तृष्णाछेदक शिखरी।<br>
वीतराग मंगल बुद्ध हुये,<br>
दुःखमूल जालिनी (=तृष्णा) को छेद ऋषभ ने।<br>
उपनीत शांत-पद को प्राप्त हुये।<br>
उपोसथ सुन्दर और सत्य नाम वाले।<br>
जेत, जयन्त, पद्म, और उत्पल।<br>
पद्मोत्तर, रक्षित और पर्वत।<br>
मानसाध्य, वीतराग शोभित।<br>
और सु-वि-मुक्त चत्ति कृष्ण बुद्ध।<br>
यह और दूसरे महानुभाव।<br>
भवबंधन-मुक्त प्रत्येक बुद्ध।<br>
उन सभी सर्व संसर्गत्यागी।<br>
असंख्या, निर्वाण-प्राप्त महर्षियों को वन्दो।”</p>
</blockquote>
<footer>
<p>Translated by <span class='author'>Rahul Sankrityayan</span>.</p>
<p>Text digitized by <a href='http://www.hitechos.com/' target='_blank'>Hi-Tech Outsourcing Services</a>.</p>
<p>Based on the 1933 edition of <cite class='book'>Majjhim-nikay</cite>, scanned and made available on the Digital Library of India.</p>
<p>Prepared for SuttaCentral by <span class='editor'>Saurabh Kapoor</span>.</p>
</footer>
</article>
</body>
</html>
