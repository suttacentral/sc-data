<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Gunnar Gällmo'>
</head>
<body>
<article id='kp9' lang='sv'>
<header>
<h1>Suttan om den allkärlek som man bör hysa</h1>
</header>
<blockquote class='gatha'>
<p><a class='gn' id='gn1'></a>Så vare den som är skicklig att finna det<br>
hälsosamma,<br>
som har insett detta lugna tillstånd:<br>
kunnig, uppriktig, verkligt uppriktig,<br>
tillmötesgående vare han, mild, utan stolthet,</p>
<p><a class='gn' id='gn2'></a>Nöjd och lättförsörjd,<br>
med få plikter och obesvärat levnadssätt,<br>
med lugnade sinnen och förnuftig,<br>
inte påträngande och utan begär till familjer.</p>
<p><a class='gn' id='gn3'></a>Ej eftersträve han alls något obetydligt,<br>
som andra vise kunde klandra.<br>
Vare de lyckliga och lugna,<br>
må alla varelser vara lyckliga!</p>
<p><a class='gn' id='gn4'></a>Vilka levande varelser som än finns,<br>
rädda och orädda*, utan förbehåll,<br>
långa och stora,<br>
medelstora, korta, små och kraftiga,</p>
<p><a class='gn' id='gn5'></a>sedda och osedda,<br>
de som vistas fjärran och nära,<br>
de som fötts och de som söker födelse:<br>
må alla varelser vara lyckliga!</p>
<p><a class='gn' id='gn6'></a>Ej bedrage den ene den andre<br>
eller förakte honom någonstans.<br>
Av vrede eller motvilja<br>
önske inte den ene lidande över den andre.</p>
<p><a class='gn' id='gn7'></a>Som en mor skyddar sitt eget barn,<br>
sitt enda barn med sitt liv,<br>
så odle han bland alla levande varelser<br>
gränslöst sinne.</p>
<p><a class='gn' id='gn8'></a>Kärleksfull mot allt som lever<br>
odle han ett gränslöst sinne<br>
uppåt, nedåt, utåt,<br>
utan hinder, utan hat, utan fiendskap.</p>
<p><a class='gn' id='gn9'></a>Då han står, går eller sitter<br>
eller ligger, så länge han är vaken,<br>
tillämpe han denna uppmärksamhet.<br>
”Det högsta goda” kallas här det sättet att leva.</p>
<p><a class='gn' id='gn10'></a>Utan åsikter, full av dygd,<br>
utrustad med insikt<br>
avlägsnar han sitt begär efter njutningar.<br>
Förvisso går han inte åter till en livmoder.<br></p>
</blockquote>
<footer>
<p>Från pali av <span class='author'>Gunnar Gällmo</span>.</p>
<p>Retrieved from <a href='http://www.dhamma.se'>Dhamma.se</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
