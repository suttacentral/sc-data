<!DOCTYPE html>
<html>
<head>
<meta charset='UTF-8'>
<meta name='author' content='Enzo Alfano'>
<title></title>
</head>
<body>
<article id='sn9.6' lang='it'>
<header>
<ul>
<li class='division' lang='pli' translate='no'>Saṃyutta Nikāya</li>
<li lang='pli' translate='no'>Anuruddha Sutta</li>
</ul>
<h1>9.6. Anuruddha</h1>
</header>
<p><span class='evam'>Così ho sentito</span>. Una volta il Ven. Anuruddha soggiornava fra i Kosala in un boschetto folto d’alberi. In quel tempo, un deva dei Trentatré chiamato Jalini, andò da lui e, appena arrivato, gli indirizzò questi versi:</p>
<blockquote class='gatha'>
<p>Dirigi la tua mente<br>
dove vivevi,<br>
fra i deva dei Trentatré,<br>
piena<br>
di tutti i piaceri sensuali.<br>
Onorato e circondato<br>
dalle ninfe celesti,<br>
Tu<br>
splenderai.</p>
</blockquote>
<p>[Ven. Anuruddha:]</p>
<blockquote class='gatha'>
<p>Esse sono fuori dalla retta via,<br>
le fanciulle dei deva<br>
stabilite nella propria identità.<br>
E sono fuori dalla retta via<br>
quegli esseri che le frequentano.</p>
</blockquote>
<p>[Jalini:]</p>
<blockquote class='gatha'>
<p>Non conosce la beatitudine<br>
chi non ha visto Nandana,<br>
dimora dei deva eminenti,<br>
gloriosi,<br>
dei Trentatré.</p>
</blockquote>
<p>[Ven. Anuruddha:]</p>
<blockquote class='gatha'>
<p>Sciocco, tu non sai<br>
la massima degli arahant?—<br>
‘Come impermanenti sono le cose composte!<br>
La loro natura: sorgere e morire.<br>
Si dissolvono come sorgono.<br>
La loro pace totale è la beatitudine.’</p>
<p>Jalini, non c’è<br>
nella sfera dei deva<br>
un’altra rinascita<br>
[per me].<br>
Con la fine assoluta<br>
del ciclo delle nascite,<br>
non esiste più per me<br>
un’ulteriore rinascita.</p>
</blockquote>
<footer>
<p>Traduzione in Inglese dalla versione Pāli di <span class='author'>Thanissaro Bhikkhu</span>.</p>
<p>Copyright © <span class='publication-date'>1999</span> Thanissaro Bhikkhu. Access to Insight edition © 1999.</p>
<p>Tradotto in italiano da <span class='author'>Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
