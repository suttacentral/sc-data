<!DOCTYPE html>
<html>
<head>
<meta charset='UTF-8'>
<meta name='author' content='Enzo Alfano'>
<title></title>
</head>
<body>
<article id='sn4.13' lang='it'>
<header>
<ul>
<li class='division' lang='pli' translate='no'>Saṃyutta Nikāya</li>
<li lang='pli' translate='no'>Sakalika Sutta</li>
</ul>
<h1>4.13. La scheggia di pietra</h1>
</header>
<p><span class='evam'>Così ho sentito</span>. Una volta il Benedetto soggiornava presso Rajagaha nel Parco delle Gazzelle di Maddakucchi. Ora in quella occasione il suo piede era stato ferito da una scheggia di pietra. Tormentato dai dolori fisici in lui sviluppati—dolorosi, terribili, acuti, lancinanti, pungenti, atroci—ma li sopportava consapevole, vigile e attento. Dopo aver piegato in quattro e posto a terra il suo mantello, si sdraiò nella posizione del leone—con un piede sopra all’altro—vigile e con presenza mentale. Allora Mara il Maligno si avvicinò a lui e recitò questi versi:</p>
<blockquote class='gatha'>
<p>Giaci con stupore,<br>
o sei ebbro di poesia?<br>
Hai così poche mete da raggiungere?<br>
Tutto solitario,<br>
assonnato e sognatore?</p>
</blockquote>
<p>[Il Buddha:]</p>
<blockquote class='gatha'>
<p>Qui giaccio,<br>
non con stupore,<br>
né ebbro di poesia.<br>
Ho raggiunto la mia meta,<br>
libero da ogni dolore.<br>
Tutto solitario pieno d’amore<br>
verso tutti gli esseri.</p>
<p>Anche coloro che hanno il petto<br>
trafitti da una freccia,<br>
i loro cuori velocemente,<br>
rapidamente<br>
colpiti:</p>
<p>malgrado la loro freccia<br>
sono capaci di dormire.<br>
Quindi perché non io,<br>
che ho rimosso la freccia?</p>
<p>Non ho paura quando sono sveglio,<br>
né quando dormo.<br>
I giorni e le notti<br>
non mi opprimono.<br>
Non vedo nessuna minaccia<br>
nel mondo.<br>
Perciò dormo pieno d’amore<br>
verso tutti gli esseri.</p>
</blockquote>
<p>Allora Mara il Maligno—triste e desolato compreso che, ‘Il Benedetto mi ha riconosciuto; il Sugata mi conosce.’—scomparve.</p>
<footer>
<p>Traduzione in Inglese dalla versione Pāli di <span class='author'>Thanissaro Bhikkhu</span>.</p>
<p>Copyright © <span class='publication-date'>1999</span> Thanissaro Bhikkhu. Access to Insight edition © 1999.</p>
<p>Tradotto in italiano da <span class='author'>Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
