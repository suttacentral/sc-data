<!DOCTYPE html>
<html>
<head>
<meta charset='UTF-8'>
<meta name='author' content='Enzo Alfano'>
<title></title>
</head>
<body>
<article id='sn36.23' lang='it'>
<header>
<ul>
<li class='division' lang='pli' translate='no'>Saṃyutta Nikāya</li>
<li lang='pli' translate='no'>Bhikkhu Sutta</li>
</ul>
<h1>36.23. Ad un monaco</h1>
</header>
<p>Un monaco si recò dal Benedetto e, ivi giunto, dopo averlo salutato con riverenza, si sedette ad un lato. Appena seduto, disse al Benedetto: “Cos’è la sensazione, signore? Qual è la sua origine? Qual è il sentiero che conduce alla sua origine? Qual è la sua cessazione? Qual è il sentiero di pratica che conduce alla sua cessazione? Come seduce, quale pericolo rappresenta, come ci si libera?”</p>
<p>“Monaco, esistono tre tipi di sensazione: piacevole, dolorosa e neutra.</p>
<p>Il contatto è la sua origine.</p>
<p>La brama è il sentiero che conduce alla sua origine.</p>
<p>Dalla cessazione del contatto deriva la cessazione della sensazione.</p>
<p>Il sentiero di pratica che conduce alla cessazione della sensazione è il nobile ottuplice sentiero, ovvero: retta visione, retto proposito, retto discorso, retta azione, retto modo di vivere, retto sforzo, retta presenza mentale, retta concentrazione.</p>
<p>La sensazione seduce tramite il sorgere di qualsiasi piacere</p>
<p>Siccome ogni sensazione è impermanente, dolorosa e soggetta al cambiamento, ciò rappresenta un pericolo.</p>
<p>Per ottenere la liberazione dalla sensazione bisogna distruggere ed abbandonare ogni desiderio ed attaccamento verso ogni tipo di sensazione.”</p>
<footer>
<p>Traduzione in Inglese dalla versione Pāli</p>
di <span class='author'>Thanissaro Bhikkhu</span>
<p>PTS: S iv 232 / CDB ii 1281</p>
<p>Copyright © 2005 BTS</p>
<p>Access to Insight edition © 2005</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
