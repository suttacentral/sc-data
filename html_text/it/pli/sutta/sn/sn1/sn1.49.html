<!DOCTYPE html>
<html>
<head>
<meta charset='UTF-8'>
<meta name='author' content='Enzo Alfano'>
<title></title>
</head>
<body>
<article id='sn1.49' lang='it'>
<header>
<ul>
<li class='division' lang='pli' translate='no'>Saṃyutta Nikāya</li>
<li lang='pli' translate='no'>Macchara Sutta</li>
</ul>
<h1>1.49. L’avarizia</h1>
</header>
<blockquote class='gatha'>
<p>“In questo mondo vi sono gli avari, gli avidi ed i calunniatori<br>
che distruggono l’altrui generosità. Quali frutti raccoglieranno?<br>
Quale sarà il loro destino? Siamo qui venuti per saperlo.”</p>
<p>“Gli avari, gli avidi ed i calunniatori che distruggono l’altrui generosità<br>
rinasceranno negli inferi, come animali o in mondi di sofferenza;<br>
se rinasceranno come esseri umani saranno poveri,<br>
senza vestiti, cibo, piaceri e divertimento, sempre<br>
avranno ogni genere di difficoltà, e dagli altri trattati come stolti,<br>
senza nulla ottenere.<br>
Questi saranno i frutti in questa vita e nella prossima.”</p>
</blockquote>
<p>“Ora lo sappiamo. E poniamo un’altra domanda:</p>
<blockquote class='gatha'>
<p>Chi è generoso, nato in questo mondo e privo d’avidità,<br>
con una fede incrollabile nel Buddha, nel Dhamma<br>
e nel Sangha, quali frutti e quale destino avrà?<br>
Questo vogliamo sapere.”</p>
<p>“Chi è generoso, nato in questo mondo e privo d’avidità,<br>
con una fede incrollabile nel Buddha, nel Dhamma<br>
e nel Sangha,<br>
rinascerà nei mondi celesti.<br>
Se rinascerà in questo mondo come essere umano<br>
avrà ricchezza e proprietà,<br>
vestiti, cibo, piaceri e divertimento, senza nessuna difficoltà.<br>
Egli godrà della ricchezza da altri accumulata.<br>
Questi sono i frutti in questa vita e nella prossima.”</p>
</blockquote>
<footer>
<p>Traduzione in Inglese dalla versione Pāli di <span class='author'>Bhikkhuni Uppalavanna.</span></p>
<p>Tradotto in italiano da <span class='author'>Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
