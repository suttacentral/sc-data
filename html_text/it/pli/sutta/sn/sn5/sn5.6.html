<!DOCTYPE html>
<html>
<head>
<meta charset='UTF-8'>
<meta name='author' content='Enzo Alfano'>
<title></title>
</head>
<body>
<article id='sn5.6' lang='it'>
<header>
<ul>
<li class='division' lang='pli' translate='no'>Saṃyutta Nikāya</li>
<li lang='pli' translate='no'>Cala Sutta</li>
</ul>
<h1>5.6. Sorella Cala</h1>
</header>
<p>A Savatthi. Un giorno, di mattina presto, la monaca Cala mise i suoi abiti e, prendendo la sua scodella ed il suo mantello, si recò a Savatthi per mendicare. Dopo la questua e dopo aver consumato il pasto, andò al Boschetto del cieco per passare la giornata. Si sedette ai piedi di un albero per meditare.</p>
<p>Allora Māra, il Maligno, volendo indurre in lei paura, orrore e terrore, per distrarla dalla sua con-centrazione, si avvicinò a lei e disse: “Che cosa disapprovi nel mondo, monaca” ?</p>
<p>“Non approvo la nascita, mio amico” .</p>
<p>[Māra:]</p>
<blockquote class='gatha'>
<p>Perché non godi della nascita?<br>
Chi è nato<br>
approfitta dei piaceri sensuali.<br>
Chi dunque<br>
ti ha potuto persuadere:</p>
</blockquote>
<p>‘Monaca, non ti compiaci della nascita?’</p>
<p>[Sorella Cala:]</p>
<blockquote class='gatha'>
<p>Per chi è nato<br>
c’è la morte.<br>
Chi è nato<br>
conosce il dolore.<br>
È una catena, un flagello, un tormento.<br>
È là la ragione per la quale non bisogna rallegrarsi<br>
per essere nato.</p>
<p>Il Buddha mi ha insegnato il Dhamma<br>
—che supera ogni nascita—<br>
affinché abbandoni ogni sofferenza,<br>
mi ha confermato<br>
nella conoscenza.<br>
Ma gli esseri che sono arrivati nella forma<br>
e quelli che prendono parte ai senza-forma,<br>
se non discernono la cessazione,<br>
tornano a rinascere.</p>
</blockquote>
<p>Allora Māra, il Maligno—triste e scoraggiato, constatando: “Cala la monaca mi conosce” —sparì all’istante.</p>
<footer>
<p>Traduzione in Inglese dalla versione Pāli di <span class='author'>Thanissaro Bhikkhu</span>.</p>
<p>Copyright © 1998 Thanissaro Bhikkhu.</p>
<p>Access to Insight edition © 1998</p>
<p>Tradotto in italiano da <span class='author'>Enzo Alfano</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
