<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Chandra Candiani'>
</head>
<body>
<article id='dhp383-423' lang='it'>
<header>
<ul>
<li class='division'>Dhammapada</li>
</ul>
<h1>Grande Essere</h1>
</header>
<blockquote class='gatha'><a class='ref sc' id='sc383' data-uid='dhp383' href='#sc383' data-uid='dhp383'>SC 383</a>Con impegno interrompi<br>
la corrente del desiderio<br>
e abbandona le passioni dei sensi;<br>
riconoscendo i limiti<br>
di tutto ciò che ha una forma<br>
realizza l’increato.
<p><a class='ref sc' id='sc384' data-uid='dhp384' href='#sc384' data-uid='dhp384'>SC 384</a>Le catene di ogni schiavitù si spezzano<br>
per chi vede chiaramente<br>
e sa bene che siano<br>
concentrazione e visione intuitiva.</p>
<p><a class='ref sc' id='sc385' data-uid='dhp385' href='#sc385' data-uid='dhp385'>SC 385</a>Grande è l’essere<br>
che non si ferma su questa sponda<br>
né sull’altra<br>
né su sponda alcuna.<br>
Un essere così non è legato da nulla.</p>
<p><a class='ref sc' id='sc386' data-uid='dhp386' href='#sc386' data-uid='dhp386'>SC 386</a>Grande è l’essere<br>
che dimora con agio in solitudine,<br>
il cuore libero<br>
da macchia,<br>
completato il cammino,<br>
purificato da ogni tendenza coercitiva,<br>
sveglio.</p>
<p><a class='ref sc' id='sc387' data-uid='dhp387' href='#sc387' data-uid='dhp387'>SC 387</a>Di giorno brilla il sole<br>
la luna brilla di notte.<br>
Ma giorno e notte<br>
risplende il Buddha<br>
nella gloria della luce.</p>
<p><a class='ref sc' id='sc388' data-uid='dhp388' href='#sc388' data-uid='dhp388'>SC 388</a>Un grande essere<br>
è chi ha trasformato il male.<br>
Contemplativo<br>
è uno che vive in pace.<br>
Rinunciante<br>
è chi abbandona l’impurità.</p>
<p><a class='ref sc' id='sc389' data-uid='dhp389' href='#sc389' data-uid='dhp389'>SC 389</a>La non rivalsa<br>
è la caratteristica di un grande essere.<br>
Egli non origina rabbia.<br>
Se viene aggredito,<br>
non fa parte della sua natura reagire.</p>
<p><a class='ref sc' id='sc390' data-uid='dhp390' href='#sc390' data-uid='dhp390'>SC 390</a>La libertà dalla sofferenza è pari<br>
alla libertà dall’intenzione<br>
di causare dolore.<br>
Non c’è vera grandezza<br>
se non c’è dominio sulla rabbia.</p>
<p><a class='ref sc' id='sc391' data-uid='dhp391' href='#sc391' data-uid='dhp391'>SC 391</a>Chi si astiene dal provocare sofferenza<br>
attraverso il corpo, la parola e la mente<br>
è un essere degno di rispetto.</p>
<p><a class='ref sc' id='sc392' data-uid='dhp392' href='#sc392' data-uid='dhp392'>SC 392</a>Devozione e rispetto<br>
è naturale offrire<br>
a chi ci ha rivelato la Via.</p>
<p><a class='ref sc' id='sc393' data-uid='dhp393' href='#sc393' data-uid='dhp393'>SC 393</a>Nessuno è da considerarsi<br>
degno di rispetto<br>
a causa della sua nascita o della sua cultura<br>
o di qualsiasi altra qualità esteriore.<br>
E’ la purezza,<br>
la comprensione della verità<br>
che decide di qualcuno il merito.</p>
<p><a class='ref sc' id='sc394' data-uid='dhp394' href='#sc394' data-uid='dhp394'>SC 394</a>Ornamenti esteriori<br>
e pensieri apparentemente spirituali<br>
sono irrilevanti<br>
se all’interno regna la confusione.</p>
<p><a class='ref sc' id='sc395' data-uid='dhp395' href='#sc395' data-uid='dhp395'>SC 395</a>Non preoccuparsi<br>
dell’aspetto esteriore<br>
ma impegnarsi<br>
intensamente e fermamente nella pratica<br>
fanno la grandezza.</p>
<p><a class='ref sc' id='sc396' data-uid='dhp396' href='#sc396' data-uid='dhp396'>SC 396</a>Nessuno è nobile<br>
per eredità.<br>
Nobiltà è ripulire se stessi<br>
da tutti i veleni<br>
e gli attaccamenti.</p>
<p><a class='ref sc' id='sc397' data-uid='dhp397' href='#sc397' data-uid='dhp397'>SC 397</a>Chi si è liberato da ogni schiavitù<br>
e ha raggiunto l’assenza di paura<br>
chi è al di là degli attaccamenti<br>
e delle corruzioni<br>
lo riconosco come un grande essere.</p>
<p><a class='ref sc' id='sc398' data-uid='dhp398' href='#sc398' data-uid='dhp398'>SC 398</a>Chiunque tagli i lacci dell’odio,<br>
sciolga i nodi del desiderio,<br>
distrugga le chiuse delle false opinioni,<br>
spalanchi le porte dell’ignoranza<br>
e guardi in faccia la verità,<br>
lo riconosco come un essere grande.</p>
<p><a class='ref sc' id='sc399' data-uid='dhp399' href='#sc399' data-uid='dhp399'>SC 399</a>La forza della pazienza<br>
è la risorsa degli esseri nobili:<br>
possono venire incatenati,<br>
sopportare attacchi fisici e verbali<br>
senza abbandonarsi alla rabbia.</p>
<p><a class='ref sc' id='sc400' data-uid='dhp400' href='#sc400' data-uid='dhp400'>SC 400</a>Chi è libero dalla rabbia,<br>
padrone di sé con naturalezza, virtuoso,<br>
esperto nella pratica<br>
ed è andato al di là della rinascita<br>
lo chiamo un essere grande.</p>
<p><a class='ref sc' id='sc401' data-uid='dhp401' href='#sc401' data-uid='dhp401'>SC 401</a>Come l’acqua scivola da una foglia di loto<br>
i piaceri dei sensi<br>
non aderiscono<br>
a un grande essere.</p>
<p><a class='ref sc' id='sc402' data-uid='dhp402' href='#sc402' data-uid='dhp402'>SC 402</a>Chi conosce la libertà<br>
di aver abbandonato<br>
il fardello dell’attaccamento<br>
al corpo-mente<br>
lo chiamo un grande essere.</p>
<p><a class='ref sc' id='sc403' data-uid='dhp403' href='#sc403' data-uid='dhp403'>SC 403</a>Chi ha profonda saggezza<br>
chi vede ciò che si accorda<br>
e non si accorda con la Via<br>
chi ha raggiunto<br>
il picco del possibile<br>
lo chiamo un grande essere.</p>
<p><a class='ref sc' id='sc404' data-uid='dhp404' href='#sc404' data-uid='dhp404'>SC 404</a>Chi non è attaccato alla compagnia<br>
sia di laici che di monaci<br>
e vive libero da desideri<br>
o ansie di qualsivoglia sicurezza<br>
è un essere grande.</p>
<p><a class='ref sc' id='sc405' data-uid='dhp405' href='#sc405' data-uid='dhp405'>SC 405</a>Chi ha rinunciato<br>
all’uso della forza<br>
nel rapporto con gli altri<br>
deboli o forti che siano<br>
chi non uccide<br>
né dà motivo di essere ucciso<br>
è da ritenere un grande essere.</p>
<p><a class='ref sc' id='sc406' data-uid='dhp406' href='#sc406' data-uid='dhp406'>SC 406</a>Chi resta amichevole<br>
fra gli ostili<br>
in pace fra gli aggressivi<br>
e non si aggrappa a ciò<br>
da cui gli altri dipendono<br>
è un essere grande.</p>
<p><a class='ref sc' id='sc407' data-uid='dhp407' href='#sc407' data-uid='dhp407'>SC 407</a>Per un essere grande<br>
passione e malevolenza<br>
arroganza e presunzione<br>
cadono<br>
come un minuscolo seme cadrebbe<br>
dalla punta di un ago.</p>
<p><a class='ref sc' id='sc408' data-uid='dhp408' href='#sc408' data-uid='dhp408'>SC 408</a>Grande è colui<br>
che dice la verità<br>
che offre delicato incoraggiamento<br>
che non polemizza con nessuno.</p>
<p><a class='ref sc' id='sc409' data-uid='dhp409' href='#sc409' data-uid='dhp409'>SC 409</a>Le azioni di un essere grande sono pure.<br>
Mai prende per sé<br>
intenzionalmente<br>
ciò che appartiene a un altro.</p>
<p><a class='ref sc' id='sc410' data-uid='dhp410' href='#sc410' data-uid='dhp410'>SC 410</a>Il cuore di un essere grande è libero.<br>
I grandi esseri non bramano più<br>
le cose di questo mondo<br>
o di un qualunque altro mondo.</p>
<p><a class='ref sc' id='sc411' data-uid='dhp411' href='#sc411' data-uid='dhp411'>SC 411</a>Il cuore di un essere grande è libero.<br>
Con accurata comprensione<br>
che va oltre ogni dubbio<br>
ha stabile accesso<br>
alla terra della liberazione.</p>
<p><a class='ref sc' id='sc412' data-uid='dhp412' href='#sc412' data-uid='dhp412'>SC 412</a>Grande è l’essere<br>
che ha trasceso<br>
i vincoli del bene e del male<br>
che è purificato<br>
e libero dal dolore.</p>
<p><a class='ref sc' id='sc413' data-uid='dhp413' href='#sc413' data-uid='dhp413'>SC 413</a>L’essere libero<br>
da ogni desiderio<br>
come la luna in un cielo senza nuvole<br>
puro, limpido e sereno<br>
lo chiamo grande.</p>
<p><a class='ref sc' id='sc414' data-uid='dhp414' href='#sc414' data-uid='dhp414'>SC 414</a>Ci sono esseri<br>
che percorrono l’arduo sentiero<br>
che passa per la rischiosa palude<br>
delle passioni corrosive<br>
attraversano l’oceano dell’illusione<br>
l’oscurità dell’ignoranza<br>
e vanno oltre.<br>
Hanno come sostegno<br>
la saggia contemplazione<br>
come rifugio la libertà dal dubbio<br>
sono liberati:<br>
questi sono per me esseri grandi.</p>
<p><a class='ref sc' id='sc415' data-uid='dhp415' href='#sc415' data-uid='dhp415'>SC 415</a>E’ grande l’essere che<br>
avendo messo un freno al desiderio<br>
per il piacere dei sensi<br>
vive la vita del senza casa<br>
e ottiene la libertà<br>
dal desiderio<br>
e dall’incessante divenire.</p>
<p><a class='ref sc' id='sc416' data-uid='dhp416' href='#sc416' data-uid='dhp416'>SC 416</a>E’ grande l’essere che<br>
avendo messo un freno alla smania di avere<br>
vive la vita del senza casa<br>
e ottiene la libertà<br>
dalla smania di avere<br>
e dall’incessante divenire.</p>
<p><a class='ref sc' id='sc417' data-uid='dhp417' href='#sc417' data-uid='dhp417'>SC 417</a>E’ grande l’essere che<br>
vede in trasparenza le gioie ordinarie<br>
come pure i piaceri sottili<br>
per liberarsi dall’ attaccamento.</p>
<p><a class='ref sc' id='sc418' data-uid='dhp418' href='#sc418' data-uid='dhp418'>SC 418</a>Chi smette<br>
di contrapporre il mi piace al non mi piace<br>
chi si è acquietato<br>
chi non è influenzato<br>
dalle condizioni del mondo<br>
lo chiamo un grande essere.</p>
<p><a class='ref sc' id='sc419' data-uid='dhp419' href='#sc419' data-uid='dhp419'>SC 419</a>Grande è l’essere<br>
che comprende pienamente<br>
lo svanire e il sorgere degli esseri<br>
che resta consapevole<br>
non attaccato, sveglio<br>
conscio in ogni momento<br>
del saggio modo di agire.</p>
<p><a class='ref sc' id='sc420' data-uid='dhp420' href='#sc420' data-uid='dhp420'>SC 420</a>Inconcepibile è la condizione<br>
di un grande essere dopo la morte:<br>
non resta traccia di passioni.<br>
E’ puro.</p>
<p><a class='ref sc' id='sc421' data-uid='dhp421' href='#sc421' data-uid='dhp421'>SC 421</a>Chiunque viva libero<br>
dalle abitudini ad attaccarsi<br>
al passato, al presente o al futuro<br>
senza nulla possedere<br>
è un essere grande.</p>
<p><a class='ref sc' id='sc422' data-uid='dhp422' href='#sc422' data-uid='dhp422'>SC 422</a>Un grande essere non conosce paura, come un toro,<br>
nobile, forte, saggio, diligente<br>
vede in trasparenza le illusioni<br>
è limpido, vigile e sveglio.</p>
<p><a class='ref sc' id='sc423' data-uid='dhp423' href='#sc423' data-uid='dhp423'>SC 423</a>Essenza di un grande essere<br>
è comprendere ogni dimensione<br>
dell’esistenza passata<br>
vedere con precisione tutti i mondi<br>
raggiungere la fine delle rinascite<br>
conoscere con profonda chiarezza<br>
tutto ciò che è da conoscere<br>
liberare il cuore dall’ignoranza.</p>
</blockquote>
<footer>
<p>Libera traduzione in inglese di <span class='author'>Ajahn Munindo</span>.</p>
<p>Traduzione in italiano di <span class='author'>Chandra Candiani</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
