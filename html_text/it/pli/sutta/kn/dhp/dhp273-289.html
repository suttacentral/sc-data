<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Chandra Candiani'>
</head>
<body>
<article id='dhp273-289' lang='it'>
<header>
<ul>
<li class='division'>Dhammapada</li>
</ul>
<h1>Il Sentiero</h1>
</header>
<blockquote class='gatha'><a class='ref sc' id='sc273' data-uid='dhp273'>SC 273</a>La più nobile delle vie<br>
è l’ottuplice sentiero,<br>
il più nobile discorso<br>
quello delle quattro nobili verità,<br>
la libertà dal desiderio<br>
è il più nobile degli stati<br>
e il Buddha che tutto vede<br>
il più nobile degli esseri. 274<br>
Questa è l’unica via<br>
nessun’ altra<br>
porta alla chiara visione.<br>
Segui questo sentiero<br>
e Mara resterà disorientato.
<p><a class='ref sc' id='sc275' data-uid='dhp275'>SC 275</a>Se segui il sentiero<br>
arriverai alla fine della sofferenza.<br>
Avendolo visto di persona<br>
insegno la Via<br>
che toglie tutte le spine.</p>
<p><a class='ref sc' id='sc276' data-uid='dhp276'>SC 276</a>Il risvegliato<br>
può solo indicare la via:<br>
siamo noi a doverla percorrere.<br>
Chi con saggezza riflette<br>
e intraprende il sentiero<br>
è libero dai ceppi di Mara.</p>
<p><a class='ref sc' id='sc277' data-uid='dhp277'>SC 277</a>"Tutte le cose condizionate<br>
sono impermanenti":<br>
quando lo comprendiamo<br>
direttamente e profondamente<br>
ci sentiamo stanchi di questa vita di sofferenza.<br>
E’ questa la via che conduce alla purificazione.</p>
<p><a class='ref sc' id='sc278' data-uid='dhp278'>SC 278</a>"Tutte le cose condizionate<br>
sono di per sé insoddisfacenti":<br>
quando lo comprendiamo<br>
direttamente e profondamente<br>
ci sentiamo stanchi di questa vita di sofferenza.<br>
E’ questa la via che conduce alla purificazione.</p>
<p><a class='ref sc' id='sc279' data-uid='dhp279'>SC 279</a>"Tutte le realtà sono prive<br>
di un sé permanente":<br>
quando lo comprendiamo<br>
direttamente e profondamente<br>
ci sentiamo stanchi di questa vita di sofferenza.<br>
E’ questa la via della purificazione.</p>
<p><a class='ref sc' id='sc280' data-uid='dhp280'>SC 280</a>Se, pur giovane e forte<br>
rimandi di agire<br>
quando sarebbe necessario<br>
perso in sbadate fantasie<br>
non potrai scorgere mai<br>
la Via e la sua saggezza.</p>
<p><a class='ref sc' id='sc281' data-uid='dhp281'>SC 281</a>Sii accurato in ciò che dici,<br>
domina i tuoi pensieri<br>
e sii impeccabile in ciò che fai.<br>
Purificare questi tre comportamenti<br>
ti farà procedere sulla via dei saggi.</p>
<p><a class='ref sc' id='sc282' data-uid='dhp282'>SC 282</a>Contemplare la vita porta alla saggezza,<br>
senza contemplazione la saggezza svanisce.<br>
Discerni come la saggezza<br>
si coltiva e si distrugge<br>
e cammina sulla via della crescita.</p>
<p><a class='ref sc' id='sc283' data-uid='dhp283'>SC 283</a>Sfoltisci le foreste del desiderio<br>
ma non aggredire e non distruggere gli alberi.<br>
Ripulisci l’intera foresta del desiderio<br>
e vedrai il sentiero che conduce alla libertà.</p>
<p><a class='ref sc' id='sc284' data-uid='dhp284'>SC 284</a>Finché l’attrazione sessuale<br>
non è svanita<br>
se anche la più sottile delle tracce rimane<br>
il cuore è tenuto in dipendenza<br>
come il vitellino alla mucca.</p>
<p><a class='ref sc' id='sc285' data-uid='dhp285'>SC 285</a>Recidi i vincoli d’affetto<br>
come si coglie un fiore d’autunno.<br>
Percorri il sentiero della liberazione<br>
esposto dal Risvegliato.</p>
<p><a class='ref sc' id='sc286' data-uid='dhp286'>SC 286</a>E’ stolto<br>
chi indulge a sognare<br>
il luogo più incantevole<br>
in cui vivere, dicendosi:<br>
“Qui farà caldo,<br>
lì sarà fresco” —<br>
inconsapevole della morte che incombe.</p>
<p><a class='ref sc' id='sc287' data-uid='dhp287'>SC 287</a>Come un’alluvione può travolgere<br>
un intero villaggio<br>
chi è catturato da relazioni<br>
e possessi<br>
la morte lo trascina con sé.</p>
<p><a class='ref sc' id='sc288-289'>SC 288-289</a>Quando si avvicina la morte<br>
nessuno dei tuoi ardenti attaccamenti<br>
ti proteggerà.<br>
Ricordalo e con saggia disciplina<br>
e risoluto sforzo affrettati<br>
ad aprirti una strada verso la libertà.</p>
</blockquote>
<footer>
<p>Libera traduzione in inglese di <span class='author'>Ajahn Munindo</span>.</p>
<p>Traduzione in italiano di <span class='author'>Chandra Candiani</span>.</p>
<p>La diffusione dei testi tradotti è consentita in qualsiasi modo tranne che a fini di lucro.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
