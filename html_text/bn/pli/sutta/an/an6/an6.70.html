<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.70' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>দেবতা বর্গ</li>
</ul>
<h1 class='sutta'>৬.৭০. সমাধি সূত্র</h1>
</header>
<p><a class='sc' id='sc1'></a>“হে ভিক্ষুগণ, যে ভিক্ষু শান্ত, প্রণীত সমাধি ব্যতীত, প্রশান্তি অর্জন এবং একাগ্রতা ব্যতীত বহুবিধ ঋদ্ধি অনুভব করবে; যথা : এক হয়েও বহু হবে, বহুবিধ হয়েও পুনঃ এক হবে, আর্বিভাব, তিরোভাব <span class='add'>(অর্ন্তধান)</span> করবে; দেয়াল, প্রাকার বা প্রাচীর এবং পর্বতে আকাশের ন্যায় অসংলগ্নভাবে গমন করবে; মাটিতেও জলের ন্যায় ভাসবে ও ডুববে, মাটির ন্যায় জলে অনার্দ্রভাবে গমন করবে; পক্ষীর ন্যায় আকাশে পর্যাঙ্কাবদ্ধ <span class='add'>(বীরাসন)</span> হয়ে ভ্রমণ করবে, এরূপ মহাঋদ্ধিসম্পন্ন ও মহানুভবসম্পন্ন চন্দ্র-সূর্যকে হস্ত দ্বারা স্পর্শ ও পরিমর্দন করবে এবং যতদূর ব্রহ্মলোক রয়েছে ততদূর পর্যন্ত আপনবশে রাখবে, তা অসম্ভব। বিশুদ্ধ, লোকাতীত, দিব্যকর্ণ দ্বারা দিব্য-মনুষ্য, দূরবর্তী ও সমীপবর্তী উভয়বিধ শব্দ শ্রবণ করবে, তা অসম্ভব। অপর সত্ত্ব, অপর পুদ্গলের চিত্ত স্ব-চিত্ত দ্বারা সর্বদা জানতে পারবে; সরাগ-চিত্তকে <span class='add'>(কামলালসাপূর্ণ চিত্ত)</span> সরাগ-চিত্ত হিসেবে জানবে, বীতরাগ <span class='add'>(কামলালসাহীন)</span>-চিত্তকে বীতরাগ-চিত্ত হিসেবে জানবে, সদ্বেষ-চিত্তকে সদ্বেষ-চিত্ত হিসেবে জানবে, বীতদ্বেষ <span class='add'>(দ্বেষহীন)</span>-চিত্তকে বীতদ্বেষ-চিত্ত হিসেবে জানবে, মোহ <span class='add'>(মোহাচ্ছন্ন)</span>-চিত্তকে সমোহ-চিত্ত হিসেবে জানবে, বীতমোহ <span class='add'>(মোহহীন)</span>-চিত্তকে বীতমোহ-চিত্ত হিসেবে জানবে, বিক্ষিপ্ত-চিত্তকে বিক্ষিপ্ত-চিত্ত হিসেবে জানবে, সংক্ষিপ্ত <span class='add'>(একাগ্রচিত্ত)</span>-চিত্তকে সংক্ষিপ্ত-চিত্ত হিসেবে জানবে, মহদ্গত বা অত্যুচ্চ-চিত্তকে মহদ্গত-চিত্ত হিসেবে জানবে, অমহদ্গত-চিত্তকে অমহদ্গত-চিত্ত হিসেবে জানবে, সউত্তর <span class='add'>(উচ্চতর)</span>-চিত্তকে সউত্তর-চিত্ত হিসেবে জানবে, অনুত্তর <span class='add'>(অতুল্য)</span>-চিত্তকে অনুত্তর-চিত্ত হিসেবে জানবে, সমাহিত-চিত্তকে সমাহিত-চিত্তরূপে জানবে এবং অসমাহিত-চিত্তকে অসমাহিত-চিত্তরূপে জানবে, বিমুক্তচিত্তকে বিমুক্তচিত্তরূপে জানবে এবং অবিমুক্তচিত্তকে অবিমুক্তচিত্তরূপে জানতে পারবে, তা অসম্ভব। ভিক্ষু অনেক প্রকারে পূর্বজন্ম অনুস্মরণ করতে পারবে; যেমন : ‘এক জন্ম, দুই জন্ম, তিন জন্ম, চার জন্ম, পাঁচ জন্ম, দশ জন্ম, বিশ জন্ম, ত্রিশ জন্ম, চল্লিশ জন্ম, পঞ্চাশ জন্ম, শত জন্ম, সহস্র জন্ম, শত-সহস্র <span class='add'>(লক্ষ)</span> জন্ম, এমনকি বহু সংবর্ত কল্প, বহু বিবর্ত কল্প, বহু সংবর্ত-বিবর্ত কল্পে অমুক জন্মে আমার এই নাম, এই গোত্র, এই বর্ণ, এইরূপ আহার, এইরূপ ছিল সুখ-দুঃখ ভোগ, এই পরিমাণ ছিল আয়ু। সেখান হতে চ্যুত হয়ে ওই স্থানে জন্মগ্রহণ করেছি। সেখানেও এই নাম, এই গোত্র, এই বর্ণ, এইরূপ আহার, এইরূপ ছিল সুখ-দুঃখ ভোগ, এই পরিমাণ ছিল আয়ু। আবার সেই স্থান হতে চ্যুত হয়ে এখানে জন্ম হয়েছি’ এই প্রকারে আকার ও গতিসহ বহুবিধ পূর্বজন্ম অনুস্মরণ করতে পারবে, তা অসম্ভব। সে বিশুদ্ধ, লোকাতীত, দিব্যচক্ষু দ্বারা হীন-প্রণীত, সুবর্ণ-দুর্বর্ণ, সুগত-দুর্গত সত্ত্বদের চ্যুতির সময় ও উৎপত্তির সময় দেখতে পাবে। সে তাদের এরূপে জানতে পারবে যে, ‘এই সত্ত্বগণ কায়, বাক্য ও মনোদুশ্চরিত্র-সমন্বিত, আর্যগণের নিন্দুক, মিথ্যাদৃষ্টিসম্পন্ন, মিথ্যাদৃষ্টিসম্ভূত কর্ম পরিগ্রাহী হওয়ার দরুন দেহান্তে বিনিপাত নরকে উৎপন্ন হয়েছেন। পক্ষান্তরে, এই সকল সত্ত্বগণ কায়, বাক্য ও মনোসুচরিত-সমন্বিত, আর্যগণের প্রশংসাকারী, সম্যক দৃষ্টিপরায়ণ, সম্যক দৃষ্টিজাত কর্ম সম্পাদন করার ফলে কায়ভেদে মৃত্যুর পর সুগতি স্বর্গলোকে উৎপন্ন হয়েছেন। স্ব স্ব কর্মানুসারে গতিপ্রাপ্ত, হীনোৎকৃষ্ট, সুবর্ণ-দুর্বর্ণ, সুগত-দুর্গত সত্ত্বদের চ্যুতি ও উৎপত্তির সময় বিশুদ্ধ, লোকাতীত দিব্যচক্ষু দ্বারা সে প্রকৃষ্টরূপে জানবে, তা অসম্ভব। সে আসবসমূহের ক্ষয়ে অনাসব এবং ইহজীবনেই স্বয়ং অভিজ্ঞা দ্বারা চিত্তবিমুক্তি ও প্রজ্ঞাবিমুক্তি প্রত্যক্ষ করে, প্রাপ্ত হয়ে অবস্থান করবে, তা অসম্ভব।</p>
<p><a class='sc' id='sc2'></a>ভিক্ষুগণ, যে ভিক্ষু শান্ত, প্রণীত সমাধির দ্বারা, প্রশান্তি অর্জন এবং একাগ্রতার মাধ্যমে বহুবিধ ঋদ্ধি অনুভব করবে; যথা : এক হয়েও বহু হবে, বহুবিধ হয়েও পুনঃ এক হবে, আর্বিভাব, তিরোভাব <span class='add'>(অর্ন্তধান)</span> করবে; দেয়াল, প্রাকার বা প্রাচীর এবং পর্বতে আকাশের ন্যায় অসংলগ্নভাবে গমন করবে; মাটিতেও জলের ন্যায় ভাসবে ও ডুববে, মাটির ন্যায় জলে অনার্দ্রভাবে গমন করবে; পক্ষীর ন্যায় আকাশে পর্যাঙ্কাবদ্ধ <span class='add'>(বীরাসন)</span> হয়ে ভ্রমণ করবে, এরূপ মহাঋদ্ধিসম্পন্ন ও মহানুভবসম্পন্ন চন্দ্র-সূর্যকে হস্ত দ্বারা স্পর্শ ও পরিমর্দন করবে এবং যতদূর ব্রহ্মলোক রয়েছে ততদূর পর্যন্ত আপনবশে রাখবে, তা সম্ভব। বিশুদ্ধ, লোকাতীত, দিব্যকর্ণ দ্বারা দিব্য-মনুষ্য, দূরবর্তী ও সমীপবর্তী উভয়বিধ শব্দ শ্রবণ করবে, তা সম্ভব। অপর সত্ত্ব, অপর পুদ্গলের চিত্ত স্ব-চিত্ত দ্বারা সর্বদা জানতে পারবে; সরাগ-চিত্তকে <span class='add'>(কামলালসাপূর্ণ চিত্ত)</span> সরাগ-চিত্ত হিসেবে জানবে, বীতরাগ <span class='add'>(কামলালসাহীন)</span>-চিত্তকে বীতরাগ-চিত্ত হিসেবে জানবে, সদ্বেষ-চিত্তকে সদ্বেষ-চিত্ত হিসেবে জানবে, বীতদ্বেষ <span class='add'>(দ্বেষহীন)</span>-চিত্তকে বীতদ্বেষ-চিত্ত হিসেবে জানবে, মোহ <span class='add'>(মোহাচ্ছন্ন)</span>-চিত্তকে সমোহ-চিত্ত হিসেবে জানবে, বীতমোহ <span class='add'>(মোহহীন)</span>-চিত্তকে বীতমোহ-চিত্ত হিসেবে জানবে, বিক্ষিপ্ত-চিত্তকে বিক্ষিপ্ত-চিত্ত হিসেবে জানবে, সংক্ষিপ্ত <span class='add'>(একাগ্রচিত্ত)</span>-চিত্তকে সংক্ষিপ্ত-চিত্ত হিসেবে জানবে, মহদ্গত বা অত্যুচ্চ চিত্তকে মহদ্গত-চিত্ত হিসেবে জানবে, অমহদ্গত-চিত্তকে অমহদ্গত-চিত্ত হিসেবে জানবে, সউত্তর <span class='add'>(উচ্চতর)</span>-চিত্তকে সউত্তর-চিত্ত হিসেবে জানবে, অনুত্তর <span class='add'>(অতুল্য)</span>-চিত্তকে অনুত্তর-চিত্ত হিসেবে জানবে, সমাহিত-চিত্তকে সমাহিত-চিত্তরূপে জানবে এবং অসমাহিত-চিত্তকে অসমাহিত-চিত্তরূপে জানবে, বিমুক্তচিত্তকে বিমুক্তচিত্তরূপে জানবে এবং অবিমুক্তচিত্তকে অবিমুক্তচিত্তরূপে জানতে পারবে, তা সম্ভব। ভিক্ষু অনেক প্রকারে পূর্বজন্ম অনুস্মরণ করতে পারবে; যেমন : ‘এক জন্ম, দুই জন্ম, তিন জন্ম, চার জন্ম, পাঁচ জন্ম, দশ জন্ম, বিশ জন্ম, ত্রিশ জন্ম, চল্লিশ জন্ম, পঞ্চাশ জন্ম, শত জন্ম, সহস্র জন্ম, শত-সহস্র <span class='add'>(লক্ষ)</span> জন্ম, এমনকি বহু সংবর্ত কল্প, বহু বিবর্ত কল্প, বহু সংবর্ত-বিবর্ত কল্পে অমুক জন্মে আমার এই নাম, এই গোত্র, এই বর্ণ, এইরূপ আহার, এইরূপ ছিল সুখ-দুঃখ ভোগ, এই পরিমাণ ছিল আয়ু। সেখান হতে চ্যুত হয়ে ওই স্থানে জন্মগ্রহণ করেছি। সেখানেও এই নাম, এই গোত্র, এই বর্ণ, এইরূপ আহার, এইরূপ ছিল সুখ-দুঃখ ভোগ, এই পরিমাণ ছিল আয়ু। আবার সেই স্থান হতে চ্যুত হয়ে এখানে জন্ম হয়েছি’ এই প্রকারে আকার ও গতিসহ বহুবিধ পূর্বজন্ম অনুস্মরণ করতে পারবে, তা সম্ভব। সে বিশুদ্ধ, লোকাতীত, দিব্যচক্ষু দ্বারা হীন-প্রণীত, সুবর্ণ-দুর্বর্ণ, সুগত-দুর্গত সত্ত্বদের চ্যুতির সময় ও উৎপত্তির সময় দেখতে পাবে। সে তাদের এরূপে জানতে পারবে যে, ‘এই সকল সত্ত্ব কায়, বাক্য ও মনোদুশ্চরিত্র-সমন্বিত, আর্যগণের নিন্দুক, মিথ্যাদৃষ্টিসম্পন্ন, মিথ্যাদৃষ্টিসম্ভূত কর্মপরিগ্রাহী হওয়ার দরুন দেহান্তে বিনিপাত নরকে উৎপন্ন হয়েছেন। পক্ষান্তরে, এই সকল সত্ত্ব কায়, বাক্য ও মনোসুচরিত-সমন্বিত, আর্যগণের প্রশংসাকারী, সম্যক দৃষ্টিপরায়ণ, সম্যক দৃষ্টিজাতকর্ম সম্পাদন করার ফলে কায়ভেদে মৃত্যুর পর সুগতি স্বর্গলোকে উৎপন্ন হয়েছেন। স্ব স্ব কর্মানুসারে গতিপ্রাপ্ত, হীনোৎকৃষ্ট, সুবর্ণ-দুর্বর্ণ, সুগত-দুর্গত সত্ত্বদের চ্যুতি ও উৎপত্তির সময় বিশুদ্ধ, লোকাতীত দিব্যচক্ষু দ্বারা সে প্রকৃষ্টরূপে জানবে, তা সম্ভব। সে আসবসমূহের ক্ষয়ে অনাসব এবং ইহজীবনেই স্বয়ং অভিজ্ঞা দ্বারা চিত্তবিমুক্তি ও প্রজ্ঞাবিমুক্তি প্রত্যক্ষ করে প্রাপ্ত হয়ে অবস্থান করবে, তা সম্ভব।</p>
<p class='end'><a class='sc' id='sc3'></a>সমাধি সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
