<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.75' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>অর্হত্ত্ব বর্গ</li>
</ul>
<h1 class='sutta'>৬.৭৫. দুঃখ সূত্র</h1>
</header>
<p><a class='sc' id='sc1'></a>“হে ভিক্ষুগণ, ছয়টি ধর্মে সমৃদ্ধ ভিক্ষু ইহজীবনেই দুঃখ, দুর্দশা, মানসিক যন্ত্রণা ও বিরক্তিতে অবস্থান করে এবং কায়ভেদে মৃত্যুর পর অপায় দুর্গতিই তার জন্য অবধারিত। সেই ছয় প্রকার বিষয় কী কী? যথা :</p>
<p><a class='sc' id='sc2'></a>কাম-বিতর্ক, ব্যাপাদ-বিতর্ক, বিহিংসা-বিতর্ক, কাম-সংজ্ঞা, ব্যাপাদ-সংজ্ঞা এবং বিহিংসা-সংজ্ঞা। ভিক্ষুগণ, এই ছয়টি ধর্মে সমৃদ্ধ ভিক্ষু ইহজীবনেই দুঃখ, দুর্দশা, মানসিক যন্ত্রণা ও বিরক্তিতে অবস্থান করে এবং কায়ভেদে মৃত্যুর পর অপায় দুর্গতিই তার জন্য অবধারিত।</p>
<p><a class='sc' id='sc3'></a>হে ভিক্ষুগণ, ছয়টি ধর্মে সমৃদ্ধ ভিক্ষু ইহজীবনেই সুখে, দুর্দশাহীন, মানসিক যন্ত্রণাহীন ও বিরক্তিহীন হয়ে অবস্থান করে এবং কায়ভেদে মৃত্যুর পর সুগতি স্বর্গভূমিই তার জন্য অবধারিত। সেই ছয় প্রকার বিষয় কী কী? যথা :</p>
<p><a class='sc' id='sc4'></a>নৈষ্ক্রম্য-বিতর্ক, অব্যাপাদ-বিতর্ক, অবিহিংসা-বিতর্ক, নৈষ্ক্রম্য-সংজ্ঞা, অব্যাপাদ-সংজ্ঞা এবং অবিহিংসা-সংজ্ঞা। ভিক্ষুগণ, এই ছয়টি ধর্মে সমৃদ্ধ ভিক্ষু ইহজীবনেই সুখে, দুর্দশাহীন, মানসিক যন্ত্রণাহীন ও বিরক্তিহীন হয়ে অবস্থান করে এবং কায়ভেদে মৃত্যুর পর সুগতি স্বর্গভূমিই তার জন্য অবধারিত।”</p>
<p class='end'><a class='sc' id='sc5'></a>দুঃখ সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
