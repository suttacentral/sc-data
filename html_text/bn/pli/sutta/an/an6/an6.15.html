<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.15' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>সহানুভূতিশীল বর্গ</li>
</ul>
<h1 class='sutta'>৬.১৫. অনুতপ্ত সূত্র</h1>
</header>
<p><a class='sc' id='sc1'></a>তথায় আয়ুষ্মান সারিপুত্র ভিক্ষুদের “আবুসো ভিক্ষুগণ” বলে আহ্বান করলেন। “হ্যাঁ আবুসো” বলে সেই ভিক্ষুরা আয়ুষ্মান সারিপুত্রকে প্রত্যুত্তর দিলেন। অতঃপর আয়ুষ্মান সারিপুত্র এরূপ বললেন :</p>
<p><a class='sc' id='sc2'></a>“আবুসোগণ, একজন ভিক্ষু এইরূপে তার জীবন গঠন করে, যে যে উপায়ে জীবন গঠনহেতু সে মৃত্যুর দরুন অনুতপ্ত হয়। আবুসোগণ, কিরূপে একজন ভিক্ষু তার জীবন গঠন করে, যে যে উপায়ে জীবন গঠনহেতু সে মৃত্যুর দরুন অনুতপ্ত হয়?</p>
<p><a class='sc' id='sc3'></a>এক্ষেত্রে, আবুসোগণ, ভিক্ষু কর্মতৎপরতায় আনন্দিত হয়, কর্মে রত, কর্ম-আনন্দে অনুযুক্ত হয়; ভিক্ষু বাজে আলাপে আনন্দিত, বাজে আলাপে রত, বাজে আলাপাসক্তিতে অনুযুক্ত হয়; ভিক্ষু নিদ্রায় আনন্দিত, নিদ্রায় রত, নিদ্রা-প্রীতিতে অনুযুক্ত হয়; ভিক্ষু অতিশয় সমাজ-অনুরাগী, সামাজিক আনন্দোপভোগী, সামাজিক সঙ্গানন্দে অনুযুক্ত হয়; ভিক্ষু সংসর্গপ্রিয়, সংসর্গে রত, সংসর্গানন্দে অনুযুক্ত হয় এবং ভিক্ষু প্রপঞ্চে <span class='add'>(মায়া)</span> আনন্দিত, প্রপঞ্চরত, প্রপঞ্চানন্দে অনুযুক্ত হয়। এরূপেই, আবুসোগণ, একজন ভিক্ষু তার জীবন গঠন করে, যে যে উপায়ে জীবন গঠনহেতু সে মৃত্যুর দরুন অনুতপ্ত হয়। আবুসোগণ, একে বলা হয় ‘সৎকায়ে অভিরত <span class='add'>(বা আত্মবাদী)</span> ভিক্ষু সম্যকরূপে দুঃখের অন্তসাধনের জন্য সৎকায়কে পরিত্যাগ করে না।’</p>
<p><a class='sc' id='sc4'></a>আবুসোগণ, একজন ভিক্ষু এইরূপে তার জীবন গঠন করে, যে যে উপায়ে জীবন গঠনহেতু সে মৃত্যুর দরুন অনুতপ্ত হয় না। আবুসোগণ, কিরূপে একজন ভিক্ষু তার জীবন গঠন করে, যে যে উপায়ে জীবন গঠন-হেতু সে মৃত্যুর দরুন অনুতপ্ত হয় না?</p>
<p><a class='sc' id='sc5'></a>এক্ষেত্রে, আবুসোগণ, ভিক্ষু কর্মতৎপরতায় নিরানন্দিত হয়, কর্মে বিরত, কর্ম-আনন্দে অননুযুক্ত হয়; ভিক্ষু বাজে আলাপে নিরানন্দিত, বাজে আলাপে বিরত, বাজে আলাপাসক্তিতে অননুযুক্ত হয়; ভিক্ষু নিদ্রায় নিরানন্দিত, নিদ্রায় বিরত, নিদ্রা-প্রীতিতে অননুযুক্ত হয়; ভিক্ষু অতিশয় সমাজ-অনুরাগী হয় না, সামাজিক আনন্দোপভোগী হয় না, সামাজিক সঙ্গানন্দে অননুযুক্ত হয়; ভিক্ষু অসংসর্গপ্রিয়, অসংসর্গে রত, অসংসর্গানন্দে অনুযুক্ত হয় এবং ভিক্ষু প্রপঞ্চে <span class='add'>(মায়া)</span> নিরানন্দিত, প্রপঞ্চে বিরত, প্রপঞ্চানন্দে অননুযুক্ত হয়। এরূপেই, আবুসোগণ, একজন ভিক্ষু তার জীবন গঠন করে, যে যে উপায়ে জীবন গঠনহেতু সে মৃত্যুর দরুন অনুতপ্ত হয় না। আবুসোগণ, একে বলা হয় ‘নির্বাণে অভিরত ভিক্ষু সম্যকরূপে দুঃখের অন্তসাধনের জন্য সৎকায়কে পরিত্যাগ করে’।”</p>
<blockquote class='gatha'>
<p><a class='sc' id='sc6'></a>“মৃগ শাবকের মতোন যেবা প্রপঞ্চে অভিরত,<br>
মিথ্যে মায়ায় হচ্ছে যেজন সদা আবর্তিত;<br>
তাদৃশ জন নাহি লভে নির্বাণ কদাচন,<br>
অনুত্তর যোগক্ষেম হতে হয় ব্যর্থ আকিঞ্চন।”</p>
</blockquote>
<p class='end'><a class='sc' id='sc7'></a>অনুতপ্ত সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
