<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.52' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>ধার্মিক বর্গ</li>
</ul>
<h1 class='sutta'>৬.৫২. ক্ষত্রিয় সূত্র</h1>
</header>
<p><a class='sc' id='sc1'></a>অতঃপর জানুশ্রোনি ব্রা‏হ্মণ ভগবৎ সকাশে উপস্থিত হলেন উপস্থিত হয়ে ভগবানের সাথে সম্বোধন করলেন। সম্বোধনীয় কথা ও স্মরণীয় বিষয় আলাপান্তে একপাশে উপবেশন করলেন। একপাশে উপবিষ্ট হয়ে জানুশ্রোনি ব্রা‏হ্মণ ভগবানকে এরূপ বললেন :</p>
<p><a class='sc' id='sc2'></a>“মাননীয় গৌতম, একজন ক্ষত্রিয়ের অভিপ্রায় কী? অন্বেষণ কী? সংকল্প, চাহিদা এবং আদর্শ বা লক্ষ্য কী?</p>
<p><a class='sc' id='sc3'></a>“হে ব্রা‏হ্মণ, ক্ষত্রিয়ের অভিপ্রায় হচ্ছে ভোগ্যসম্পদ, অন্বেষণ হচ্ছে প্রজ্ঞা, বল বা ক্ষমতা হচ্ছে তার সংকল্প, তার চাহিদা হচ্ছে পৃথিবী এবং আধিপত্য হচ্ছে তার আদর্শ।”</p>
<p><a class='sc' id='sc4'></a>“মাননীয় গৌতম, একজন ব্রা‏‏হ্মণের অভিপ্রায় কী? অন্বেষণ কী? সংকল্প, চাহিদা এবং আদর্শ বা লক্ষ্য কী?”</p>
<p><a class='sc' id='sc5'></a>“ব্রা‏‏হ্মণ, ব্রা‏‏হ্মণের অভিপ্রায় হচ্ছে ভোগ্যসম্পদ, অন্বেষণ হচ্ছে প্রজ্ঞা, মন্ত্র হচ্ছে সংকল্প, তার চাহিদা হচ্ছে যাগ বা হোম এবং ব্র‏‏হ্মলোক তার আদর্শ।”</p>
<p><a class='sc' id='sc6'></a>“মাননীয় গৌতম, একজন গৃহপতির অভিপ্রায় কী? অন্বেষণ কী? সংকল্প, চাহিদা এবং আদর্শ বা লক্ষ্য কী?”</p>
<p><a class='sc' id='sc7'></a>“ব্রা‏‏হ্মণ, একজন গৃহপতির অভিপ্রায় হচ্ছে ভোগ্যসম্পদ, অন্বেষণ হচ্ছে প্রজ্ঞা, শিল্পবিদ্যা হচ্ছে তার সংকল্প, তার চাহিদা হচ্ছে কর্ম এবং কর্মের সুসমাধাই হচ্ছে তার আদর্শ।”</p>
<p><a class='sc' id='sc8'></a>“মাননীয় গৌতম, একজন স্ত্রী লোকের অভিপ্রায় কী? অন্বেষণ কী? সংকল্প, চাহিদা এবং আদর্শ বা লক্ষ্য কী?”</p>
<p><a class='sc' id='sc9'></a>“ব্রা‏‏হ্মণ, একজন স্ত্রী লোকের অভিপ্রায় হচ্ছে পুরুষ, অন্বেষণ হচ্ছে অলংকার, পুত্র হচ্ছে তার সংকল্প, তার চাহিদা হচ্ছে পতিহীনা হওয়া এবং আধিপত্য-ই তার আদর্শ।”</p>
<p><a class='sc' id='sc10'></a>“মাননীয় গৌতম, একজন চোরের অভিপ্রায় কী? অন্বেষণ কী? সংকল্প, চাহিদা এবং আদর্শ বা লক্ষ্য কী?”</p>
<p><a class='sc' id='sc11'></a>“ব্রা‏হ্মণ, একজন চোরের অভিপ্রায় হচ্ছে চুরি করা, অন্বেষণ হচ্ছে গহীন স্থান, ভ্রমণকারীর দল হচ্ছে তার সংকল্প, তার চাহিদা হচ্ছে অন্ধকার এবং অদর্শনই হচ্ছে তার আদর্শ।”</p>
<p><a class='sc' id='sc12'></a>“মাননীয় গৌতম, একজন শ্রমণের অভিপ্রায় কী? অন্বেষণ কী? সংকল্প, চাহিদা এবং আদর্শ বা লক্ষ্য কী?”</p>
<p><a class='sc' id='sc13'></a>“ব্রা‏হ্মণ, একজন শ্রমণের অভিপ্রায় হচ্ছে ক্ষান্তি ও অমায়িকতা, অন্বেষণ হচ্ছে প্রজ্ঞা, শীল হচ্ছে তার সংকল্প, তার চাহিদা বলে কিছুই নেই এবং নির্বাণই হচ্ছে তার আদর্শ।”</p>
<p><a class='sc' id='sc14'></a>“আশ্চর্য! মাননীয় গৌতম, অদ্ভুত! মাননীয় গৌতম, ক্ষত্রিয়দের অভিপ্রায়, অন্বেষণ, সংকল্প, চাহিদা এবং আদর্শও মাননীয় গৌতম বিদিত। ব্রা‏‏হ্মণদের, গৃহীদের, স্ত্রীদের, চোরদের এবং শ্রমণদের অভিপ্রায়, অন্বেষণ, সংকল্প, চাহিদা এবং আদর্শও মাননীয় গৌতম বিদিত।</p>
<p><a class='sc' id='sc15'></a>আশ্চর্য! মাননীয় গৌতম, অদ্ভুত! মাননীয় গৌতম, যেমন কেউ অধোমুখীকে উন্মুখী করে, আবৃতকে অনাবৃত করে, বিমূঢ়কে পথ নির্দেশ করে কিংবা অন্ধকারে তৈলপ্রদীপ ধারণ করে যাতে চক্ষুষ্মান ব্যক্তি রূপসমূহ দেখতে পায়; ঠিক এরূপেই, মহানুভব গৌতম কর্তৃক বহু পর্যায়ে, বিবিধ যুক্তিতে ধর্ম প্রকাশিত হয়েছে। এই আমি মহানুভব গৌতমের এবং তৎপ্রবর্তিত ধর্ম ও তৎপ্রতিষ্ঠিত ভিক্ষুসংঘের শরণাগত হচ্ছি। হে মহানুভব গৌতম, আজ হতে আমাকে আমরণ শরণাগত উপাসকরূপে অবধারণ করুন।”</p>
<p class='end'><a class='sc' id='sc16'></a>ক্ষত্রিয় সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
