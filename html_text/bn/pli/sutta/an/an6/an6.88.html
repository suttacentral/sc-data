<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.88' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>শান্ত বর্গ</li>
</ul>
<h1 class='sutta'>৬.৮৮. শ্রবণ করা সূত্র</h1>
</header>
<p><a class='sc' id='sc1'></a>“হে ভিক্ষুগণ, ছয়টি ধর্মে সমৃদ্ধজন সদ্ধর্ম শ্রবণ করলেও কুশলধর্মসমূহের পথে প্রবেশ করতে অক্ষম। সেই ছয় প্রকার বিষয় কী কী? যথা :</p>
<p><a class='sc' id='sc2'></a>তথাগত প্রবর্তিত ধর্ম-বিনয় উপদেশকালে সে তা শ্রবণ করে না, উৎকর্ণ হয়ে শোনে না, বিশেষভাবে চিত্তকে উপস্থাপিত করে না <span class='add'>(বা উপলব্ধির জন্য মনোযোগ দেয় না)</span>, সে অর্থহীন বিষয় গ্রহণ করে, অর্থপূর্ণ বিষয় গ্রহণ করে না এবং সে বুদ্ধ শাসনের স্বভাব বিরুদ্ধ ক্ষান্তিগুণে গুণান্বিত হয়। ভিক্ষুগণ, এই ছয়টি ধর্মে সমৃদ্ধজন সদ্ধর্ম শ্রবণ করলেও কুশলধর্মসমূহের পথে প্রবেশ করতে অক্ষম।</p>
<p><a class='sc' id='sc3'></a>ভিক্ষুগণ, ছয়টি ধর্মে সমৃদ্ধজন সদ্ধর্ম শ্রবণ করে কুশলধর্মসমূহের পথে প্রবেশ করতে সক্ষম। সেই ছয় প্রকার বিষয় কী কী? যথা :</p>
<p><a class='sc' id='sc4'></a>সে তথাগত প্রবর্তিত ধর্ম-বিনয় উপদেশকালে শ্রবণ করে, উৎকর্ণ হয়ে শোনে, উপলব্ধির জন্য মনোযোগ দেয়, সে অর্থপূর্ণ বিষয় গ্রহণ করে, অর্থহীন বিষয় ত্যাগ করে এবং সে বুদ্ধ শাসনের স্বভাবসিদ্ধ ক্ষান্তিগুণে গুণান্বিত হয়। ভিক্ষুগণ, এই ছয়টি ধর্মে সমৃদ্ধজন সদ্ধর্ম শ্রবণ করে কুশলধর্মসমূহের পথে প্রবেশ করতে সক্ষম।”</p>
<p class='end'><a class='sc' id='sc5'></a>শ্রবণ করা সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
