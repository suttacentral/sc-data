<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.41' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>দেবতা বর্গ</li>
</ul>
<h1 class='sutta'>৬.৪১. গাছের গুড়ি সূত্র</h1>
</header>
<p><a class='ref sc' id='sc1' href='#sc1'>SC 1</a>আমি এরূপ শুনেছি, একসময় আয়ুষ্মান সারিপুত্র রাজগৃহের গৃধ্রকূট পর্বতে অবস্থান করছিলেন। অনন্তর আয়ুষ্মান সারিপুত্র পূর্বাহ্ণ সময়ে চীবর পরিধানপূর্বক পাত্র-চীবর নিয়ে বহু ভিক্ষুর সাথে গৃধ্রকূট পর্বত হতে অবতরণ করছিলেন। অবতরণকালে তিনি একস্থানে বৃহৎ গাছের গুড়ি দেখতে পেলেন। তা দেখে ভিক্ষুদের সম্বোধন করে বললেন :</p>
<p><a class='ref sc' id='sc2' href='#sc2'>SC 2</a>“বন্ধুগণ, তোমরা কি ওই বৃহৎ বৃক্ষগুড়ি দেখতে পাচ্ছো না?”</p>
<p><a class='ref sc' id='sc3' href='#sc3'>SC 3</a>“হ্যাঁ বন্ধু, দেখতে পাচ্ছি।”</p>
<p><a class='ref sc' id='sc4' href='#sc4'>SC 4</a>“বন্ধুগণ, একজন ঋদ্ধিমান, চিত্ত-বশীপ্রাপ্ত ভিক্ষু যদি ইচ্ছা করে তাহলে ওই গাছের গুড়িকে পৃথিবী-সংজ্ঞায় পর্যবেক্ষণ করতে পারে। তার কারণ কী? বন্ধুগণ, কারণ সেই বৃক্ষগুড়িতে পৃথিবীধাতু বিদ্যমান, যাকে নিশ্রয় করে ঋদ্ধিমান, চিত্ত-বশীপ্রাপ্ত ভিক্ষু পৃথিবী-সংজ্ঞায় সেই গাছের গুড়িকে পর্যবেক্ষণ করতে পারে।</p>
<p><a class='ref sc' id='sc5'>SC 5</a>বন্ধুগণ, একজন ঋদ্ধিমান, চিত্ত-বশীপ্রাপ্ত ভিক্ষু যদি ইচ্ছা করে তাহলে ওই গাছের গুড়িকে জল-সংজ্ঞায় পর্যবেক্ষণ করতে পারে। তার কারণ কী? বন্ধুগণ, কারণ সেই বৃক্ষগুড়িতে জল <span class='add' href='#sc5'>SC 5</a>বন্ধুগণ, একজন ঋদ্ধিমান, চিত্ত-বশীপ্রাপ্ত ভিক্ষু যদি ইচ্ছা করে তাহলে ওই গাছের গুড়িকে জল-সংজ্ঞায় পর্যবেক্ষণ করতে পারে। তার কারণ কী? বন্ধুগণ, কারণ সেই বৃক্ষগুড়িতে জল <span class='add'>(আপ্‌)</span>-ধাতু বিদ্যমান, যাকে নিশ্রয় করে ঋদ্ধিমান, চিত্ত-বশীপ্রাপ্ত ভিক্ষু জল-সংজ্ঞায় সেই গাছের গুড়িকে পর্যবেক্ষণ করতে পারে।</p>
<p><a class='ref sc' id='sc6' href='#sc6'>SC 6</a>বন্ধুগণ, একজন ঋদ্ধিমান, চিত্ত-বশীপ্রাপ্ত ভিক্ষু যদি ইচ্ছা করে তাহলে ওই গাছের গুড়িকে তেজ-সংজ্ঞায় পর্যবেক্ষণ করতে পারে। তার কারণ কী? বন্ধুগণ, কারণ সেই বৃক্ষগুড়িতে তেজধাতু বিদ্যমান, যাকে নিশ্রয় করে ঋদ্ধিমান, চিত্ত-বশীপ্রাপ্ত ভিক্ষু তেজ-সংজ্ঞায় সেই গাছের গুড়িকে পর্যবেক্ষণ করতে পারে।</p>
<p><a class='ref sc' id='sc7' href='#sc7'>SC 7</a>বন্ধুগণ, একজন ঋদ্ধিমান, চিত্ত-বশীপ্রাপ্ত ভিক্ষু যদি ইচ্ছা করে তাহলে ওই গাছের গুড়িকে বায়ু-সংজ্ঞায় পর্যবেক্ষণ করতে পারে। তার কারণ কী? বন্ধুগণ, কারণ সেই বৃক্ষগুড়িতে বায়ুধাতু বিদ্যমান, যাকে নিশ্রয় করে ঋদ্ধিমান, চিত্ত-বশীপ্রাপ্ত ভিক্ষু বায়ু-সংজ্ঞায় সেই গাছের গুড়িকে পর্যবেক্ষণ করতে পারে।</p>
<p><a class='ref sc' id='sc8' href='#sc8'>SC 8</a>বন্ধুগণ, একজন ঋদ্ধিমান, চিত্ত-বশীপ্রাপ্ত ভিক্ষু যদি ইচ্ছা করে তাহলে ওই গাছের গুড়িকে শুভ-সংজ্ঞায় পর্যবেক্ষণ করতে পারে। তার কারণ কী? বন্ধুগণ, কারণ সেই বৃক্ষগুড়িতে শুভধাতু বিদ্যমান যাকে নিশ্রয় করে ঋদ্ধিমান, চিত্ত-বশীপ্রাপ্ত ভিক্ষু শুভ-সংজ্ঞায় সেই গাছের গুড়িকে পর্যবেক্ষণ করতে পারে।</p>
<p><a class='ref sc' id='sc9' href='#sc9'>SC 9</a>বন্ধুগণ, একজন ঋদ্ধিমান, চিত্ত-বশীপ্রাপ্ত ভিক্ষু যদি ইচ্ছা করে তাহলে ওই গাছের গুড়িকে অশুভ-সংজ্ঞায় পর্যবেক্ষণ করতে পারে। তার কারণ কী? বন্ধুগণ, কারণ সেই বৃক্ষগুড়িতে অশুভধাতু বিদ্যমান, যাকে নিশ্রয় করে ঋদ্ধিমান, চিত্ত-বশীপ্রাপ্ত ভিক্ষু অশুভ-সংজ্ঞায় সেই গাছের গুড়িকে পর্যবেক্ষণ করতে পারে।”</p>
<p class='end'><a class='ref sc' id='sc10' href='#sc10'>SC 10</a>গাছের গুড়ি সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
