<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.53' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>ধার্মিক বর্গ</li>
</ul>
<h1 class='sutta'>৬.৫৩. অপ্রমাদ সূত্র</h1>
</header>
<p><a class='sc' id='sc1'></a>অনন্তর জনৈক ব্রা‏হ্মণ ভগবানের নিকট উপস্থিত হলেন। উপস্থিত হয়ে ভগবানের সাথে সম্বোধন করলেন। সম্বোধনীয় কথা ও স্মরণীয় বিষয় আলাপান্তে একপাশে উপবেশন করলেন। একপাশে উপবিষ্ট হয়ে সেই ব্রা‏হ্মণ ভগবানকে এরূপ বললেন :</p>
<p><a class='sc' id='sc2'></a>“মাননীয় গৌতম, একটিমাত্র ধর্ম <span class='add'>(বিষয়)</span> আছে কি যা ভাবিত, বহুলীকৃত হলে ইহকাল ও পরকাল এই উভয়কালের কল্যাণে গ্রহণযোগ্য ও স্থিত হয়?’’</p>
<p><a class='sc' id='sc3'></a>“হে ব্রা‏হ্মণ, একটিমাত্র ধর্ম আছে যা ভাবিত, বহুলীকৃত হলে ইহকাল ও পরকাল এই উভয়কালের কল্যাণে গ্রহণযোগ্য ও স্থিত হয়।</p>
<p><a class='sc' id='sc4'></a>“মাননীয় গৌতম, সেই একটিমাত্র ধর্ম কি যা ভাবিত, বহুলীকৃত হলে ইহকাল ও পরকাল এই উভয়কালের কল্যাণে গ্রহণযোগ্য ও স্থিত হয়?’’</p>
<p><a class='sc' id='sc5'></a>“ব্রা‏হ্মণ, অপ্রমাদ হচ্ছে একটিমাত্র বিষয় যা ভাবিত, বহুলীকৃত হলে ইহকাল ও পরকাল এই উভয়কালের কল্যাণে গ্রহণযোগ্য ও স্থিত হয়।</p>
<p><a class='sc' id='sc6'></a>যেমন ব্রা‏হ্মণ, জঙ্গলের যে-সকল প্রাণী রয়েছে, তাদের সকলের পদচি‎হ্ন হস্তী পদচিহ্নের মধ্যে সংকুলান হয়। অন্যান্য প্রাণীর পদচি‎‎হ্ন হতে বৃহদাকারহেতু হস্তীর পদচি‏‎হ্ন শ্রেষ্ঠ। ঠিক তদ্রূপ, ব্রা‏‏হ্মণ, অপ্রমাদ হচ্ছে একটিমাত্র ধর্ম যা ভাবিত, বহুলীকৃত হলে ইহকাল ও পরকাল এই উভয়কালের কল্যাণে গ্রহণযোগ্য ও স্থিত হয়।</p>
<p><a class='sc' id='sc7'></a>যেমন, ব্রা‏হ্মণ, চূড়াযুক্ত গৃহের যে-সমস্ত বরগা বা সহায়ক কড়িকাষ্ঠ <span class='add'>(<i>Rafter on a beam supporting the roof of a house</i>)</span> রয়েছে; তৎসমস্তই চূড়াগামী, চূড়া হতে নিন্মাভিমুখী এবং চূড়াতেই মিলিত। সে-সমস্ত কড়িকাষ্ঠ হতে চূড়াই শ্রেষ্ঠ। ঠিক তদ্রূপ, ব্রা‏হ্মণ, অপ্রমাদ হচ্ছে একটিমাত্র বিষয় যা ভাবিত, বহুলীকৃত হলে ইহকাল ও পরকাল এই উভয়কালের কল্যাণে গ্রহণযোগ্য ও স্থিত হয়।</p>
<p><a class='sc' id='sc8'></a>যেমন, ব্রা‏হ্মণ, ঘাস কর্তনকারী তৃণাদি কর্তন করে অগ্রভাগ গ্রহণপূর্বক নাড়ায়, উভয়পার্শ্বেও নাড়ায় এবং সেই কর্তিত তৃণগুলো দিয়ে কোনো কিছুর উপর প্রহার করে। ঠিক তদ্রূপ, ব্রা‏হ্মণ, অপ্রমাদ হচ্ছে একটিমাত্র বিষয় যা ভাবিত, বহুলীকৃত হলে ইহকাল ও পরকাল এই উভয়কালের কল্যাণে গ্রহণযোগ্য ও স্থিত হয়।</p>
<p><a class='sc' id='sc9'></a>যেমন, ব্রা‏হ্মণ, আমফলের বৃন্ত <span class='add'>(ডাঁটা)</span> ছেদনে যেমন বৃন্তস্থ সমস্ত গুচ্ছবদ্ধ আমই সেই বৃন্তের সাথে চলে আসে; ঠিক সেরূপই, ব্রা‏হ্মণ, অপ্রমাদ হচ্ছে একটিমাত্র বিষয় যা ভাবিত, বহুলীকৃত হলে ইহকাল ও পরকাল এই উভয়কালের কল্যাণে গ্রহণযোগ্য ও স্থিত হয়।</p>
<p><a class='sc' id='sc10'></a>যেমন, ব্রা‏হ্মণ, যে-সকল ক্ষুদ্র রাজাগণ রয়েছেন, তারা সকলেই চক্রবর্তী রাজার অধীন হন। এবং তাদের হতে চক্রবর্তী রাজাই শ্রেষ্ঠরূপে বিবেচিত হন। ঠিক তদ্রূপ, ব্রা‏হ্মণ, অপ্রমাদ হচ্ছে একটিমাত্র বিষয় যা ভাবিত, বহুলীকৃত হলে ইহকাল ও পরকাল এই উভয়কালের কল্যাণে গ্রহণযোগ্য ও স্থিত হয়।</p>
<p><a class='sc' id='sc11'></a>যেমন, ব্রা‏হ্মণ, সমস্ত তারকারাজির প্রভা চন্দ্রপ্রভার ষোলো কলার <span class='add'>(অংশ)</span> এক কলাও হয় না। সমস্ত তারকার হতে চন্দ্রপ্রভাই শ্রেষ্ঠরূপে বিবেচিত হয়। ঠিক তদ্রূপই, ব্রা‏হ্মণ, অপ্রমাদ হচ্ছে একটিমাত্র বিষয় যা ভাবিত, বহুলীকৃত হলে ইহকাল ও পরকাল এই উভয়কালের কল্যাণে গ্রহণযোগ্য ও স্থিত হয়।</p>
<p><a class='sc' id='sc12'></a>হে ব্রা‏হ্মণ, এই এক প্রকার ধর্ম ভাবিত, বহুলীকৃত হলে ইহকাল ও পরকাল এই উভয়কালের কল্যাণে গ্রহণযোগ্য ও স্থিত হয়।”</p>
<p><a class='sc' id='sc13'></a>“আশ্চর্য! মাননীয় গৌতম, অদ্ভুত! মাননীয় গৌতম, যেমন কেউ অধোমুখীকে উন্মুখী করে, আবৃতকে অনাবৃত করে, বিমূঢ়কে পথ নির্দেশ করে কিংবা অন্ধকারে তৈলপ্রদীপ ধারণ করে যাতে চক্ষুষ্মান ব্যক্তি রূপসমূহ দেখতে পায়; ঠিক এরূপেই, মহানুভব গৌতম কর্তৃক বহু পর্যায়ে, বিবিধ যুক্তিতে ধর্ম প্রকাশিত হয়েছে। এই আমি মহানুভব গৌতমের এবং তৎপ্রবর্তিত ধর্ম ও তৎপ্রতিষ্ঠিত ভিক্ষুসংঘের শরণাগত হচ্ছি। হে মহানুভব গৌতম, আজ হতে আমাকে আমরণ শরণাগত উপাসকরূপে অবধারণ করুন।”</p>
<p class='end'><a class='sc' id='sc14'></a>অপ্রমাদ সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
