<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.22' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>অনুত্তর বর্গ</li>
</ul>
<h1 class='sutta'>৬.২২. অপরিহানিকর সূত্র</h1>
</header>
<p><a class='sc' id='sc1'></a>“হে ভিক্ষুগণ, ছয় প্রকার অপরিহানিকর-ধর্ম দেশনা করব। তা শ্রবণ করো, উত্তমরূপে মনোসংযোগ করো; আমি বলছি।” সেই ভিক্ষুরা “তথাস্তু ভন্তে” বলে প্রত্যুত্তর দিলে ভগবান বলতে লাগলেন :</p>
<p><a class='sc' id='sc2'></a>“ভিক্ষুগণ, ছয় প্রকার অপরিহানিকর-ধর্ম কী কী? যথা : কর্মের প্রতি অনাসক্তি, বাজে আলাপে অনাসক্তি, নিদ্রার প্রতি অনাসক্তি, সামাজিক সঙ্গানন্দে বিমুখতা, অবিবাদপ্রিয়তা এবং কল্যাণবন্ধুত্ব। ভিক্ষুগণ, এই ছয় প্রকার হচ্ছে অপরিহানিকর-ধর্ম। ভিক্ষুগণ, যারা অতীতে কুশলধর্ম হতে অপরিহানিপ্রাপ্ত হয়েছিল, তারা সকলেই এই ছয় প্রকারের দ্বারা কুশলধর্ম হতে অপরিহানিপ্রাপ্ত হয়েছিল। ভিক্ষুগণ, অনাগতে যারা কুশলধর্ম হতে অপরিহানিপ্রাপ্ত হবে, তারাও সকলেই এই ছয় প্রকারের দ্বারা কুশলধর্ম হতে অপরিহানিপ্রাপ্ত হবে। এবং বর্তমানে যারা কুশলধর্ম হতে অপরিহানিপ্রাপ্ত হচ্ছে, তারাও সকলেই এই ছয় প্রকারের দ্বারা কুশলধর্ম হতে অপরিহানিপ্রাপ্ত হচ্ছে।”</p>
<p class='end'><a class='sc' id='sc3'></a>অপরিহানিকর সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
