<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.72' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>দেবতা বর্গ</li>
</ul>
<h1 class='sutta'>৬.৭২. বল বা ক্ষমতা সূত্র</h1>
</header>
<p><a class='sc' id='sc1'></a>“হে ভিক্ষুগণ, ছয় প্রকার ধর্মে সমন্নাগত ভিক্ষু সমাধিতে বল বা ক্ষমতা লাভ করতে অক্ষম। সেই ছয় প্রকার বিষয় কী কী? যথা :</p>
<p><a class='sc' id='sc2'></a>এক্ষেত্রে ভিক্ষুগণ, ভিক্ষু সমাধির সমাপত্তিতে কুশল <span class='add'>(দক্ষ)</span> হয় না; সমাধির স্থিতিতে কুশল হয় না; সমাধির উত্থানে কুশল হয় না; সুকৃতিকারী হয় না; অধ্যবসায়ী হয় না এবং পরোপকারী হয় না। ভিক্ষুগণ, এই ছয় প্রকার ধর্মে সমন্নাগত ভিক্ষু সমাধিতে বল বা ক্ষমতা লাভ করতে অক্ষম।</p>
<p><a class='sc' id='sc3'></a>ভিক্ষুগণ, ছয় প্রকার ধর্মে সমন্নাগত ভিক্ষু সমাধিতে বল বা ক্ষমতা লাভ করতে সক্ষম। সেই ছয় প্রকার বিষয় কী কী? যথা :</p>
<p><a class='sc' id='sc4'></a>এক্ষেত্রে ভিক্ষুগণ, ভিক্ষু সমাধির সমাপত্তিতে দক্ষ হয়; সমাধির স্থিতিতে দক্ষ হয়; সমাধির উত্থানে দক্ষ হয়; সুকৃতিকারী; অধ্যবসায়ী এবং পরোপকারী হয়। ভিক্ষুগণ, এই ছয় প্রকার ধর্মে সমন্নাগত ভিক্ষু সমাধিতে বল বা ক্ষমতা লাভ করতে সক্ষম।”</p>
<p class='end'><a class='sc' id='sc5'></a>বল সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
