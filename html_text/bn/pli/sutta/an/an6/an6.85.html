<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.85' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>শান্ত বর্গ</li>
</ul>
<h1 class='sutta'>৬.৮৫. শান্তভাব সূত্র</h1>
</header>
<p><a class='sc' id='sc1'></a>“হে ভিক্ষুগণ, ছয়টি ধর্মে সমৃদ্ধ ভিক্ষু অনুত্তর প্রশান্তভাব অর্জন করতে অক্ষম। সেই ছয় প্রকার বিষয় কী কী? যথা :</p>
<p><a class='sc' id='sc2'></a>এক্ষেত্রে ভিক্ষুগণ, ভিক্ষু নিজ চিত্তকে যখন নিগ্রহ করা উচিত তখন নিগ্রহ করে না, যে-সময়ে চিত্তকে উদ্যমী করা উচিত তখন তা করে না, যে-সময়ে ভিক্ষুর নিজ চিত্তকে পুলকিত করা উচিত তখন পুলকিত করে না, যে-সময়ে নিজ চিত্ত সংরক্ষণে প্রযত্নবান হওয়া উচিত সে-সময়ে চিত্ত সংরক্ষণে প্রযত্নবান হয় না এবং হীনবিষয় সংশ্লিষ্ট হয় ও সৎকায়ে <span class='add'>(আত্ম ধারণায়)</span> অনুরক্ত হয়। ভিক্ষুগণ, এই ছয়টি ধর্মে সমৃদ্ধ ভিক্ষু অনুত্তর প্রশান্তভাব অর্জন করতে অক্ষম।</p>
<p><a class='sc' id='sc3'></a>ভিক্ষুগণ, ছয়টি গুণধর্মে সমৃদ্ধ ভিক্ষু অনুত্তর প্রশান্তভাব অর্জন করতে সক্ষম। সেই ছয় প্রকার বিষয় কী কী? যথা :</p>
<p><a class='sc' id='sc4'></a>এক্ষেত্রে ভিক্ষুগণ, ভিক্ষু নিজ চিত্তকে যখন নিগ্রহ করা উচিত তখন নিগ্রহ করে, যে-সময়ে চিত্তকে উদ্যমী করা উচিত তখন তা করে, যে-সময়ে ভিক্ষুর নিজ চিত্তকে পুলকিত করা উচিত তখন পুলকিত করে, যে-সময়ে নিজ চিত্ত সংরক্ষণে প্রযত্নবান হওয়া উচিত সে-সময়ে চিত্ত সংরক্ষণে প্রযত্নবান হয় এবং শ্রেষ্ঠ বিষয় সংশ্লিষ্ট হয় ও নির্বাণে অনুরক্ত হয়। ভিক্ষুগণ, এই ছয়টি গুণধর্মে সমৃদ্ধ ভিক্ষু অনুত্তর প্রশান্তভাব অর্জন করতে সক্ষম।”</p>
<p class='end'><a class='sc' id='sc5'></a>শান্তভাব সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
