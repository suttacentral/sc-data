<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.44' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>ধার্মিক বর্গ</li>
</ul>
<h1 class='sutta'>৬.৪৪. মিগসালা সূত্র</h1>
</header>
<p><a class='sc' id='sc1'></a>অতঃপর আয়ুষ্মান আনন্দ পূর্বাহ্ণ সময়ে চীবর পরিধান করে পাত্র-চীবর নিয়ে উপাসিকা মিগসালার গৃহে উপস্থিত হলেন। উপস্থিত হয়ে প্রজ্ঞাপ্ত আসনে বসলেন। তারপর উপাসিকা মিগসালা আয়ুষ্মান আনন্দের নিকট উপস্থিত হয়ে আয়ুষ্মান আনন্দকে অভিবাদন করে একপাশে বসলেন। একপাশে উপবিষ্টা উপাসিকা মিগসালা আয়ুষ্মান আনন্দকে এরূপ বললেন :</p>
<p><a class='sc' id='sc2'></a>“ভন্তে, আনন্দ, কী কারণে ভগবান কর্তৃক দেশিত ধর্ম অজ্ঞেয়; যথা : যে ধর্মে ব্রহ্মচারী ও অব্রহ্মচারী উভয়েই পরলোকে একই গতিপ্রাপ্ত হবে? ভন্তে, আমার পিতা পোরাণ গ্রাম্যধর্ম মৈথুন হতে বিরত, দূরে অবস্থানকারী ব্রহ্মচারী ছিলেন। তার মৃত্যুর পর ভগবান বলেছিলেন যে তিনি সকৃদাগামী এবং তুষিতলোকে উৎপন্ন হয়েছেন। ভন্তে, আমার কাকা ঋষিদত্ত ছিলেন অব্রহ্মচারী এবং শুধুমাত্র নিজ ভার্যায় সন্তুষ্ট। তিনিও কালগত হলে ভগবান বলেছিলেন যে তিনি সকৃদাগামী এবং তুষিত দেবলোকে উৎপন্ন হয়েছেন। ভন্তে, কী কারণে ভগবান কর্তৃক দেশিত ধর্ম অজ্ঞেয়; যথা : যে ধর্মে ব্রহ্মচারী ও অব্রহ্মচারী উভয়েই পরলোকে একই গতিপ্রাপ্ত হবে?”</p>
<p><a class='sc' id='sc3'></a>“হে ভগ্নি, ভগবান কর্তৃক এরূপ ব্যাখ্যাই প্রদত্ত হয়েছে।”</p>
<p><a class='sc' id='sc4'></a>অতঃপর আয়ুষ্মান আনন্দ উপাসিকা মিগসালার গৃহে পিণ্ডপাত গ্রহণ করে আসন হতে উঠে প্রস্থান করলেন। তারপর আয়ুষ্মান আনন্দ আহারকৃত্য সমাপনে ভগবানের নিকট উপস্থিত হলেন। উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট হয়ে আয়ুষ্মান আনন্দ ভগবানকে এরূপ বললেন :</p>
<p><a class='sc' id='sc5'></a>“ভন্তে, আমি পূর্বাহ্ণ সময়ে চীবর পরিধান করে পাত্র-চীবর নিয়ে উপাসিকা মিগসালার গৃহে গমন করি। সেখানে উপস্থিত হয়ে প্রজ্ঞাপ্ত আসনে উপবেশনের পর উপাসিকা মিগসালা আমার সম্মুখে আসেন। এসে আমাকে অভিবাদন করে একপাশে উপবেশন করেন। একপাশে উপবেশনের পর উপাসিকা মিগসালা আমাকে এরূপ জিজ্ঞাসা করলেন :</p>
<p><a class='sc' id='sc6'></a>“ভন্তে, আনন্দ, কী কারণে ভগবান কর্তৃক দেশিত ধর্ম অজ্ঞেয়; যথা : যে ধর্মে ব্রহ্মচারী ও অব্রহ্মচারী উভয়েই পরলোকে একই গতিপ্রাপ্ত হবে? ভন্তে, আমার পিতা পোরাণ গ্রাম্যধর্ম মৈথুন হতে বিরত, দূরে অবস্থানকারী ব্রহ্মচারী ছিলেন। তার মৃত্যুর পর ভগবান বলেছিলেন যে তিনি সকৃদাগামী এবং তুষিতলোকে উৎপন্ন হয়েছেন। ভন্তে, আমার কাকা ঋষিদত্ত ছিলেন অব্রহ্মচারী এবং শুধুমাত্র নিজ ভার্যায় সন্তুষ্ট। তিনিও কালগত হলে ভগবান বলেছিলেন যে তিনি সকৃদাগামী এবং তুষিত দেবলোকে উৎপন্ন হয়েছেন। ভন্তে, কী কারণে ভগবান কর্তৃক দেশিত ধর্ম অজ্ঞেয়; যথা : যে ধর্মে ব্রহ্মচারী ও অব্রহ্মচারী উভয়েই পরলোকে একই গতিপ্রাপ্ত হবে?”</p>
<p><a class='sc' id='sc7'></a>এরূপে জিজ্ঞাসিত হয়ে আমি উপাসিকা মিগসালাকে বললাম, “হে ভগ্নি, ভগবান কর্তৃক এরূপ ব্যাখ্যাই প্রদত্ত হয়েছে।”</p>
<p><a class='sc' id='sc8'></a>“হে আনন্দ, কে সেই নির্বোধ, অজ্ঞ, স্ত্রী-কায়িক এমনকি স্ত্রী-বুদ্ধিসম্পন্না উপাসিকা মিগসালা; যে মানুষে মানুষের প্রভেদ নির্ণয় করতে পারে? আনন্দ, জগতে ছয় প্রকার পুদ্গল বা মানুষ বিদ্যমান। সেই ছয় প্রকার বিষয় কী কী? যথা :</p>
<p><a class='sc' id='sc9'></a>এক্ষেত্রে, আনন্দ, কোনো কোনো ব্যক্তি সুসংযত, আন্তরিকভাবে সহবস্থানকারী হয়। তার সব্রহ্মচারীরা তাকে সাম্যভাবে অবস্থানের দরুন অভিনন্দিত করে। ফলে তার ধর্মশ্রবণ অকৃত বা অসম্পাদিত থেকে যায়, প্রয়াসের দ্বারা সম্পাদনযোগ্য বিষয়ও অকৃত হয়, দৃষ্টির দ্বারা উপলব্ধির যোগ্য বিষয়ও উপলব্ধ হয় না এবং সাময়িক বিমুক্তিও লাভ করে না। সে কায়ভেদে মৃত্যুর পর পরিহানি প্রাপ্ত হয়, সফলতা নয়। সে পরিহানিতেই গমন করে, সফলতায় নহে।</p>
<p><a class='sc' id='sc10'></a>এক্ষেত্রে, আনন্দ, কোনো কোনো ব্যক্তি সুসংযত, আন্তরিকভাবে সহবস্থানকারী হয়। তার সব্রহ্মচারীরা তাকে সাম্যভাবে অবস্থানের দরুন অভিনন্দিত করে। ফলে তার ধর্মশ্রবণ কৃত বা সম্পাদিত হয়, প্রয়াসের দ্বারা সম্পাদনযোগ্য বিষয়ও কৃত হয়, দৃষ্টির দ্বারা উপলব্ধির যোগ্য বিষয়ও উপলব্ধ হয় এবং সাময়িক বিমুক্তিও লাভ করে। সে কায়ভেদে মৃত্যুর পর সফলতা প্রাপ্ত হয়, পরিহানি নয়। সে সফলতাতেই গমন করে, পরিহানিতে নহে।</p>
<p><a class='sc' id='sc11'></a>তথায়, আনন্দ, ব্যক্তির দোষ-গুণ মূল্যায়নকারীরা তাদের মূল্যায়ন করে বলে যে ‘তার গভীরতা এতটুকু আর ওঁনার গভীরতাও এতটুকু। তবুও কেন তাদের মধ্যে একজন হীন এবং অন্যজন প্রণীত বা শ্রেষ্ঠ’; আনন্দ, তা তাদের দীর্ঘদিনের অহিত ও দুঃখের কারণ হয়।</p>
<p><a class='sc' id='sc12'></a>তথায়, আনন্দ, যে ব্যক্তি সুসংযত, আন্তরিকভাবে সহাবস্থানকারী হয়। তার সব্রহ্মচারীরা তাকে সাম্যভাবে অবস্থানের দরুন অভিনন্দিত করে। ফলে তার ধর্মশ্রবণ কৃত বা সম্পাদিত হয়, প্রয়াসের দ্বারা সম্পাদনযোগ্য বিষয়ও কৃত হয়, দৃষ্টির দ্বারা উপলব্ধির যোগ্য বিষয়ও উপলব্ধ হয় এবং সাময়িক বিমুক্তিও লাভ করে; সে অপর ব্যক্তি হতে অগ্র ও প্রণীততর। তার কারণ কী? কারণ, হে আনন্দ, সেই ব্যক্তিকে ধর্মস্রোত সম্মুখে নিয়ে যায়। আর সেই পার্থক্য তথাগত ব্যতীত আর কে-বা জানতে পারে; তাই, আনন্দ, ব্যক্তির দোষ-গুণ মূল্যায়নকারী হয়ো না এবং তাদৃশ মূল্যায়ন করতেও যেও না। আনন্দ, ব্যক্তির দোষ-গুণ মূল্যায়নেরত জন নিজের জন্যই গর্ত খনন করে। আনন্দ, শুধুমাত্র আমি কিংবা মাদৃশ জনই ব্যক্তির যথার্থ মূল্যায়ন করতে পারে।</p>
<p><a class='sc' id='sc13'></a>এক্ষেত্রে, আনন্দ, কোনো কোনো ব্যক্তি ক্রোধ ও মান সম্পর্কে বিদিত হয়। কিন্তু তার নিকট সময়ে সময়ে লোভধর্ম উৎপন্ন হয়। ফলে তার ধর্মশ্রবণ অকৃত বা অসম্পাদিত থেকে যায়, প্রয়াসের দ্বারা সম্পাদনযোগ্য বিষয়ও অকৃত হয়, দৃষ্টির দ্বারা উপলব্ধির যোগ্য বিষয়ও উপলব্ধ হয় না এবং সাময়িক বিমুক্তিও লাভ করে না। সে কায়ভেদে মৃত্যুর পর পরিহানি প্রাপ্ত হয়, সফলতা নয়। সে পরিহানিতেই গমন করে, সফলতায় নহে।</p>
<p><a class='sc' id='sc14'></a>এক্ষেত্রে, আনন্দ, কোনো কোনো ব্যক্তি ক্রোধ ও মান সম্পর্কে বিদিত হয়। কিন্তু তার নিকট সময়ে সময়ে লোভধর্ম উৎপন্ন হয়। <span class='add'>(লোভধর্ম উৎপন্ন হলেও)</span> তার ধর্মশ্রবণ কৃত বা সম্পাদিত হয়, প্রয়াসের দ্বারা সম্পাদনযোগ্য বিষয়ও কৃত হয়, দৃষ্টির দ্বারা উপলব্ধির যোগ্য বিষয়ও উপলব্ধ হয় এবং সাময়িক বিমুক্তিও লাভ করে। সে কায়ভেদে মৃত্যুর পর সফলতা প্রাপ্ত হয়, পরিহানি নয়। সে সফলতাতেই গমন করে, পরিহানিতে নহে।</p>
<p><a class='sc' id='sc15'></a>তথায়, আনন্দ, ব্যক্তির দোষ-গুণ মূল্যায়নকারীরা তাদের মূল্যায়ন করে বলে যে ‘তার গভীরতা এতটুকু আর ওনার গভীরতাও এতটুকু। তবুও কেন তাদের মধ্যে একজন হীন এবং অন্যজন প্রণীত বা শ্রেষ্ঠ’; আনন্দ, তা তাদের দীর্ঘদিনের অহিত ও দুঃখের কারণ হয়।</p>
<p><a class='sc' id='sc16'></a>তথায়, আনন্দ, যে ব্যক্তি ক্রোধ ও মান সম্পর্কে বিদিত হয়। কিন্তু তার নিকট সময়ে সময়ে লোভধর্ম উৎপন্ন হয়। <span class='add'>(লোভধর্ম উৎপন্ন হলেও)</span> তার ধর্মশ্রবণ কৃত বা সম্পাদিত হয়, প্রয়াসের দ্বারা সম্পাদনযোগ্য বিষয়ও কৃত হয়, দৃষ্টির দ্বারা উপলব্ধির যোগ্য বিষয়ও উপলব্ধ হয় এবং সাময়িক বিমুক্তিও লাভ করে; সে অপর ব্যক্তি হতে অগ্র ও প্রণীততর। তার কারণ কী? কারণ, হে আনন্দ, সেই ব্যক্তিকে ধর্মস্রোত সম্মুখে নিয়ে যায়। আর সেই পার্থক্য তথাগত ব্যতীত আর কে-বা জানতে পারে; তাই, আনন্দ, ব্যক্তির দোষ-গুণ মূল্যায়নকারী হয়ো না এবং তাদৃশ মূল্যায়ন করতেও যেও না। আনন্দ, ব্যক্তির দোষ-গুণ মূল্যায়নে রত জন নিজের জন্যই গর্ত খনন করে। আনন্দ, শুধুমাত্র আমি কিংবা মাদৃশ জনই ব্যক্তির যথার্থ মূল্যায়ন করতে পারে।</p>
<p><a class='sc' id='sc17'></a>এক্ষেত্রে, আনন্দ, কোনো কোনো ব্যক্তি ক্রোধ ও মান সম্পর্কে বিদিত হয়। কিন্তু মাঝে মধ্যে তার নিকট বাচনিক সংস্কার জাগ্রত হয়। ফলে তার ধর্মশ্রবণ অকৃত বা অসম্পাদিত থেকে যায়, প্রয়াসের দ্বারা সম্পাদনযোগ্য বিষয়ও অকৃত হয়, দৃষ্টির দ্বারা উপলব্ধির যোগ্য বিষয়ও উপলব্ধ হয় না এবং সাময়িক বিমুক্তিও লাভ করে না। সে কায়ভেদে মৃত্যুর পর পরিহানি প্রাপ্ত হয়, সফলতা নয়। সে পরিহানিতেই গমন করে, সফলতায় নহে।</p>
<p><a class='sc' id='sc18'></a>এক্ষেত্রে, আনন্দ, কোনো কোনো ব্যক্তি ক্রোধ ও মান সম্পর্কে বিদিত হয়। কিন্তু মাঝে মধ্যে তার নিকট বাচনিক সংস্কার উৎপন্ন হয়। <span class='add'>(বাচনিক সংস্কার উৎপন্ন হলেও)</span> তার ধর্মশ্রবণ কৃত বা সম্পাদিত হয়, প্রয়াসের দ্বারা সম্পাদনযোগ্য বিষয়ও কৃত হয়, দৃষ্টির দ্বারা উপলব্ধির যোগ্য বিষয়ও উপলব্ধ হয় এবং সাময়িক বিমুক্তিও লাভ করে। সে কায়ভেদে মৃত্যুর পর সফলতা প্রাপ্ত হয়, পরিহানি নয়। সে সফলতাতেই গমন করে, পরিহানিতে নহে।</p>
<p><a class='sc' id='sc19'></a>তথায়, আনন্দ, ব্যক্তির দোষ-গুণ মূল্যায়নকারীরা তাদের মূল্যায়ন করে বলে যে ‘তার গভীরতা এতটুকু আর ওনার গভীরতাও এতটুকু। তবুও কেন তাদের মধ্যে একজন হীন এবং অন্যজন প্রণীত বা শ্রেষ্ঠ’; আনন্দ, তা তাদের দীর্ঘদিনের অহিত ও দুঃখের কারণ হয়।</p>
<p><a class='sc' id='sc20'></a>তথায়, আনন্দ, যে ব্যক্তি ক্রোধ ও মান সম্পর্কে বিদিত হয়। কিন্তু মাঝে মধ্যে তার নিকট বাচনিক সংস্কার জাগ্রত হয়। <span class='add'>(বাচনিক সংস্কার উৎপন্ন হলেও)</span> তার ধর্মশ্রবণ কৃত বা সম্পাদিত হয়, প্রয়াসের দ্বারা সম্পাদনযোগ্য বিষয়ও কৃত হয়, দৃষ্টির দ্বারা উপলব্ধির যোগ্য বিষয়ও উপলব্ধ হয় এবং সাময়িক বিমুক্তিও লাভ করে; সে অপর ব্যক্তি হতে অগ্র ও প্রণীততর। তার কারণ কী? কারণ, হে আনন্দ, সেই ব্যক্তিকে ধর্মস্রোত সম্মুখে নিয়ে যায়। আর সেই পার্থক্য তথাগত ব্যতীত আর কে-বা জানতে পারে; তাই, আনন্দ, ব্যক্তির দোষ-গুণ মূল্যায়নকারী হয়ো না এবং তাদৃশ মূল্যায়ন করতেও যেও না। আনন্দ, ব্যক্তির দোষ-গুণ মূল্যায়নে রত জন নিজের জন্যই গর্ত খনন করে। আনন্দ, শুধুমাত্র আমি কিংবা মাদৃশ জনই ব্যক্তির যথার্থ মূল্যায়ন করতে পারে।</p>
<p><a class='sc' id='sc21'></a>আনন্দ, কে সেই নির্বোধ, অজ্ঞ, স্ত্রী-কায়িক এমনকি স্ত্রী-বুদ্ধিসম্পন্না উপাসিকা মিগসালা; যে মানুষে মানুষের প্রভেদ নির্ণয় করতে পারে। আনন্দ, জগতে এই ছয় প্রকার পুদ্গল বা মানুষ বিদ্যমান। আনন্দ, যেরূপ শীলে পোরাণ সমৃদ্ধ ছিলেন, একই শীলেও ঋষিদত্ত ছিলেন প্রতিষ্ঠিত। তাই, এক্ষেত্রে, পোরাণ ও ঋষিদত্তের পরলৌকিক গতি ভিন্ন হয়নি। আনন্দ, যেরূপ প্রজ্ঞায় ঋষিদত্ত সমৃদ্ধ ছিলেন, একই প্রজ্ঞাবিমণ্ডিত ছিলেন পোরাণও। তাই, ঋষিদত্ত ও পোরাণের গতিও একই স্থানে হয়েছে। আনন্দ, এরূপে এই উভয় ব্যক্তিরই একটি অঙ্গ কম ছিল।”</p>
<p class='end'><a class='sc' id='sc22'></a>মিগসালা সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
