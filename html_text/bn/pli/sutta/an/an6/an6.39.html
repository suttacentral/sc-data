<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.39' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>দেবতা বর্গ</li>
</ul>
<h1 class='sutta'>৬.৩৯. আদি কারণ সূত্র</h1>
</header>
<p><a class='sc' id='sc1'></a>“হে ভিক্ষুগণ, কর্মসমুদয়ের ত্রিবিধ আদি কারণ রয়েছে। সেই ত্রিবিধ কী কী? যথা :</p>
<p><a class='sc' id='sc2'></a>লোভ, দ্বেষ ও মোহ হচ্ছে কর্মসমুদয়ের আদি কারণ। ভিক্ষুগণ, লোভ হতে অলোভ উদ্ভূত হয় না, লোভ হতে লোভই উৎপন্ন হয়। দ্বেষ হতেও অদ্বেষ উদ্ভূত হয় না, দ্বেষই উৎপন্ন হয়। এবং মোহ হতে কখনোই অমোহ উৎপন্ন হয় না, মোহ হতে মোহেরই উৎপত্তি হয়। ভিক্ষুগণ, লোভ, দ্বেষ ও মোহজনিত কর্মের দ্বারা কখনোই দেব, মনুষ্য কিংবা অন্য যেকোনো সুগতি পাওয়া যায় না। তাদৃশ কর্মের দরুন নিরয়, তীর্যক, প্রেতলোক কিংবা অন্য যেকোনো দুর্গতিই অবধারিত। ভিক্ষুগণ, এই ত্রিবিধ হচ্ছে কর্মসমুদয়ের আদি কারণ।</p>
<p><a class='sc' id='sc3'></a>হে ভিক্ষুগণ, কর্মসমুদয়ের অপর ত্রিবিধ কারণ আছে। সেই ত্রিবিধ কারণ কী কী? যথা :</p>
<p><a class='sc' id='sc4'></a>অলোভ, অদ্বেষ ও অমোহ হচ্ছে কর্মসমুদয়ের আদি কারণ। ভিক্ষুগণ, অলোভ হতে লোভ উদ্ভূত হয় না, অলোভ হতে অলোভই উৎপন্ন হয়। অদ্বেষ হতেও দ্বেষ উদ্ভূত হয় না, অদ্বেষই উৎপন্ন হয়। এবং অমোহ হতে কখনোই মোহ উৎপন্ন হয় না, অমোহ হতে অমোহেরই উৎপত্তি হয়। ভিক্ষুগণ, অলোভ, অদ্বেষ ও অমোহজনিত কর্মের দ্বারা কখনোই নরক, তীর্যক, প্রেতলোক কিংবা অন্য যেকোনো দুর্গতি হয় না। তাদৃশ কর্মের দরুন দেব, মনুষ্য কিংবা অন্য যেকোনো সুগতিই লাভ হয়। ভিক্ষুগণ, এই ত্রিবিধ হচ্ছে কর্মসমুদয়ের অপর আদি কারণ।”</p>
<p class='end'><a class='sc' id='sc5'></a>আদি কারণ সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
