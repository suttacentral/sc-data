<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.69' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>দেবতা বর্গ</li>
</ul>
<h1 class='sutta'>৬.৬৯. দেবতা সূত্র</h1>
</header>
<p><a class='sc' id='sc1'></a>অতঃপর জনৈক দেবতা রাত্রির শেষভাগে কমনীয়রূপে সমগ্র জেতবন উদ্ভাসিত করে ভগবানের নিকট উপস্থিত হলেন। উপস্থিত হয়ে ভগবানকে অভিবাদন করে একপাশে দাঁড়ালেন। অতঃপর একপাশে স্থিত হয়ে সেই দেবতা ভগবানকে এরূপ বললেন :</p>
<p><a class='sc' id='sc2'></a>“হে ভন্তে, ছয় প্রকার ধর্ম ভিক্ষুর অপরিহানির জন্য চালিত হয়। সেই ছয় প্রকার ধর্ম কী কী? যথা : শাস্তার প্রতি গারবতা, ধর্মের প্রতি গারবতা, সংঘের প্রতি গারবতা, শিক্ষার প্রতি গারবতা, সাদর সম্ভাষণ করা এবং কল্যাণমিত্রতা। ভন্তে, এই ছয় প্রকার ধর্ম ভিক্ষুর অপরিহানির জন্য চালিত হয়।”</p>
<p><a class='sc' id='sc3'></a>সেই দেবতা এইরূপ বললে শাস্তা তা অনুমোদন করেন। ‘শাস্তা আমার ভাষণ অনুমোদন করেছেন’ তা জানতে পেরে সেই দেবতা ভগবানকে অভিবাদন করে প্রদক্ষিণ করে সেখানেই অন্তর্হিত হলেন।</p>
<p><a class='sc' id='sc4'></a>অতঃপর ভগবান সেই রাত্রির অবসানে ভিক্ষুদের আহ্বান করে বললেন :</p>
<p><a class='sc' id='sc5'></a>“হে ভিক্ষুগণ, অদ্য রাত্রির শেষ সময়ে জনৈক দেবতা কমনীয়রূপে সমগ্র জেতবন উদ্ভাসিত করে আমার নিকট উপস্থিত হয়েছিল। উপস্থিত হয়ে আমাকে অভিবাদন করার পর একপাশে দাঁড়াল। একপাশে স্থিত হয়ে সেই দেবতা আমাকে এরূপ বলল :</p>
<p><a class='sc' id='sc6'></a>‘ভন্তে, ছয় প্রকার ধর্ম ভিক্ষুর অপরিহানির জন্য চালিত হয়। সেই ছয় প্রকার ধর্ম কী কী? যথা : শাস্তার প্রতি গারবতা, ধর্মের প্রতি গারবতা, সংঘের প্রতি গারবতা, শিক্ষার প্রতি গারবতা, সাদর সম্ভাষণ করা এবং কল্যাণমিত্রতা। ভন্তে, এই ছয় প্রকার ধর্ম ভিক্ষুর অপরিহানির জন্য চালিত হয়।’ ভিক্ষুগণ, সেই দেবতা এরূপ বলে আমাকে অভিবাদনপূর্বক প্রদক্ষিণ করে সে-স্থানেই অন্তর্হিত হলো।”</p>
<p><a class='sc' id='sc7'></a>এরূপ ব্যক্ত হলে আয়ুষ্মান সারিপুত্র ভগবানকে অভিবাদন করে বললেন :</p>
<p><a class='sc' id='sc8'></a>“ভন্তে, আমি ভগবান কর্র্তৃক এই সংক্ষিপ্ত ভাষণের বিস্তৃত অর্থ এরূপে জ্ঞাত আছি। এক্ষেত্রে, ভন্তে, ভিক্ষু নিজে শাস্তাকে গৌরব করে এবং শাস্তার প্রতি গারবতার প্রশংসা করে। যে-সকল ভিক্ষু শাস্তার প্রতি গৌরবহীন, তাদের শাস্তায় গৌরবকারী হওয়ার জন্য সে প্ররোচিত <span class='add'>(উদ্বুদ্ধ)</span> করে। এবং যে ভিক্ষুরা শাস্তায় গৌরবকারী, তাদের সম্পর্কে সে যথাযথভাবে, ন্যায়সংগতভাবে এবং যথাসময়ে প্রশংসা করে। ভিক্ষু নিজে ধর্মকে গৌরব করে এবং ধর্মের প্রতি গারবতার প্রশংসা করে। যে-সকল ভিক্ষু ধর্মের প্রতি গৌরবহীন, তাদের ধর্মে গৌরবকারী হওয়ার জন্য সে প্ররোচিত <span class='add'>(উদ্বুদ্ধ)</span> করে। এবং যে ভিক্ষুরা ধর্মে গৌরবকারী, তাদের সম্পর্কে সে যথাযথভাবে, ন্যায়সংগতভাবে এবং যথাসময়ে প্রশংসা করে। ভিক্ষু নিজে সংঘকে গৌরব করে এবং সংঘের প্রতি গারবতার প্রশংসা করে। যে-সকল ভিক্ষু সংঘের প্রতি গৌরবহীন, তাদের সংঘে গৌরবকারী হওয়ার জন্য সে প্ররোচিত <span class='add'>(উদ্বুদ্ধ)</span> করে। এবং যে ভিক্ষুরা সংঘে গৌরবকারী, তাদের সম্পর্কে সে যথাযথভাবে, ন্যায়সংগতভাবে এবং যথাসময়ে প্রশংসা করে। ভিক্ষু নিজে শিক্ষাকে গৌরব করে এবং শিক্ষার প্রতি গারবতার প্রশংসা করে। যে-সকল ভিক্ষু শিক্ষার প্রতি গৌরবহীন, তাদের শিক্ষায় গৌরবকারী হওয়ার জন্য সে প্ররোচিত <span class='add'>(উদ্বুদ্ধ)</span> করে। এবং যে ভিক্ষুরা শিক্ষায় গৌরবকারী, তাদের সম্পর্কে সে যথাযথভাবে, ন্যায়সংগতভাবে এবং যথাসময়ে প্রশংসা করে। ভিক্ষু নিজে সাদর সম্ভাষণকারী হয় এবং সাদর সম্ভাষণের প্রশংসা করে। যে-সকল ভিক্ষু সাদর সম্ভাষণ করে না, তাদের সাদর সম্ভাষণ করার জন্য সে উদ্বুদ্ধ করে। এবং যে ভিক্ষুরা সাদর সম্ভাষণ করে, তাদের সম্পর্কে সে যথাযথভাবে, ন্যায়সংগতভাবে এবং যথাসময়ে প্রশংসা করে। ভিক্ষু নিজে কল্যাণমিত্র হয় এবং কল্যাণমিত্রতার প্রশংসা করে। যে-সকল ভিক্ষু কল্যাণমিত্র নয়, তাদেরকে কল্যাণমিত্র হওয়ার জন্য সে উদ্বুদ্ধ করে। এবং যে ভিক্ষুরা কল্যাণমিত্র, তাদের সম্পর্কে সে যথাযথভাবে, ন্যায়সংগতভাবে এবং যথাসময়ে প্রশংসা করে। ভন্তে, আমি এরূপ বিস্তারিতভাবেই ভগবান কর্তৃক সংক্ষিপ্ত ভাষণের অর্থ জ্ঞাত হই।”</p>
<p><a class='sc' id='sc9'></a>“সাধু, সারিপুত্র, সাধু, এই যে তুমি আমার দ্বারা সংক্ষিপ্ত ভাষণের বিস্তারিত অর্থ এরূপে জ্ঞাত আছো; তা সত্যিই উত্তম। এক্ষেত্রে, সারিপুত্র, ভিক্ষু নিজে শাস্তাকে গৌরব করে এবং শাস্তার প্রতি গারবতার প্রশংসা করে। যে-সকল ভিক্ষু শাস্তার প্রতি গৌরবহীন, তাদের শাস্তায় গৌরবকারী হওয়ার জন্য সে প্ররোচিত <span class='add'>(উদ্বুদ্ধ)</span> করে। এবং যে ভিক্ষুরা শাস্তায় গৌরবকারী, তাদের সম্পর্কে সে যথাযথভাবে, ন্যায়সংগতভাবে এবং যথাসময়ে প্রশংসা করে। ভিক্ষু নিজে ধর্মকে গৌরব করে এবং ধর্মের প্রতি গারবতার প্রশংসা করে। যে-সকল ভিক্ষু ধর্মের প্রতি গৌরবহীন, তাদের ধর্মে গৌরবকারী হওয়ার জন্য সে প্ররোচিত <span class='add'>(উদ্বুদ্ধ)</span> করে। এবং যে ভিক্ষুরা ধর্মে গৌরবকারী, তাদের সম্পর্কে সে যথাযথভাবে, ন্যায়সংগতভাবে এবং যথাসময়ে প্রশংসা করে। ভিক্ষু নিজে সংঘকে গৌরব করে এবং সংঘের প্রতি গারবতার প্রশংসা করে। যে-সকল ভিক্ষু সংঘের প্রতি গৌরবহীন, তাদেরকে সংঘে গৌরবকারী হওয়ার জন্য সে প্ররোচিত <span class='add'>(উদ্বুদ্ধ)</span> করে। এবং যে ভিক্ষুরা সংঘে গৌরবকারী, তাদের সম্পর্কে সে যথাযথভাবে, ন্যায়সংগতভাবে এবং যথাসময়ে প্রশংসা করে। ভিক্ষু নিজে শিক্ষাকে গৌরব করে এবং শিক্ষার প্রতি গারবতার প্রশংসা করে। যে-সকল ভিক্ষু শিক্ষার প্রতি গৌরবহীন, তাদের শিক্ষায় গৌরবকারী হওয়ার জন্য সে প্ররোচিত <span class='add'>(উদ্বুদ্ধ)</span> করে। এবং যে ভিক্ষুরা শিক্ষায় গৌরবকারী, তাদের সম্পর্কে সে যথাযথভাবে, ন্যায়সংগতভাবে এবং যথাসময়ে প্রশংসা করে। ভিক্ষু নিজে সাদর সম্ভাষণকারী হয় এবং সাদর সম্ভাষণের প্রশংসা করে। যে-সকল ভিক্ষু সাদর সম্ভাষণ করে না, তাদের সাদর সম্ভাষণ করার জন্য সে উদ্বুদ্ধ করে। এবং যে ভিক্ষুরা সাদর সম্ভাষণ করে, তাদের সম্পর্কে সে যথাযথভাবে, ন্যায়সংগতভাবে এবং যথাসময়ে প্রশংসা করে। ভিক্ষু নিজে কল্যাণমিত্র হয় এবং কল্যাণমিত্রতার প্রশংসা করে। যে-সকল ভিক্ষু কল্যাণমিত্র নয়, তাদের কল্যাণমিত্র হওয়ার জন্য সে উদ্বুদ্ধ করে। এবং যে ভিক্ষুরা কল্যাণমিত্র, তাদের সম্পর্কে সে যথাযথভাবে, ন্যায়সংগতভাবে এবং যথাসময়ে প্রশংসা করে। সারিপুত্র, আমার দ্বারা ভাষিত সংক্ষিপ্ত বিষয়ের অর্থ এরূপ বিস্তারিতভাবেই জ্ঞাতব্য।”</p>
<p class='end'><a class='sc' id='sc10'></a>দেবতা সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
