<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an6.40' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ষষ্ঠক নিপাত</li>
<li class='vagga'>দেবতা বর্গ</li>
</ul>
<h1 class='sutta'>৬.৪০. কিমিল সূত্র</h1>
</header>
<p><a class='sc' id='sc1'></a>আমি এরূপ শুনেছি, একসময় ভগবান কিমিলের নিকটস্থ নিচুল বনে অবস্থান করছিলেন। অতঃপর আয়ুষ্মান কিমিল ভগবান সকাশে উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট হয়ে আয়ুষ্মান কিমিল ভগবানকে এরূপ বললেন :</p>
<p><a class='sc' id='sc2'></a>“ভন্তে, কী হেতু, কী প্রত্যয়ে তথাগতের পরিনির্বাণ লাভের পর সদ্ধর্ম দীর্ঘস্থায়ী হয় না?”</p>
<p><a class='sc' id='sc3'></a>“এক্ষেত্রে, হে কিমিল, তথাগতের পরিনির্বাণের পর ভিক্ষু-ভিক্ষুণী, উপাসক-উপাসিকারা শাস্তার প্রতি, ধর্মের প্রতি, সংঘের প্রতি অগৌরবকারী ও অবাধ্য হয়ে অবস্থান করে; এবং শিক্ষার প্রতি, অপ্রমাদের প্রতি ও মৈত্রীপূর্ণ সাদর সম্ভাষণের প্রতি অগৌরবকারী ও অবাধ্য হয়ে অবস্থান করে। কিমিল, এই হেতু, এই প্রত্যয়ে তথাগতের পরিনির্বাণ লাভের পর সদ্ধর্ম দীর্ঘস্থায়ী হয় না।”</p>
<p><a class='sc' id='sc4'></a>“ভন্তে, কী হেতু, কী প্রত্যয়ে তথাগতের পরিনির্বাণ লাভের পর সদ্ধর্ম দীর্ঘস্থায়ী হয়?”</p>
<p><a class='sc' id='sc5'></a>“এক্ষেত্রে, হে কিমিল, তথাগতের পরিনির্বাণের পর ভিক্ষু-ভিক্ষুণী, উপাসক-উপাসিকারা শাস্তার প্রতি, ধর্মের প্রতি, সংঘের প্রতি গৌরবকারী ও সুবাধ্য হয়ে অবস্থান করে; এবং শিক্ষার প্রতি, অপ্রমাদের প্রতি ও মৈত্রীপূর্ণ সাদর সম্ভাষণের প্রতি গৌরবকারী ও সুবাধ্য হয়ে অবস্থান করে। কিমিল, এই হেতু, এই প্রত্যয়ে তথাগতের পরিনির্বাণ লাভের পর সদ্ধর্ম দীর্ঘস্থায়ী হয়।”</p>
<p class='end'><a class='sc' id='sc6'></a>কিমিল সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
