<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.147' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>আভা বর্গ</li>
</ul>
<h1 class='sutta'>৪.১৪৭. সময় সূত্র <span class='add'>(দ্বিতীয়)</span></h1>
</header>
<p><a class='sc' id='sc1'></a>“হে ভিক্ষুগণ, চার প্রকার যথার্থ সময়, যথার্থ ভাবনা, যথার্থ আচরণ দ্বারা অনুক্রমে আসবসমূহ ক্ষয়প্রাপ্ত করা সম্ভব। সেই চার প্রকার কী কী? যথা : যথাসময়ে ধর্ম শ্রবণ, যথাসময়ে ধর্ম আলোচনা, যথাসময়ে সম্যক আচরণ, যথাসময়ে বিদর্শন ভাবনা অনুশীলন এ চার প্রকারের যথার্থ সময়, যথার্থ ভাবনা, যথার্থ সম্যক আচরণের মাধ্যমে অনুক্রমে আসবসমূহ ক্ষয়প্রাপ্ত করা সম্ভব। যেমন ভিক্ষুগণ, পর্বতের উপর ভারি বৃষ্টি বর্ষিত হলে সেই বৃষ্টির পানি নিম্নদিকে প্রবাহিত হয়ে গিরিগুহা পরিপূর্ণ করে। গিরিগুহা পরিপূর্ণ করার পর ছোট গর্ত পরিপূর্ণ করে। ছোট গর্ত পরিপূর্ণ করার বড় গর্ত পরিপূর্ণ করে। বড় গর্ত পরিপূর্ণ করার পর ছোট নদী পরিপূর্ণ করে। ছোট নদী পরিপূর্ণ করার পর বড় নদী পরিপূর্ণ করে। বড় নদী পরিপূর্ণ করার পর সমুদ্র পরিপূর্ণ করে।</p>
<p><a class='sc' id='sc2'></a>ঠিক একইভাবে এই চার প্রকারের যথার্থ সময়, যথার্থ ভাবনা, যথার্থ আচরণ দ্বারা আসবসমূহ অনুক্রমে ক্ষয়প্রাপ্ত করা সম্ভব।” <span class='add'>(সপ্তম সূত্র)</span></p>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
