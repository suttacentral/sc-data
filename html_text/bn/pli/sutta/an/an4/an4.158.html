<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.158' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>ইন্দ্রিয় বর্গ</li>
</ul>
<h1 class='sutta'>৪.১৫৮. পরিহানি সূত্র</h1>
</header>
<p><a class='sc' id='sc1'></a>একসময় আয়ুষ্মান সারিপুত্র “আবুসোগণ” বলে ভিক্ষুগণকে আহ্বান করলেন। তখন ভিক্ষুগণ “হ্যাঁ আবুসো” বলে তাঁকে প্রত্যুত্তর দিলেন। আয়ুষ্মান সারিপুত্র এরূপ বললেন :</p>
<p><a class='sc' id='sc2'></a>“হে ভিক্ষুগণ, চার ধর্ম নিজে দর্শন করে যেকোনো ভিক্ষু, ভিক্ষুণীর এরূপ সিদ্ধান্তে উপনীত হওয়া উচিত : ‘কুশল ধর্ম ব্যতীত আমার পরিহানি ঘটবে’, পরিহানি সম্বন্ধে ভগবান এরূপ বলেছেন। সেই চার ধর্ম কী কী? যথা : রাগবহুল, দ্বেষবহুল, মোহবহুল এবং জ্ঞান বিষয়াদিতে প্রজ্ঞাচক্ষু উৎপন্ন না হওয়া। এই চার ধর্ম নিজে দর্শন করে যেকোনো ভিক্ষু, ভিক্ষুণীর এরূপ সিদ্ধান্তে উপনীত হওয়া উচিত : ‘কুশল ধর্ম ব্যতীত আমার পরিহানি ঘটবে’, পরিহানি সম্বন্ধে ভগবান এরূপ বলেছেন।</p>
<p><a class='sc' id='sc3'></a>আবুসোগণ, চার ধর্ম নিজে দর্শন করে যেকোনো ভিক্ষু, ভিক্ষুণীর এরূপ সিদ্ধান্তে উপনীত হওয়া উচিত : ‘কুশল ধর্ম দ্বারা আমার পরিহানি ঘটবে না’, অপরিহানি সম্বন্ধে ভগবান এরূপ বলেছেন। সেই চার ধর্ম কী কী? যথা : রাগক্ষয়, দ্বেষক্ষয়, মোহক্ষয় এবং জ্ঞান বিষয়াদিতে প্রজ্ঞা চক্ষু উৎপন্ন হওয়া। এই চার ধর্ম নিজে দর্শন করে যেকোনো ভিক্ষু, ভিক্ষুণীর এরূপ সিদ্ধান্তে উপনীত হওয়া উচিত : ‘কুশল ধর্ম দ্বারা আমার পরিহানি ঘটবে না’, অপরিহানি সম্বন্ধে ভগবান এরূপ বলেছেন।” <span class='add'>(অষ্টম সূত্র)</span></p>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
