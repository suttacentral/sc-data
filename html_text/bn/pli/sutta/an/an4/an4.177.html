<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.177' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>সঞ্চেতনীয় বর্গ</li>
</ul>
<h1 class='sutta'>৪.১৭৭. রাহুল সূত্র</h1>
</header>
<p><a class='sc' id='sc1'></a>একসময় আয়ুষ্মান রাহুল ভগবানের নিকট উপস্থিত হয়ে ভগবানকে অভিবাদন করে একপার্শ্বে উপবেশন করলেন। একপার্শ্বে উপবিষ্ট আয়ুষ্মান রাহুলকে ভগবান এরূপ বললেন :</p>
<p><a class='sc' id='sc2'></a>“হে রাহুল, যা আধ্যাত্মিক ও বাহ্যিক পৃথিবী ধাতু রয়েছে, তা সবই পৃথিবী ধাতুযুক্ত। ‘তা আমার নয়, তা আমি নই ও তা আমার আত্মা নয়’-এরূপে সম্যক প্রজ্ঞা দ্বারা যথাযথভাবে দর্শন করা উচিত। এভাবে সম্যক প্রজ্ঞা দ্বারা যথাযথভাবে দর্শন করলে পৃথিবীধাতুর প্রতি অনাসক্তি জন্মে ও পৃথিবীধাতু হতে চিত্ত বিচ্ছিন্ন হয়।</p>
<p><a class='sc' id='sc3'></a>যে আধ্যাত্মিক ও বাহ্যিক আপধাতু রয়েছে, সেসবই আপধাতুযুক্ত। ‘তা আমার নয়, তা আমি নই ও তা আমার আত্মা নয়’-এরূপে সম্যক প্রজ্ঞা দ্বারা যথাযথভাবে দর্শন করা উচিত। এভাবে সম্যক প্রজ্ঞা দ্বারা যথাযথভাবে দর্শন করলে আপধাতুর প্রতি অনাসক্তি জন্মে ও আপধাতু হতে চিত্ত বিচ্ছিন্ন হয়।</p>
<p><a class='sc' id='sc4'></a>যে আধ্যাত্মিক ও বাহ্যিক তেজধাতু রয়েছে, সেসবই তেজধাতুযুক্ত। ‘তা আমার নয়, তা আমি নই ও তা আমার আত্মা নয়’-এরূপে সম্যক প্রজ্ঞা দ্বারা যথাযথভাবে দর্শন করা উচিত। এভাবে সম্যক প্রজ্ঞা দ্বারা যথাযথভাবে দর্শন করলে তেজধাতুর প্রতি অনাসক্তি জন্মে ও তেজধাতু হতে চিত্ত বিচ্ছিন্ন হয়।</p>
<p><a class='sc' id='sc5'></a>যে আধ্যাত্মিক ও বাহ্যিক বায়ুধাতু রয়েছে, সে-সবই বায়ুধাতুযুক্ত। ‘তা আমার নয়, তা আমি নই ও তা আমার আত্মা নয়’-এরূপে সম্যক প্রজ্ঞা দ্বারা যথাযথভাবে দর্শন করা উচিত। এভাবে সম্যক প্রজ্ঞা দ্বারা যথাযথভাবে দর্শন করলে বায়ুধাতুর প্রতি অনাসক্তি জন্মে ও বায়ুধাতু হতে চিত্ত বিচ্ছিন্ন হয়।</p>
<p><a class='sc' id='sc6'></a>যখন হতে ভিক্ষু এই চারি ধাতুসমূহে নিজেকে আত্মা নয় বলে দর্শন করে, তখন হতে ‘এই ভিক্ষু তৃষ্ণা ধ্বংস <span class='add'>(ক্ষয়)</span> করেছে, সংযোজন পরিত্যাগ করেছে ও সম্যকরূপে দুঃখের অন্ত উপলব্ধি করেছে’ বলা হয়।” <span class='add'>(সপ্তম সূত্র)</span></p>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
