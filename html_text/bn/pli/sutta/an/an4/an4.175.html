<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.175' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>সঞ্চেতনীয় বর্গ</li>
</ul>
<h1 class='sutta'>৪.১৭৫. উপবাণ সূত্র</h1>
</header>
<p><a class='sc' id='sc1'></a>একসময় আয়ুষ্মান উপবাণ আয়ুষ্মান সারিপুত্রের নিকট উপস্থিত হয়ে তাকে ‘হে আবুসো’ বলে সম্বোধন করলেন। প্রীতিপূর্ণ কুশল বিনিময় করে একপাশে উপবেশন করলেন। একান্তে উপবিষ্ট উপবাণ সারিপুত্রকে এরূপ বললেন :</p>
<p><a class='sc' id='sc2'></a>“হে আবুসো সারিপুত্র, বিদ্যার দ্বারা কি কেউ অন্তসাধনকারী হয়?”</p>
<p><a class='sc' id='sc3'></a>“আবুসো, তা এরূপ নয়।”</p>
<p><a class='sc' id='sc4'></a>“হে আবুসো সারিপুত্র, আচরণের দ্বারা কি কেউ অন্তসাধনকারী হয়?”</p>
<p><a class='sc' id='sc5'></a>“আবুসো, তা এরূপ নয়।”</p>
<p><a class='sc' id='sc6'></a>“হে আবুসো সারিপুত্র, বিদ্যা ও আচরণের দ্বারা কি কেউ অন্তসাধন- কারী হয়?”</p>
<p><a class='sc' id='sc7'></a>“আবুসো, তা এরূপ নয়।”</p>
<p><a class='sc' id='sc8'></a>“হে আবুসো সারিপুত্র, অন্য ধর্ম <span class='add'>(অন্য বিষয় বা প্রণালী)</span>, বিদ্যা ও আচরণের দ্বারা কি কেউ অন্তসাধনকারী হয়?”</p>
<p><a class='sc' id='sc9'></a>“আবুসো, তা এরূপ নয়।”</p>
<p><a class='sc' id='sc10'></a>“হে আবুসো সারিপুত্র, বিদ্যার দ্বারা কি কেউ অন্তসাধনকারী হয়’ এরূপ প্রশ্ন করলে আপনি পূর্বোক্তরূপে বললেন, ‘আবুসো, তা এরূপ নয়।’ আচরণের দ্বারা কি কেউ অন্তসাধনকারী হয়’ এরূপ প্রশ্ন করলেও পূর্বোক্তরূপে বললেন, ‘আবুসো, তা এরূপ নয়।’ বিদ্যা ও আচরণের দ্বারা কি কেউ অন্তসাধনকারী হয়’ এরূপ প্রশ্ন করলে পূর্বোক্তরূপে বললেন, ‘আবুসো, তা এরূপ নয়।’ আর অন্য ধর্ম <span class='add'>(অন্য বিষয় বা প্রণালী)</span>, বিদ্যা ও আচরণের দ্বারা কি কেউ অন্তসাধনকারী হয়’ এরূপ প্রশ্ন করলেও পূর্বোক্তরূপে বললেন, ‘আবুসো, তা এরূপ নয়।’ আবুসো, তাহলে কিরূপে, কেউ অন্তসাধনকারী হয়?”</p>
<p><a class='sc' id='sc11'></a>“হে আবুসো, যদি বিদ্যার দ্বারা কেউ অন্তসাধনকারী হতো, তাহলে সে হতো উপাদানযুক্ত <span class='add'>(আসক্তিপূর্ণ)</span> অন্তসাধনকারী। যদি আচরণের দ্বারা কেউ অন্তসাধনকারী হতো, তাহলে সে হতো উপাদানযুক্ত অন্তসাধনকারী। যদি বিদ্যা ও আচরণের দ্বারা কেউ অন্তসাধনকারী হতো, তাহলে সে হতো উপাদানযুক্ত অন্তসাধনকারী। আর যদি অন্য ধর্ম, বিদ্যা ও আচরণের দ্বারা, কেউ অন্তসাধনকারী হতো, তাহলে সে হতো পৃথগ্‌জন অন্তসাধনকারী। আবুসো, পৃথগ্‌জনই অন্য ধর্ম, বিদ্যা ও আচরণের দ্বারা অন্তসাধনে বিশ্বাসী হয়। আচরণ বিপন্ন ব্যক্তি যথাযথভাবে জানে না, দেখে না। আচরণসম্পন্ন ব্যক্তি যথাযথভাবে জানে ও দেখে। যথাযথভাবে জানলে ও দেখলেই অন্তসাধনকারী হয়।” <span class='add'>(পঞ্চম সূত্র)</span></p>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
