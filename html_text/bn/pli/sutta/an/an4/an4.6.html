<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.6' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>ভণ্ডগ্রাম বর্গ</li>
</ul>
<h1 class='sutta'>৪.৬. অল্পশ্রুত সূত্র</h1>
</header>
<p><a class='sc' id='sc1'></a>“হে ভিক্ষুগণ, পৃথিবীতে চার প্রকার পুদ্গল বিদ্যমান। সেই চার প্রকার পুদ্গল কী কী? যথা : শ্রুতি দ্বারা অনধিকৃত অল্পশ্রুত, শ্রুতি দ্বারা অধিকৃত অল্পশ্রুত, শ্রুতি দ্বারা অনধিকৃত বহুশ্রুত, শ্রুতি দ্বারা অধিকৃত বহুশ্রুত।</p>
<p><a class='sc' id='sc2'></a>ভিক্ষুগণ, কীভাবে পুদ্গল শ্রুতি দ্বারা অনধিকৃত অল্পশ্রুত হয়? এ জগতে কোনো পুদ্গল সূত্র, গেয়, ব্যাকরণ, গাথা, উদান, ইতিবুত্তক, জাতক, অদ্ভুতধর্ম, বেদল্ল-এই নবাঙ্গ শাসন সম্পর্কে অল্পশ্রুত হয়। সেই অল্পশ্রুত হওয়ার কারণে তার অর্থ, ধর্ম যথার্থ জ্ঞাত হয় না; ফলে সে ধর্মানুধর্মে প্রতিপন্ন হয় না। এভাবে পুদ্গল শ্রুতি দ্বারা অনধিকৃত অল্পশ্রুত হয়।</p>
<p><a class='sc' id='sc3'></a>কীভাবে পুদ্গল শ্রুতি দ্বারা অধিকৃত অল্পশ্রুত হয়? এ জগতে কোনো পুদ্গল সূত্র, গেয়, ব্যাকরণ, গাথা, উদান, ইতিবুত্তক, জাতক, অদু্ভতধর্ম, বেদল্ল-এই নবাঙ্গ শাসন সম্পর্কে অল্পশ্রুত হয়। অল্পশ্রুত হলেও তার শ্রুত বিষয়ের অর্থ, ধর্ম যথার্থ জ্ঞাত হয়; ফলে সে ধর্মানুধর্মে প্রতিপন্ন হয়। এভাবে পুদ্গল শ্রুতি দ্বারা অধিকৃত অল্পশ্রুত হয়।</p>
<p><a class='sc' id='sc4'></a>কীভাবে পুদ্গল শ্রুতি দ্বারা অনধিকৃত বহুশ্রুত হয়? এ জগতে কোনো পুদ্গল সূত্র, গেয়, ব্যাকরণ, গাথা, উদান, ইতিবুত্তক, জাতক, অদ্ভুতধর্ম, বেদল্ল-এই নবাঙ্গ শাসন সম্পর্কে বহুশ্রুত হয়। বহুশ্রুত হলেও তার অর্থ, ধর্ম যথার্থ জ্ঞাত হয় না; ফলে সে ধর্মানুধর্মে প্রতিপন্ন হয় না। এভাবে পুদ্গল শ্রুতি দ্বারা অনধিকৃত বহুশ্রুত হয়।</p>
<p><a class='sc' id='sc5'></a>কীভাবে পুদ্গল শ্রুতি দ্বারা অধিকৃত বহুশ্রুত হয়? এ জগতে কোনো পুদ্গল সূত্র, গেয়, ব্যাকরণ, গাথা, উদান, ইতিবুত্তক, জাতক, অদ্ভুতধর্ম, বেদল্ল-এই নবাঙ্গ শাসন সম্পর্কে বহুশ্রুত হয়। সেই বহুশ্রুত হওয়ার কারণে তার অর্থ, ধর্ম যথার্থ জ্ঞাত হয়; ফলে সে ধর্মানুধর্মে প্রতিপন্ন হয়। এভাবে পুদ্গল শ্রুতি দ্বারা অধিকৃত বহুশ্রুত হয়।</p>
<blockquote class='gatha'>
<p><a class='sc' id='sc6'></a>“ভিক্ষুগণ, এই চার প্রকার পুদ্গল জগতে বিদ্যমান।”<br>
“অল্পশ্রুত হয়ে যদি শীলে হয় অসমাহিত,<br>
শ্রুতি আর শীল হীনে সে হয় নিন্দিত।<br>
অল্পশ্রুত হয়ে যদি শীলে হয় সুসমাহিত,<br>
শীল হেতু প্রশংসা তার, শ্রুতিতে নন্দিত।<br>
বহুশ্রুত হয়ে যদি শীলে হয় অসমাহিত,<br>
শ্রুতিতে প্রশংসা তার, শীলেতে নিন্দিত।<br>
বহুশ্রুত হয়ে যদি শীলে হয় সুসমাহিত,<br>
শ্রুতি আর শীল হেতু হয় সে প্রশংসিত।<br>
সপ্রাজ্ঞ বুদ্ধশিষ্য বহুশ্রুত ধর্মধর,<br>
খাঁটি স্বর্ণতুল্য তারে কেবা অনাদর?<br>
ব্রহ্মের প্রশংসা, দেবেরও পায় সে আদর।” <span class='add'>(ষষ্ঠ সূত্র)</span></p>
</blockquote>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
