<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.62' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>প্রাপ্তকর্ম বর্গ</li>
</ul>
<h1 class='sutta'>৪.৬২. ঋণমুক্ত সূত্র</h1>
</header>
<p><a class='sc' id='sc1'></a>একসময় গৃহপতি অনাথপিণ্ডিক ভগবানের কাছে উপস্থিত হলেন। উপস্থিত হয়ে ভগবানকে অভিবাদন করে একপার্শ্বে উপবেশন করলেন। উপবিষ্ট অনাথপিণ্ডিককে ভগবান এরূপ বললেন, “হে গৃহপতি, কামভোগী গৃহী সময়ে সময়ে চার প্রকার সুখ ভোগ করে। সেই চার প্রকার কী কী? যথা : প্রাপ্তি <span class='add'>(অত্থি)</span> সুখ, ভোগ সুখ, ঋণমুক্ত সুখ, অনবদ্য সুখ।</p>
<p><a class='sc' id='sc2'></a>প্রাপ্তি সুখ কিরূপ? এ জগতে কোনো কুলপুত্রের অধিগত বীর্য, ভোগ, বাহুবল, পরিশ্রম, ধর্ম এবং ধর্মগুণ লাভ হয়। সে ‘আমার অধিগত বীর্য, ভোগ, বাহুবল, পরিশ্রম, ধর্ম এবং ধর্মগুণ আছে’ বলে সুখ, সৌমনস্য লাভ করে। একে বলা হয় প্রাপ্তি সুখ।</p>
<p><a class='sc' id='sc3'></a>ভোগসুখ কিরূপ? এ জগতে কোনো কুলপুত্র অধিগত বীর্য, ভোগ, বাহুবল, পরিশ্রম, ধর্ম এবং ধর্মগুণ দ্বারা সুখ ভোগ করে, পুণ্যকর্ম সম্পাদন করে। সে “আমি অধিগত বীর্য, ভোগ, বাহুবল, পরিশ্রম, ধর্ম এবং ধর্মগুণ দ্বারা সুখ ভোগ করছি, পুণ্যকর্ম সম্পাদন করছি” এ বলে সুখ, সৌমনস্য লাভ করে। একে বলা হয় ভোগসুখ।</p>
<p><a class='sc' id='sc4'></a>ঋণমুক্ত সুখ কিরূপ? এ জগতে কোনো কুলপুত্র কারো কাছ থেকে অল্প কিংবা বেশি ঋণ গ্রহণ করে না। সে ‘আমি কারো কাছ থেকে অল্প কিংবা বেশি ঋণ গ্রহণ করিনি’ এ বলে সুখ, সৌমনস্য লাভ করে। একে বলা হয় ঋণমুক্ত সুখ।</p>
<p><a class='sc' id='sc5'></a>অনবদ্য সুখ কিরূপ? এ জগতে আর্যশ্রাবক অনবদ্য কায়-বাক্য-মনো- কর্মে সমন্বিত হয়। সে ‘আমি অনবদ্য কায়-বাক্য-মনো-কর্মে সমন্বিত’ এ বলে সুখ, সৌমনস্য লাভ করে। একে বলা হয় অনবদ্য সুখ। গৃহপতি, এই চার প্রকার সুখ কামভোগী গৃহী সময়ে সময়ে উপভোগ করে।</p>
<blockquote class='gatha'>
<p><a class='sc' id='sc6'></a>“ঋণমুক্ত সুখ আর অত্থিসুখে হয়ে পরিজ্ঞাত,<br>
পরকে লিপ্ত দেখেও জ্ঞানী, তাতে অক্ষত।<br>
সেই উভয় সুখকে সুমেধ করে অনুধাবন,<br>
অনবদ্য সুখে, নহে ষোড়াংশ সমান।” <span class='add'>(দ্বিতীয় সূত্র)</span></p>
</blockquote>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
