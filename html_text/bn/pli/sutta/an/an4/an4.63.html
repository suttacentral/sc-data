<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.63' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>প্রাপ্তকর্ম বর্গ</li>
</ul>
<h1 class='sutta'>৪.৬৩. ব্রহ্মা সূত্র</h1>
</header>
<p><a class='sc' id='sc1'></a>“হে ভিক্ষুগণ, যে পুত্রকন্যাদের গৃহে পিতামাতা পূজিত হয়, সে গৃহাদিতে তারা ব্রহ্মাসদৃশ। যে পুত্রকন্যাদের গৃহে পিতামাতা পূজিত হয়, সে গৃহাদিতে তারা পূর্বাচার্যসদৃশ। যে পুত্রকন্যাদের গৃহে পিতামাতা পূজিত হয়, সে গৃহাদিতে তারা পূর্বদেবতা সদৃশ। যে পুত্রকন্যাদের গৃহে পিতামাতা পূজিত হয়, সে গৃহাদিতে তারা পূজার উপযুক্ত।”</p>
<p><a class='sc' id='sc2'></a>“ভিক্ষুগণ, এখানে ব্রহ্মা হচ্ছে পিতামাতার অধিবচন। পূর্বাচার্য হচ্ছে পিতামাতার অধিবচন। পূর্বদেবতা হচ্ছে পিতামাতার অধিবচন। পূজার উপযুক্ত হচ্ছে পিতামাতার অধিবচন। তার কারণ কী? পিতামাতা, পুত্রকন্যাদের বহু উপকারী; জন্ম হতেই রক্ষাকারী, ভরণপোষণকারী এবং এই পৃথিবী প্রদর্শনকারী।”</p>
<blockquote class='gatha'>
<p><a class='sc' id='sc3'></a>“মাতাপিতা হল ব্রহ্মা আর পূর্বাচার্য,<br>
পুত্রকন্যাদের সেবা পাবার যোগ্য।<br>
হয়ে পুত্রকন্যার পরম অনুকম্পাকারী,<br>
পণ্ডিতে জানাই তাতে পূজা আর শ্রদ্ধাঞ্জলি।<br>
উত্তম অন্ন, জল আর বস্ত্র, শয্যাদি প্রদানে,<br>
সুগন্ধি, স্নান আর পদধৌত করণে।<br>
মাতাপিতা সেবে পূজে যেই পণ্ডিত,<br>
ইহলোকে প্রশংসা, স্বর্গেও আনন্দিত।” <span class='add'>(তৃতীয় সূত্র)</span></p>
</blockquote>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
