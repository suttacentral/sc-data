<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.14' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>বিচরণ বর্গ</li>
</ul>
<h1 class='sutta'>৪.১৪. সংবরণ সূত্র</h1>
</header>
<p><a class='sc' id='sc1'></a>“হে ভিক্ষুগণ, উদ্যম চার প্রকার। সেই চার প্রকার কী কী? যথা : সংবরণ উদ্যম, পরিত্যাগ উদ্যম, ভাবনা উদ্যম, অনুরক্ষণ উদ্যম। সংবরণ উদ্যম কাকে বলে? এ জগতে ভিক্ষু চক্ষু দিয়ে রূপ দেখে নিমিত্তগ্রাহী , অনুব্যঞ্জনগ্রাহী হয় না। এ হেতুতে সামান্য অসংযতভাবে বিচরণকারী চক্ষু-ইন্দ্রিয়কে অভিধ্যা-দৌর্মনস্যাদি অকুশল পাপধর্ম আক্রমণ করলেও আচ্ছন্ন করতে পারে না। যেহেতু ভিক্ষু চক্ষু সংবরণে অভিনিবিষ্ট থাকে, চক্ষু-ইন্দ্রিয়কে রক্ষা করে, চক্ষু-ইন্দ্রিয়ে সংবরণ উৎপন্ন করে। কর্ণ দিয়ে শব্দ শুনে নিমিত্তগ্রাহী, অনুব্যঞ্জনগ্রাহী হয় না। এ হেতুতে সামান্য অসংযতভাবে বিচরণকারী কর্ণ-ইন্দ্রিয়কে অভিধ্যা-দৌর্মনস্যাদি অকুশল পাপধর্ম আক্রমণ করলেও আচ্ছন্ন করতে পারে না। যেহেতু ভিক্ষু কর্ণ সংবরণে অভিনিবিষ্ট থাকে, কর্ণ-ইন্দ্রিয়কে রক্ষা করে, কর্ণ-ইন্দ্রিয়ে সংবরণ উৎপন্ন করে। নাসিকা দিয়ে ঘ্রাণ নিয়ে নিমিত্তগ্রাহী, অনুব্যঞ্জনগ্রাহী হয় না। এ হেতুতে সামান্য অসংযতভাবে বিচরণকারী নাসিকা-ইন্দ্রিয়কে অভিধ্যা-দৌর্মনস্যাদি অকুশল পাপধর্ম আক্রমণ করলেও আচ্ছন্ন করতে পারে না। যেহেতু ভিক্ষু নাসিকা সংবরণে অভিনিবিষ্ট থাকে, নাসিকা-ইন্দ্রিয়কে রক্ষা করে, নাসিকা-ইন্দ্রিয়ে সংবরণ উৎপন্ন করে। জিহ্বা দিয়ে রস আস্বাদন করে নিমিত্তগ্রাহী, অনুব্যঞ্জনগ্রাহী হয় না। এ হেতুতে সামান্য অসংযতভাবে বিচরণকারী জিহ্বা-ইন্দ্রিয়কে অভিধ্যা-দৌর্মনস্যাদি অকুশল পাপধর্ম আক্রমণ করলেও আচ্ছন্ন করতে পারে না। যেহেতু ভিক্ষু জিহ্বা সংবরণে অভিনিবিষ্ট থাকে, জিহ্বা-ইন্দ্রিয়কে রক্ষা করে, জিহ্বা-ইন্দ্রিয়ে সংবরণ উৎপন্ন করে। কায় দিয়ে স্পর্শ অনুভব করে নিমিত্তগ্রাহী, অনুব্যঞ্জনগ্রাহী হয় না। এ হেতুতে সামান্য অসংযতভাবে বিচরণকারী কায়-ইন্দ্রিয়কে অভিধ্যা-দৌর্মনস্যাদি অকুশল পাপধর্ম আক্রমণ করলেও আচ্ছন্ন করতে পারে না। যেহেতু ভিক্ষু কায় সংবরণে অভিনিবিষ্ট থাকে, কায়-ইন্দ্রিয়কে রক্ষা করে, কায়-ইন্দ্রিয়ে সংবরণ উৎপন্ন করে। মন দিয়ে ধর্ম জেনে নিমিত্তগ্রাহী, অনুব্যঞ্জনগ্রাহী হয় না। এ হেতুতে সামান্য অসংযতভাবে বিচরণকারী মন-ইন্দ্রিয়কে অভিধ্যা-দৌর্মনস্যাদি অকুশল পাপধর্ম আক্রমণ করলেও আচ্ছন্ন করতে পারে না। যেহেতু ভিক্ষু মন সংবরণে অভিনিবিষ্ট থাকে, মন-ইন্দ্রিয়কে রক্ষা করে, মন-ইন্দ্রিয়ে সংবরণ উৎপন্ন করে। একেই বলা হয় সংবরণ উদ্যম।</p>
<p><a class='sc' id='sc2'></a>পরিত্যাগ উদ্যম কাকে বলে? এ জগতে ভিক্ষু উৎপন্ন কাম বিতর্ক গ্রহণ করে না বরং তাকে পরিত্যাগ, অপনোদন, সমূলে বিনষ্ট করে এবং চিত্তকে পরিশুদ্ধ করে। উৎপন্ন ব্যাপাদ বিতর্ক গ্রহণ করে না বরং তাকে পরিত্যাগ, অপনোদন, সমূলে বিনষ্ট করে এবং চিত্তকে পরিশুদ্ধ করে। উৎপন্ন বিহিংসা বিতর্ক গ্রহণ করে না বরং তাকে পরিত্যাগ, অপনোদন, সমূলে বিনষ্ট করে এবং চিত্তকে পরিশুদ্ধ করে। উৎপন্ন পাপজনক অকুশল ধর্ম গ্রহণ করে না বরং তাকে পরিত্যাগ, অপনোদন, সমূলে বিনষ্ট করে এবং চিত্তকে পরিশুদ্ধ করে। একেই বলা হয় পরিত্যাগ উদ্যম।</p>
<p><a class='sc' id='sc3'></a>ভাবনা উদ্যম কাকে বলে? এ জগতে ভিক্ষু বিবেক , বিরাগ, নিরোধনিশ্রিত, বিসর্জন পরিণামী স্মৃতি সম্বোধ্যঙ্গকে ভাবিত করে। বিবেক, বিরাগ, নিরোধনিশ্রিত, বিসর্জন পরিণামী ধর্মবিচার সম্বোধ্যঙ্গকে ভাবিত করে। বিবেক, বিরাগ, নিরোধনিশ্রিত, বিসর্জন পরিণামী বীর্য সম্বোধ্যঙ্গকে ভাবিত করে। বিবেক, বিরাগ, নিরোধনিশ্রিত, বিসর্জন পরিণামী বীর্য সম্বোধ্যঙ্গকে ভাবিত করে। বিবেক, বিরাগ, নিরোধনিশ্রিত, বিসর্জন পরিণামী প্রীতি সম্বোধ্যঙ্গকে ভাবিত করে। বিবেক, বিরাগ, নিরোধনিশ্রিত, বিসর্জন পরিণামী প্রশ্রদ্ধি <span class='add'>(প্রশান্তি)</span> সম্বোধ্যঙ্গকে ভাবিত করে। বিবেক, বিরাগ, নিরোধনিশ্রিত, বিসর্জন পরিণামী সমাধি সম্বোধ্যঙ্গকে ভাবিত করে। বিবেক, বিরাগ, নিরোধনিশ্রিত, বিসর্জন পরিণামী উপেক্ষা সম্বোধ্যঙ্গকে ভাবিত করে। একেই বলা হয় ভাবনা উদ্যম।</p>
<p><a class='sc' id='sc4'></a>অনুরক্ষণ উদ্যম কাকে বলে? এ জগতে ভিক্ষু উৎপন্ন উৎকৃষ্ট সমাধি নিমিত্তকে অস্থি সংজ্ঞা, পুলবক <span class='add'>(ক্রিমি-কীট)</span> সংজ্ঞা, বিবর্ণ সংজ্ঞা, ছিদ্র-বিছিদ্র সংজ্ঞা এবং স্ফীত <span class='add'>(ফুলে কুৎসিত)</span> সংজ্ঞা দ্বারা সংরক্ষণ বা পুনঃপুন ভাবনা করে। একেই বলা হয় অনুরক্ষণ উদ্যম। ভিক্ষুগণ, এগুলোই চার প্রকার উদ্যম।”</p>
<blockquote class='gatha'>
<p><a class='sc' id='sc5'></a>“সংবরণ, পরিত্যাগ, ভাবনা আর অনুরক্ষণ,<br>
এই চার উদ্যম আদিত্যবন্ধু বুদ্ধের ভাষণ।<br>
উদ্যমী ভিক্ষু, দুঃখক্ষয়ে অর্হত্ত্ব হন।” <span class='add'>(চতুর্থ সূ্‌ত্র)</span></p>
</blockquote>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
