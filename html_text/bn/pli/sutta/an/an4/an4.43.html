<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.43' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>রোহিতাশ্ব বর্গ</li>
</ul>
<h1 class='sutta'>৪.৪৩. ক্রোধপরায়ণ সূত্র <span class='add'>(প্রথম)</span></h1>
</header>
<p><a class='sc' id='sc1'></a>“হে ভিক্ষুগণ, জগতে চার প্রকার পুদ্গল বিদ্যমান। সেই চার প্রকার কী কী? যথা : কেউ ক্রোধপরায়ণ হয়ে সত্যধর্মের প্রতি অবিশ্বাসী হয়, কেউ পরনিন্দাপরায়ণ হয়ে সত্যধর্মের প্রতি অবিশ্বাসী হয়, কেউ লাভ প্রত্যাশী হয়ে সত্যধর্মের প্রতি অবিশ্বাসী হয়, কেউ সৎকার প্রত্যাশী হয়ে সত্যধর্মের প্রতি অবিশ্বাসী হয়। জগতে এ চার প্রকার পুদ্গল বিদ্যমান।</p>
<p><a class='sc' id='sc2'></a>হে ভিক্ষুগণ, জগতে <span class='add'>(আরও)</span> চার প্রকার পুদ্গল বিদ্যমান। সেই চার প্রকার কী কী? যথা : কেউ সত্যধর্মের প্রতি বিশ্বাসী হয়ে ক্রোধপরায়ণ হয় না, কেউ সত্যধর্মের প্রতি বিশ্বাসী হয়ে পরনিন্দাপরায়ণ হয় না, কেউ সত্যধর্মের প্রতি বিশ্বাসী হয়ে লাভ প্রত্যাশী হয় না, কেউ সত্যধর্মের প্রতি বিশ্বাসী হয়ে সৎকার প্রত্যাশী হয় না। জগতে এই চার প্রকার পুদ্গল বিদ্যমান।”</p>
<blockquote class='gatha'>
<p><a class='sc' id='sc3'></a>“ক্রোধী, নিন্দুক, লাভ সৎকার প্রত্যাশে,<br>
ধর্মে অবর্ধিত তারা সম্বুদ্ধের ভাষাতে।<br>
সদ্ধর্ম বিশ্বাসী হয়ে করে বিহার, বিচরণ,<br>
ধর্মে বর্ধিত তারা সম্বুদ্ধের এই দেশন।” <span class='add'>(তৃতীয় সূত্র)</span></p>
</blockquote>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
