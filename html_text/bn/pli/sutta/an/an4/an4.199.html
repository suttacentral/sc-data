<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.199' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>মহাবর্গ</li>
</ul>
<h1 class='sutta'>৪.১৯৯. তৃষ্ণা সূত্র</h1>
</header>
<p><a class='sc' id='sc1'></a>ভগবান এরূপ বললেন, “হে ভিক্ষুগণ, তোমাদের জালসদৃশ, সংসারান্তরে প্রবহমান নদীসদৃশ, জালের ন্যায় বিস্তৃত, এবং দৃঢ় সংলগ্নতারূপ তৃষ্ণা সম্বন্ধে দেশনা করব, যাতে এই জগৎ আক্রান্ত, আবৃত, দড়ির গোলকের ন্যায় জড়িত, ব্রণে আচ্ছাদিত, মুঞ্জ ঘাসের ন্যায় মোচড়ানো এবং যদ্দরুন অপায় দুর্গতি বিনিপাত ও সংসার চক্র অতিক্রম করা যায় না। তা শ্রবণ কর, উত্তমরূপে মনোনিবেশ কর, আমি দেশনা করছি।” “হ্যাঁ, ভন্তে” বলে সে ভিক্ষুগণ ভগবানকে প্রত্যুত্তর দিলেন। অতঃপর ভগবান এরূপ বললেন :</p>
<p><a class='sc' id='sc2'></a>“ভিক্ষুগণ, সেই জালসদৃশ, সংসারান্তরে প্রবহমান নদীসদৃশ, জালের ন্যায় বিস্তৃত এবং দৃঢ় সংলগ্নতারূপ তৃষ্ণা কীরূপ, যাতে এই জগৎ আক্রান্ত, আবৃত, দড়ির গোলকের ন্যায় জড়িত, ব্রণে আচ্ছাদিত, মুঞ্জঘাসের ন্যায় মোচড়ানো, এবং যদ্দরুন অপায় দুর্গতি বিনিপাত ও সংসারচক্র অতিক্রম করা যায় না? ভিক্ষুগণ, আধ্যাত্মিক অনুসারে তৃষ্ণা দ্বারা বিচরিত <span class='add'>(ভ্রমিত)</span> আঠারো প্রকার চিন্তা এবং বাহ্যিক অনুসারে তৃষ্ণা দ্বারা বিচরিত আঠারো প্রকার চিন্তা।</p>
<p><a class='sc' id='sc3'></a>ভিক্ষুগণ, আধ্যাত্মিক অনুসারে তৃষ্ণা দ্বারা বিচরিত আঠারো প্রকার চিন্তা কী কী? ভিক্ষুগণ, যথা :‘আমি নিজ হই, ‘আমি’ এরূপ ধারণাহেতু এমন চিন্তা জাগে যে, ‘আমিই এই জগতে,’ ‘আমি এরূপ,’ ‘আমি অন্যরূপ,’ ‘আমি অনিত্য নই,’ ‘আমি নিত্য,’ ‘আমি আছি,’ ‘আমি এ জগতের মাঝে আছি,’ ‘আমি এরূপ আছি,’ ‘আমি অন্যরূপ আছি,’ ‘আমি হই,’ ‘আমি এ জগতের মাঝে হই,’ ‘আমি এরূপ হই,’ ‘আমি অন্যথা হই,’ ‘আমি হবো,’ ‘আমি এ জগতে হবো,’ ‘আমি এরূপ হবো,’ ‘আমি অন্যরূপ হবো।’ এই আঠারো প্রকার চিন্তা হচ্ছে আধ্যাত্মিক অনুসারে তৃষ্ণা দ্বারা বিচরিত।</p>
<p><a class='sc' id='sc4'></a>ভিক্ষুগণ, বাহ্যিক অনুসারে তৃষ্ণা দ্বারা বিচরিত আঠারো প্রকার চিন্তা কী কী? যথা : ‘এটির দ্বারা আমি’ এরূপ ধারণাহেতু এমন চিন্তা জাগে যে, ‘এটির দ্বারা আমিই এই জগতে,’ ‘এটির দ্বারা এরূপ,’ ‘এটির দ্বারা আমি অন্যরূপ,’ ‘এটির দ্বারা আমি নিত্য,’ ‘এটির দ্বারা আমি অনিত্য নই’, ‘এটির দ্বারা আমি আছি,’ ‘এটির দ্বারা আমি এ জগতের মাঝে আছি,’ ‘এটির দ্বারা আমি এরূপ আছি,’ ‘এটির দ্বারা আমি অন্যথারূপ আছি,’ ‘এটির দ্বারা আমি হই,’ ‘এটির দ্বারা আমি এ জগতে হই, এটির দ্বারা আমি এরূপ হই,’ ‘এটির দ্বারা আমি অন্যথা হই,’ ‘এটির দ্বারা আমি হবো,’ ‘এটির দ্বারা আমি এ জগতে হবো,’ ‘এটির দ্বারা আমি এরূপ হবো,’ এবং ‘এটির দ্বারা আমি অন্যরূপ হবো,’ এই আঠারো প্রকার চিন্তা হচ্ছে বাহ্যিক অনুসারে তৃষ্ণা দ্বারা বিচরিত।”</p>
<p><a class='sc' id='sc5'></a>“এটিই আধ্যাত্মিক অনুসারে তৃষ্ণা দ্বারা বিচরিত আঠারো প্রকার চিন্তা এবং বাহ্যিক অনুসারে তৃষ্ণা দ্বারা বিচরিত আঠারো প্রকার চিন্তা।</p>
<p><a class='sc' id='sc6'></a>ভিক্ষুগণ, এগুলোকেই বলা হয় তৃষ্ণা দ্বারা বিচরিত ছত্রিশ প্রকার চিন্তা। অনুরূপভাবে অতীতে তৃষ্ণা দ্বারা বিচরিত ছত্রিশ প্রকার চিন্তা, অনাগতে তৃষ্ণা দ্বারা বিচরিত ছত্রিশ প্রকার চিন্তা এবং বর্তমানে তৃষ্ণা দ্বারা বিচরিত ছত্রিশ প্রকার চিন্তা-এরূপেই একশত আট প্রকার চিন্তা তৃষ্ণা দ্বারা বিচরিত হয়।</p>
<p><a class='sc' id='sc7'></a>ভিক্ষুগণ, এটাই সেই জালসদৃশ, সংসারান্তরে প্রবহমান নদীসদৃশ, জালের ন্যায় বিস্তৃত এবং দৃঢ় সংলগ্নতারূপ তৃষ্ণা, যাতে এই জগৎ আক্রান্ত, আবৃত, দড়ির গোলকের ন্যায় জড়িত, ব্রণে আচ্ছাদিত, মুঞ্জ ঘাসের ন্যায় মোচড়ানো এবং যদ্দরুন অপায় দুর্গতি-বিনিপাত ও সংসার চক্র অতিক্রম করা যায় না।” <span class='add'>(নবম সূত্র)</span></p>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
