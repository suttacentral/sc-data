<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.15' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>বিচরণ বর্গ</li>
</ul>
<h1 class='sutta'>৪.১৫. জ্ঞাপন সূত্র</h1>
</header>
<p><a class='sc' id='sc1'></a>“হে ভিক্ষুগণ, চারজন পুদ্গল অগ্র বলে জ্ঞাপনীয়। সেই চারজন কারা? যথা : আত্মভবসম্পন্নদের মধ্যে ইনি অগ্র-অসুরেন্দ্র রাহু। কামভোগীদের মধ্যে ইনি অগ্র-রাজা মান্ধাতা। আধিপত্য বিস্তারকারীদের মধ্যে ইনি অগ্র-পাপীষ্ঠ মার। কিন্তু দেবলোক, ব্রহ্মলোক, মারভুবনসহ এ জগতে শ্রমণ-ব্রাহ্মণ, দেব-মনুষ্যগণের কাছে তথাগতই অগ্রে প্রকাশিত হন-অর্হৎ সম্যকসম্বুদ্ধরূপে। ভিক্ষুগণ, এই চারজন পুদ্গল অগ্র বলে জ্ঞাপনীয়।”</p>
<blockquote class='gatha'>
<p><a class='sc' id='sc2'></a>আত্মভাবদের অগ্র রাহু, কামভোগীদের মান্ধাতা,<br>
আধিপত্যে অগ্র মার, শির যেন উন্নতা।<br>
বুদ্ধের কাছে এসব তুচ্ছ বারিকণা,<br>
ঊর্ধ্বে, অধে, তির্যকে সবদিকে বুদ্ধ অনন্য,<br>
ত্রিলোকে বুদ্ধই একমাত্র সদা অগ্রগণ্য। <span class='add'>(পঞ্চম সূত্র)</span></p>
</blockquote>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
