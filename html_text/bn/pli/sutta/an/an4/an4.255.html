<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.255' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>অভিজ্ঞা বর্গ</li>
</ul>
<h1 class='sutta'>৪.২৫৫. পর্যবেক্ষণ সূত্র</h1>
</header>
<p><a class='sc' id='sc1'></a>“হে ভিক্ষুগণ, অনার্য পর্যবেক্ষণ চার প্রকার। সেই চার প্রকার কী কী? ভিক্ষুগণ, এ জগতে কোনো কোনো ব্যক্তি নিজের জরাধর্মকে জরাধর্মরূপেই পর্যবেক্ষণ করে, নিজের ব্যাধিধর্মকে ব্যাধিধর্মরূপেই পর্যবেক্ষণ করে, নিজের মরণধর্মকে মরণধর্মরূপেই পর্যবেক্ষণ করে এবং নিজের সংক্লেশধর্মকে সমান সংক্লেশধর্মরূপেই পর্যবেক্ষণ করে। এগুলোই চার প্রকার অনার্য পর্যবেক্ষণ।</p>
<p><a class='sc' id='sc2'></a>ভিক্ষুগণ, আর্য পর্যবেক্ষণ চার প্রকার। সেই চার প্রকার কী কী? এ জগতে কোনো কোনো ব্যক্তি নিজের জরাধর্মকে জরাধর্মের আদীনবসদৃশ জ্ঞাত হয়ে অজর, অনুত্তর যোগক্ষেম বা অর্হৎ ও নির্বাণ পর্যবেক্ষণ করে। নিজের ব্যাধিধর্মকে ব্যাধিধর্মের আদীনবসদৃশ জ্ঞাত হয়ে অব্যাধি, অনুত্তর যোগক্ষেম বা অর্হৎ ও নির্বাণ পর্যবেক্ষণ করে, নিজের মরণধর্মকে মরণধর্মের আদীনবসদৃশ জ্ঞাত হয়ে আমরণ বা অমৃত, অনুত্তর অর্হৎ ও নির্বাণ পর্যবেক্ষণ করে এবং নিজের সংক্লেশকে সংক্লেশধর্মের আদীনব সদৃশ জ্ঞাত হয়ে অসংক্লিষ্ট, অনুত্তর যোগক্ষেম ও নির্বাণকে পর্যবেক্ষণ করে। ভিক্ষুগণ, এগুলোই চার প্রকার আর্য পর্যবেক্ষণ।” <span class='add'>(দ্বিতীয় সূত্র)</span></p>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
