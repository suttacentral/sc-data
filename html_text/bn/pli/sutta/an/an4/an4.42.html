<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.42' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>রোহিতাশ্ব বর্গ</li>
</ul>
<h1 class='sutta'>৪.৪২. প্রশ্ন ব্যাখ্যা সূত্র</h1>
</header>
<p><a class='sc' id='sc1'></a>“হে ভিক্ষুগণ, চার প্রকার প্রশ্ন ব্যাখ্যা। সেই চার প্রকার কী কী? যথা : কোনো প্রশ্ন যথার্থ ব্যাখ্যা করণীয়, কোনো প্রশ্ন বিভাগ করে ব্যাখ্যা করণীয়, কোনো প্রশ্ন প্রতিজিজ্ঞাসা দ্বারা ব্যাখ্যা করণীয়, কোনো প্রশ্ন স্থাপনীয়। এগুলোই চার প্রকার প্রশ্নের ব্যাখ্যা।”</p>
<blockquote class='gatha'>
<p><a class='sc' id='sc2'></a>“প্রথমটি যথার্থ, পরেরটি বিভাগ করণে,<br>
তৃতীয়টি জিজ্ঞাসায়, চতুর্থটি স্থাপনীয়ে।<br>
অনুধাবনে এসবের যিনি সর্বত্র জানে,<br>
চারি প্রশ্নে দক্ষ সেই ভিক্ষুকে বলে।<br>
কৌশলী, সুনিপুণ, জ্ঞানবান অজেয় যিনি,<br>
অর্থ-অনর্থ উভয়েই হন অভিজ্ঞ তিনি।<br>
অনর্থ ত্যাগে, অর্থ গ্রহণে যিনি সুপণ্ডিত,<br>
ধীর পণ্ডিত, নির্বাণজ্ঞানে তিনি বিভূষিত।” <span class='add'>(দ্বিতীয় সূত্র)</span></p>
</blockquote>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
