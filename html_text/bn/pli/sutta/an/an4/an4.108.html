<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.108' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>বলাহক বর্গ</li>
</ul>
<h1 class='sutta'>৪.১০৮. ষাঁড় সূত্র</h1>
</header>
<p><a class='sc' id='sc1'></a>“হে ভিক্ষুগণ, ষাঁড় চার প্রকার। সেই চার প্রকার কী কী? যথা : স্বগবচণ্ড কিন্তু পরগবচণ্ড নয়; পরগবচণ্ড কিন্তু স্বগবচণ্ড নয়; স্বগবচণ্ড ও পরগবচণ্ড; স্বগবচণ্ডও নয়, পরগবচণ্ডও নয়। এ চার প্রকার ষাঁড়। ভিক্ষুগণ, ঠিক এরূপে চার প্রকার ষাঁড়সদৃশ পুদ্গল জগতে বিদ্যমান। সেই চার প্রকার কী কী? যথা : স্বদলচণ্ড কিন্তু পরদলচণ্ড নয়; পরদলচণ্ড কিন্তু স্বদলচণ্ড নয়; স্বদলচণ্ড ও পরদলচণ্ড; স্বদলচণ্ডও নয়, পরদলচণ্ডও নয়।</p>
<p><a class='sc' id='sc2'></a>কিরূপ পুদ্গল স্বদলচণ্ড কিন্তু পরদলচণ্ড নয়? এ জগতে কোনো পুদ্গল আপন পরিষদ বা আত্মীয়স্বজনের সাথে ঝগড়াবিবাদ করে কিন্তু অপরের <span class='add'>(বাইরের লোকজন)</span> সাথে ঝগড়াবিবাদ করে না। এরূপ পুদ্গল স্বদলচণ্ড কিন্তু পরদলচণ্ড নয়। যেমন, কোনো ষাঁড় স্ব-দলীয় গো-সবকে নানারূপ উৎপীড়ন করে, কিন্তু অন্য গো-সবকে উৎপীড়ন করে না। এই পুদ্গলকে আমি তাদৃশই বলি।</p>
<p><a class='sc' id='sc3'></a>কিরূপ পুদ্গল পরদলচণ্ড কিন্তু স্বদলচণ্ড নয়? এ জগতে কোনো পুদ্গল অপরের সাথে ঝগড়াবিবাদ করে, কিন্তু আত্মীয়স্বজনের সাথে ঝগড়াবিবাদ করে না। এরূপ পুদ্গল পরদলচণ্ড কিন্তু স্বদলচণ্ড নয়। যেমন, কোনো ষাঁড় অপরাপর গো-সবকে উৎপীড়ন করে, কিন্তু স্বদলচণ্ড গো-সবকে উৎপীড়ন করে না। এই পুদ্‌লকে আমি তাদৃশই বলি।</p>
<p><a class='sc' id='sc4'></a>কিরূপ পুদ্গল স্বদলচণ্ড ও পরদলচণ্ড? এ জগতে কোনো পুদ্গল আত্মীয়স্বজনের সাথেও ঝগড়াবিবাদ করে, অপরের সাথেও ঝগড়াবিবাদ করে। এরূপ পুদ্গল স্বদলচণ্ড ও পরদলচণ্ড। যেমন, কোনো ষাঁড় স্ব-দলীয় গো-সব এবং অপরাপর গো-সবকে নানারূপে উৎপীড়ন করে। এই পুদ্গলকে আমি তাদৃশই বলি।</p>
<p><a class='sc' id='sc5'></a>কিরূপ পুদ্গল স্বদলচণ্ডও নয়, পরদলচণ্ডও নয়? এ জগতে কোনো পুদ্গল আত্মীয়স্বজনের সাথেও ঝগড়াবিবাদ করে না, অপরের সাথেও ঝগড়াবিবাদ করে না। এরূপ পুদ্গল স্বদলচণ্ডও নয়, পরদলচণ্ডও নয়। যেমন কোনো ষাঁড় স্ব-দলীয় গো-সবকেও নানাভাবে উৎপীড়ন করে না, অপরাপর গো-সবকেও নানাভাবে উৎপীড়ন করে না। এই পুদ্গলকে আমি তাদৃশই বলি। ভিক্ষুগণ, এই চার প্রকার ষাঁড়সদৃশ পুদ্গল জগতে বিদ্যমান।” <span class='add'>(অষ্টম সূত্র)</span></p>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
