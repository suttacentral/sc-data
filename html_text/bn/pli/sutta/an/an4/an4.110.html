<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.110' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>বলাহক বর্গ</li>
</ul>
<h1 class='sutta'>৪.১১০. আশীবিষ সূত্র</h1>
</header>
<p><a class='sc' id='sc1'></a>“হে ভিক্ষুগণ, সর্প চার প্রকার। সেই চার প্রকার সর্প কী কী? যথা : আগতবিষ কিন্তু ঘোরবিষ নয়; ঘোরবিষ কিন্তু আগতবিষ নয়; আগতবিষ ও ঘোরবিষ; আগতবিষও নয়, ঘোরবিষও নয়। এ চার প্রকার আশীবিষ বা সর্প। ভিক্ষুগণ, ঠিক এরূপে চার প্রকার সর্পসদৃশ পুদ্গল জগতে বিদ্যমান। সেই চার প্রকার কী কী? যথা : আগতবিষ কিন্তু ঘোরবিষ নয়; ঘোরবিষ কিন্তু আগতবিষ নয়; আগতবিষ ও ঘোরবিষ; আগতবিষও নয়, ঘোরবিষও নয়।</p>
<p><a class='sc' id='sc2'></a>কিরূপ পুদ্গল আগতবিষ কিন্তু ঘোরবিষ নয়? এ জগতে কোনো পুদ্গল সহসা রেগে যায়। তবে সেই রাগ বেশিক্ষণ স্থায়ী হয় না। এরূপ পুদ্গল আগতবিষ কিন্তু ঘোরবিষ নয়। যেমন কোনো সর্পের দন্তে সহসা বিষ আসে, কিন্তু তা ভয়ংকর নয়। এই পুদ্গলকে আমি তাদৃশই বলি।</p>
<p><a class='sc' id='sc3'></a>কিরূপ পুদ্গল ঘোরবিষ কিন্তু আগতবিষ নয়? এ জগতে কোনো পুদ্গল সহসা রেগে যায় না; কিন্তু কোনো কারণে একবার রেগে গেলে দীর্ঘকালব্যাপী স্থায়ী হয়। এরূপ পুদ্গল ঘোরবিষ কিন্তু আগতবিষ নয়। যেমন কোনো সর্পের দন্তে সহসা বিষ আসে না, কিন্তু তা ভয়ংকর। এই পুদ্গলকে আমি তাদৃশই বলি।</p>
<p><a class='sc' id='sc4'></a>কিরূপ পুদ্গল আগতবিষ ও ঘোরবিষ? এ জগতে কোনো পুদ্গল সহসা রেগে যায় এবং সেই রাগ দীর্ঘকালব্যাপী স্থায়ী হয় <span class='add'>(সহজে ত্যাগ করতে পারে না)</span>। এরূপ পুদ্গল আগতবিষ ও ঘোরবিষ। যেমন কোনো সর্পের দন্তে সহসা বিষ আসে এবং তা ভয়ংকর <span class='add'>(সহসা নামে না)</span>। এই পুদ্গলকে আমি তাদৃশই বলি।</p>
<p><a class='sc' id='sc5'></a>কিরূপ পুদ্গল আগতবিষও নয়, ঘোরবিষও নয়? এ জগতে কোনো পুদ্গল সহসা রেগে যায় না এবং রেগে গেলেও অল্পক্ষণমাত্র স্থায়ী হয়। এরূপ পুদ্গল আগতবিষও নয়, ঘোরবিষও নয়। যেমন কোনো সর্পের দন্তে সহসা বিষ আসে না, আসলেও তা ভয়ংকর নয়। এই পুদ্গলকে আমি তাদৃশই বলি।</p>
<p><a class='sc' id='sc6'></a>ভিক্ষুগণ, এই চার প্রকার সর্পসদৃশ পুদ্গল জগতে বিদ্যমান।” <span class='add'>(নবম সূত্র)</span></p>
<p class='end'><a class='sc' id='sc7'></a>বলাহক বর্গ প্রথম সমাপ্ত।</p>
<p class='uddana'>স্মারক-গাথা :</p>
<blockquote class='uddanagatha'>
<p><a class='sc' id='sc8'></a>দুই বলাহক, কুম্ভ আর হ্রদ, আম্র দুই,<br>
মূষিক, ষাঁড়, বৃক্ষ, সর্প মিলে দশম।</p>
</blockquote>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
