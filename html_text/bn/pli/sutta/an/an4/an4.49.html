<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.49' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>রোহিতাশ্ব বর্গ</li>
</ul>
<h1 class='sutta'>৪.৪৯. বিকৃত সূত্র</h1>
</header>
<p><a class='sc' id='sc1'></a>“হে ভিক্ষুগণ, চার প্রকার চিন্তায় সংজ্ঞা, চিত্ত এবং দৃষ্টি বিকৃত হয়। সেই চার প্রকার কী কী? যথা : অনিত্যে নিত্য চিন্তায় সংজ্ঞা, চিত্ত এবং দৃষ্টি বিকৃত হয়। দুঃখে সুখ চিন্তায় সংজ্ঞা, চিত্ত এবং দৃষ্টি বিকৃত হয়। অনাত্মে আত্ম চিন্তায় সংজ্ঞা, চিত্ত এবং দৃষ্টি বিকৃত হয়। অশুভে শুভ চিন্তায় সংজ্ঞা, চিত্ত এবং দৃষ্টি বিকৃত হয়। এই চার প্রকার চিন্তায় সংজ্ঞা, চিত্ত এবং দৃষ্টি বিকৃত হয়।”</p>
<p><a class='sc' id='sc2'></a>“হে ভিক্ষুগণ, চার প্রকার চিন্তায় সংজ্ঞা, চিত্ত এবং দৃষ্টি বিকৃত হয় না। সেই চার প্রকার কী কী? যথা : অনিত্যে অনিত্য চিন্তায় সংজ্ঞা, চিত্ত এবং দৃষ্টি বিকৃত হয় না। দুঃখে দুঃখ চিন্তায় সংজ্ঞা, চিত্ত এবং দৃষ্টি বিকৃত হয় না। অশুভে অশুভ চিন্তায় সংজ্ঞা, চিত্ত এবং দৃষ্টি বিকৃত হয় না। অনাত্মে অনাত্ম চিন্তায় সংজ্ঞা, চিত্ত এবং দৃষ্টি বিকৃত হয় না। এই চার প্রকার চিন্তায় সংজ্ঞা, চিত্ত এবং দৃষ্টি বিকৃত হয় না।”</p>
<blockquote class='gatha'>
<p><a class='sc' id='sc3'></a>“অনিত্যে নিত্য, দুঃখে সুখ চিন্তনে,<br>
অনাত্মতে আত্ম, অশুভে শুভ ধারণে।<br>
সে-জন মিথ্যাদৃষ্টিপরায়ণ জানিবে সকলে,<br>
চিত্ত তার বিকৃত, সত্য-মিথ্যা বিকলে।<br>
যে-জন নহে মুক্ত, শৃঙ্খলিত মারের বন্ধনে,<br>
অবিরাম সংস্কার তার, জন্ম-মৃত্যু অধীনে।<br>
ধরাতলে উৎপন্নে মহাজ্ঞানী বুদ্ধ ভগবান,<br>
তখনি প্রকাশিত, দুঃখোপশম ধর্ম মহান।<br>
স্বচিত্তে লব্ধ এ ধর্ম, মহাপ্রাজ্ঞ যারা,<br>
অনিত্যে অনিত্য, দুঃখে দুঃখ জ্ঞাত তারা।<br>
অনাত্মে অনাত্ম, অশুভে অশুভ দর্শনে,<br>
সম্যক দৃষ্টিসম্পন্ন, সর্বদুঃখ অতিক্রমে।” <span class='add'>(নবম সূত্র)</span></p>
</blockquote>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
