<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.20' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>বিচরণ বর্গ</li>
</ul>
<h1 class='sutta'>৪.২০. ভোজন উদ্দেশক সূত্র</h1>
</header>
<p><a class='sc' id='sc1'></a>“হে ভিক্ষুগণ, চার ধর্মে সমন্বিত ভোজনউদ্দেশক নিশ্চিতরূপে নিরয়ে পতিত হয়। সেই চার ধর্ম কী কী? যথা : ছন্দগতিতে গমন, দ্বেষগতিতে গমন, মোহগতিতে গমন, ভয়গতিতে গমন। ভিক্ষুগণ, এই চার ধর্মে সমন্বিত ভোজনউদ্দেশক নিশ্চিতরূপে নিরয়ে পতিত হয়।</p>
<p><a class='sc' id='sc2'></a>হে ভিক্ষুগণ, এ চার ধর্মে সমন্বিত ভোজনউদ্দেশক নিশ্চিতরূপে স্বর্গে উৎপন্ন হয়। সেই চার প্রকার কী কী? যথা : ছন্দগতিতে গমন না করা, দ্বেষগতিতে গমন না করা, মোহগতিতে গমন না করা, ভয়গতিতে গমন না করা। ভিক্ষুগণ, এই চার ধর্মে সমন্বিত ভোজনউদ্দেশক নিশ্চিতরূপে স্বর্গে উৎপন্ন হয়।”</p>
<blockquote class='gatha'>
<p><a class='sc' id='sc3'></a>“যে-জন কামের প্রতি হয় জ্ঞানহীন,<br>
ধর্মের অগৌরবে হয় সে পাপাধীন।<br>
ছন্দ, দ্বেষ, মোহ আর ভয়গামী জন,<br>
পরিষদে সেই জন নিষ্প্রভ হন।<br>
এভাবে জ্ঞাত শ্রমণ, হয় প্রকাশিত,<br>
সাধু দ্বারা তিনি হন অতি প্রশংসিত।<br>
ধর্মে যে স্থিত হয় পাপে রত নয়,<br>
পুণ্যকর্ম যত আছে, তাতে সে নির্ভয়।<br>
ছন্দ, দ্বেষ, মোহভয়ী নয় যে জন,<br>
পরিষদে শ্রেষ্ঠ ব্যক্তি বলে সেই জন।<br>
জ্ঞাত হয়ে শ্রমণধর্ম করে প্রকাশিত,<br>
শ্রমণ বলে জান সবে হয় এই মত।” <span class='add'>(দশম সূত্র)</span></p>
</blockquote>
<p class='end'><a class='sc' id='sc4'></a>বিচরণ বর্গ সমাপ্ত।</p>
<p class='uddana'>স্মারক-গাথা :</p>
<blockquote class='uddanagatha'>
<p><a class='sc' id='sc5'></a>বিচরণ, শীল, উদ্যম, সংবরণ, জ্ঞাপনতে হয় পাঁচ,<br>
সূক্ষ্মতা, তিন অগতি, ভোজনউদ্দেশক-সহ হয় দশ।</p>
</blockquote>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
