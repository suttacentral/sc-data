<!DOCTYPE html>
<html>
<head>
<meta charset='UTF-8'>
<meta name='author' content='ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু'>
<title></title>
</head>
<body>
<article id='an4.56' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>চতুষ্ক নিপাত</li>
<li class='vagga'>পুণ্যফল বর্গ</li>
</ul>
<h1 class='sutta'>৪.৫৬. সমজীবী সূত্র <span class='add'>(দ্বিতীয়)</span></h1>
</header>
<p><a class='sc' id='sc1'></a>“হে ভিক্ষুগণ, কোনো স্বামী-স্ত্রী যদি বর্তমান জন্মে যেভাবে একে অপরকে দর্শন করছে, ঠিক সেভাবে ভবিষ্যত জন্মেও একে অপরকে দর্শন করতে ইচ্ছুক হয়ে উভয়ে সমশ্রদ্ধাসম্পন্ন, সমশীলসম্পন্ন, সমত্যাগী, সমপ্রজ্ঞাসম্পন্ন হয়, তাহলে তারা বর্তমান জন্মে যেভাবে একে অপরকে দর্শন করছে, ভবিষ্যত জন্মেও ঠিক সেভাবে একে অপরকে দর্শন করতে পারবে।”</p>
<blockquote class='gatha'>
<p><a class='sc' id='sc2'></a>“উভয়ে শ্রদ্ধাশীল, মিষ্টভাষী সংযত ধার্মিক,<br>
দম্পতি তারা, পরস্পরের আনন্দদায়ক।<br>
ভোগাকাঙ্ক্ষাবহুল, আমোদপ্রিয়ে আবির্ভাব,<br>
সমাচরিতে লভে অমিত্র, দুঃখ কারাবাস।<br>
উভয়ে হলে লোকে শীলবান ও ধর্মচারী।<br>
দেবলোকে আনন্দিত, সব ইচ্ছা পূরণকারী।” <span class='add'>(ষষ্ঠ সূত্র)</span></p>
</blockquote>
<footer>
<p>অনুবাদক : <span class='author'>ইন্দ্রগুপ্ত ভিক্ষু, সুমন স্থবির, বঙ্গীস ভিক্ষু, অজিত ভিক্ষু, সীবক ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
