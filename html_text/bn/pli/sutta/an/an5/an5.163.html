<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.163' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>আঘাত বর্গ</li>
</ul>
<h1 class='sutta'>৫.১৬৩. আলোচনা সূত্র</h1>
</header>
<p><a class='sc' id='sc1'></a>তথায় আয়ুষ্মান সারিপুত্র ভিক্ষুদের ‘হে আবুসোগণ’ বলে আহ্বান করলেন। ‘হ্যাঁ বন্ধু’ বলে সেই ভিক্ষুরা আয়ুষ্মান সারিপুত্রকে প্রত্যুত্তর দিলেন। অতঃপর আয়ুষ্মান সারিপুত্র ভন্তে এরূপ বললেন :</p>
<p><a class='sc' id='sc2'></a>এক্ষেত্রে, হে ভিক্ষুগণ, ভিক্ষু নিজে শীলসম্পন্ন হয় এবং শীলসম্পদরূপ কথার দ্বারা জিজ্ঞাসিত প্রশ্ন ব্যাখ্যা করে। সে নিজে সমাধিসম্পন্ন হয় এবং সমাধিসম্পদরূপ কথার দ্বারা জিজ্ঞাসিত প্রশ্ন ব্যাখ্যা করে। সে নিজে প্রজ্ঞাসম্পন্ন হয় এবং প্রজ্ঞাসম্পদরূপ কথার দ্বারা জিজ্ঞাসিত প্রশ্ন ব্যাখ্যা করে। সে নিজে বিমুক্তিসম্পন্ন হয় এবং বিমুক্তিসম্পদরূপ কথার দ্বারা জিজ্ঞাসিত প্রশ্ন ব্যাখ্যা করে। সে নিজে বিমুক্তি-জ্ঞানদর্শনসম্পন্ন হয় এবং বিমুক্তি-জ্ঞানদর্শনরূপ কথার দ্বারা জিজ্ঞাসিত প্রশ্ন ব্যাখ্যা করে। ভিক্ষুগণ, এই পঞ্চ ধর্মে সমৃদ্ধ ভিক্ষু সব্রহ্মচারীদের উত্তম কথা বলার উপযুক্ত।”</p>
<p class='end'><a class='sc' id='sc3'></a>আলোচনা সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
