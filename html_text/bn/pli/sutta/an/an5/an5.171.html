<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.171' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>উপাসক বর্গ</li>
</ul>
<h1 class='sutta'>৫.১৭১. দৌর্মনস্য সূত্র</h1>
</header>
<p><a class='sc' id='sc1'></a>আমি এরূপ শুনেছি, একসময় ভগবান শ্রাবস্তীর নিকটস্থ অনাথপিণ্ডিক নির্মিত জেতবন আরামে অবস্থান করছিলেন। তথায় ভগবান ভিক্ষুদের ‘হে ভিক্ষুগণ,’ বলে আহ্বান করলেন। ভিক্ষুরা ‘হ্যাঁ ভন্তে’ বলে প্রত্যুত্তর দিলে ভগবান এরূপ বললেন :</p>
<p><a class='sc' id='sc2'></a>“হে ভিক্ষুগণ, পঞ্চবিধ ধর্মে সমৃদ্ধ উপাসকের দৌর্মনস্য উৎপন্ন হয়। পঞ্চ কী কী?</p>
<p><a class='sc' id='sc3'></a>সে প্রাণিহত্যাকারী হয়, অদত্তবস্তু গ্রহণকারী হয়, মিথ্যাকামাচারী হয়, মিথ্যাবাদী হয় এবং সুরা-মদ গ্রহণহেতু প্রমাদগ্রস্ত হয়। ভিক্ষুগণ, এই পঞ্চবিধ ধর্মে সমৃদ্ধ উপাসকের দৌর্মনস্য উৎপন্ন হয়।</p>
<p><a class='sc' id='sc4'></a>ভিক্ষুগণ, পঞ্চবিধ ধর্মে সমৃদ্ধ উপাসক বিশারদ হয়। পঞ্চ কী কী?</p>
<p><a class='sc' id='sc5'></a>সে প্রাণিহত্যাকারী হয় না, অদত্তবস্তু গ্রহণকারী হয় না, মিথ্যাকামাচারে লিপ্ত হয় না, মিথ্যাবাদী হয় না এবং সুরা-মদ গ্রহণ করে না। ভিক্ষুগণ, এই পঞ্চবিধ ধর্মে সমৃদ্ধ উপাসক বিশারদ হয়।”</p>
<p class='end'><a class='sc' id='sc6'></a>দৌর্মনস্য সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
