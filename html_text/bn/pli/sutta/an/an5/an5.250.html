<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.250' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>দুশ্চরিত্র বর্গ</li>
</ul>
<h1 class='sutta'>৫.২৫০. পুদ্গল প্রসাদ সূত্র</h1>
</header>
<p><a class='sc' id='sc1'></a>“হে ভিক্ষুগণ, পুদ্গলের প্রতি প্রসাদ বা প্রসন্নতার পাঁচ প্রকার আদীনব আছে। পাঁচ প্রকার কী কী? যথা :</p>
<p><a class='sc' id='sc2'></a>ভিক্ষুগণ, যখন কোনো ব্যক্তি অপর ব্যক্তির প্রতি অত্যন্ত প্রসন্ন হয়; সেই অপর ব্যক্তি যদি সেরূপ কোনো আপত্তি প্রাপ্ত হয় যেরূপ আপত্তির দরুন সংঘ তাকে বহিস্কার করে। তখন তার এরূপ চিত্তোদয় হয়, ‘যে ব্যক্তি আমার নিকট প্রিয় ও মনোজ্ঞ; সে সংঘ কর্তৃক বহিস্কৃত।’ তাই সে ভিক্ষুদের প্রতি অপ্রসাদবহুল হয়। ভিক্ষুদের প্রতি অপ্রসাদবহুল হয়ে সে অন্য ভিক্ষুদের সাথে মিলিত হয় না। অন্য ভিক্ষুদের সাথে অমিলনহেতু সদ্ধর্ম শ্রবণ করে না। সদ্ধর্ম শ্রবণ না করে সদ্ধর্ম হতে অধঃপতিত হয়। ভিক্ষুগণ, ইহা হচ্ছে পুদ্গলের প্রতি প্রসন্নতার প্রথম আদীনব।</p>
<p><a class='sc' id='sc3'></a>পুনশ্চ, ভিক্ষুগণ, যখন কোনো ব্যক্তি অপর ব্যক্তির প্রতি অত্যন্ত প্রসন্ন হয়; সেই অপর ব্যক্তি যদি সেরূপ কোনো আপত্তি প্রাপ্ত হয় যেরূপ আপত্তির দরুন সংঘ তাকে অন্তে উপবেশন করায়। তখন তার এরূপ চিত্তোদয় হয় : ‘যে ব্যক্তি আমার নিকট প্রিয় ও মনোজ্ঞ; সে সংঘ কর্তৃক অন্তে উপবিষ্ট হয়।’ তাই সে ভিক্ষুদের প্রতি অপ্রসাদবহুল হয়। ভিক্ষুদের প্রতি অপ্রসাদবহুল হয়ে সে অন্য ভিক্ষুদের সাথে মিলিত হয় না। অন্য ভিক্ষুদের সাথে অমিলনহেতু সদ্ধর্ম শ্রবণ করে না। সদ্ধর্ম শ্রবণ না করে সদ্ধর্ম হতে অধঃপতিত হয়। ভিক্ষুগণ, ইহা হচ্ছে পুদ্গলের প্রতি প্রসন্নতার দ্বিতীয় আদীনব।</p>
<p><a class='sc' id='sc4'></a>পুনশ্চ, ভিক্ষুগণ, যখন কোনো ব্যক্তি অপর ব্যক্তির প্রতি অত্যন্ত প্রসন্ন হয়; সেই অপর ব্যক্তি অন্যত্র গমন করলে তার এরূপ চিত্তোদয় হয় : ‘যে ব্যক্তি আমার প্রিয়, মনোজ্ঞ; সে অন্যত্র গমন করেছে।’ তাই সে ভিক্ষুদের প্রতি অপ্রসাদবহুল হয়। ভিক্ষুদের প্রতি অপ্রসাদবহুল হয়ে সে অন্য ভিক্ষুদের সাথে মিলিত হয় না। অন্য ভিক্ষুদের সাথে অমিলনহেতু সদ্ধর্ম শ্রবণ করে না। সদ্ধর্ম শ্রবণ না করে সদ্ধর্ম হতে অধঃপতিত হয়। ভিক্ষুগণ, ইহা হচ্ছে পুদ্গলের প্রতি প্রসন্নতার তৃতীয় আদীনব।</p>
<p><a class='sc' id='sc5'></a>পুনশ্চ, ভিক্ষুগণ, যখন কোনো ব্যক্তি অপর ব্যক্তির প্রতি অত্যন্ত প্রসন্ন হয়; সেই অপর ব্যক্তি বিভ্রান্ত হলে তার এরূপ চিত্তোদয় হয় : ‘যে ব্যক্তি আমার প্রিয়, মনোজ্ঞ; সে বিভ্রান্ত হয়েছে।’ তাই সে ভিক্ষুদের প্রতি অপ্রসাদবহুল হয়। ভিক্ষুদের প্রতি অপ্রসাদবহুল হয়ে সে অন্য ভিক্ষুদের সাথে মিলিত হয় না। অন্য ভিক্ষুদের সাথে অমিলনহেতু সদ্ধর্ম শ্রবণ করে না। সদ্ধর্ম শ্রবণ না করে সদ্ধর্ম হতে অধঃপতিত হয়। ভিক্ষুগণ, ইহা হচ্ছে পুদ্গলের প্রতি প্রসন্নতার চতুর্থ আদীনব।</p>
<p><a class='sc' id='sc6'></a>পুনশ্চ, ভিক্ষুগণ, যখন কোনো ব্যক্তি অপর ব্যক্তির প্রতি অত্যন্ত প্রসন্ন হয়; সেই অপর ব্যক্তি কালগত হলে তার এরূপ চিত্তোদয় হয় : ‘যে ব্যক্তি আমার প্রিয়, মনোজ্ঞ; সে কালগত হয়েছে।’ তাই সে ভিক্ষুদের প্রতি অপ্রসাদবহুল হয়। ভিক্ষুদের প্রতি অপ্রসাদবহুল হয়ে সে অন্য ভিক্ষুদের সাথে মিলিত হয় না। অন্য ভিক্ষুদের সাথে অমিলনহেতু সদ্ধর্ম শ্রবণ করে না। সদ্ধর্ম শ্রবণ না করে সদ্ধর্ম হতে অধঃপতিত হয়। ভিক্ষুগণ, ইহা হচ্ছে পুদ্গলের প্রতি প্রসন্নতার পঞ্চম আদীনব। ভিক্ষুগণ, এই পাঁচ প্রকার হচ্ছে পুদ্গলের প্রতি প্রসাদের আদীনব।</p>
<p class='end'><a class='sc' id='sc7'></a>পুদ্গল প্রসাদ সূত্র সমাপ্ত।</p>
<p class='end'><a class='sc' id='sc8'></a>দুশ্চরিত্র বর্গ সমাপ্ত।</p>
<p class='uddana'>তস্সুদ্দানং/স্মারক গাথা</p>
<blockquote class='uddanagatha'>
<p><a class='sc' id='sc9'></a>দুই দুশ্চরিত্র ও দুই কায়-দুশ্চরিত্র হলো উক্ত,<br>
বাক্য, মনোদুশ্চরিত্র দুই গুণে চার হলো বিবৃত;<br>
সিবথিকা, পুদ্গল প্রসাদ মিলে বর্গ সমাপ্ত।</p>
</blockquote>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
