<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.24' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>পঞ্চাঙ্গিক বর্গ</li>
</ul>
<h1 class='sutta'>৫.২৪. দুঃশীল সূত্র</h1>
</header>
<p><a class='sc' id='sc1'></a>“হে ভিক্ষুগণ, দুঃশীলের শীল ভঙ্গহেতু সম্যক সমাধি বিনষ্ট হয়; সম্যক সমাধি বিনষ্টহেতু যথাভূত জ্ঞানদর্শন বিনষ্ট হয়; যথাভূত জ্ঞানদর্শন বিনষ্টহেতু নির্বেদ-বিরাগ বিনষ্ট হয়; নির্বেদ-বিরাগ বিনষ্টহেতু বিমুক্তি-জ্ঞানদর্শন বিনষ্ট হয়। যেমন, ভিক্ষুগণ, শাখা ও পল্লবহীন বৃক্ষ। <span class='add'>(শাখা-পত্রাদির অপরিপূর্ণতাহেতু)</span> সেই বৃক্ষের বহির্ভাগের বাকল, বহির্ভাগের কাষ্ঠ এবং অভ্যন্তরীণ কাষ্ঠও পরিপূর্ণতা লাভ করে না। ঠিক এরূপে, ভিক্ষুগণ, দুঃশীলের শীল ভঙ্গহেতু সম্যক সমাধি বিনষ্ট হয়; সম্যক সমাধি বিনষ্টহেতু যথাভূত জ্ঞানদর্শন বিনষ্ট হয়; যথাভূত জ্ঞানদর্শন বিনষ্টহেতু নির্বেদ-বিরাগ বিনষ্ট হয়; নির্বেদ-বিরাগ বিনষ্টহেতু বিমুক্তি-জ্ঞানদর্শন বিনষ্ট হয়।</p>
<p><a class='sc' id='sc2'></a>হে ভিক্ষুগণ, শীলবানের শীল পালনহেতু সম্যক সমাধি উৎপন্ন হয়, সম্যক সমাধি উৎপন্নহেতু যথাভূত জ্ঞানদর্শন উৎপন্ন হয়, যথাভূত জ্ঞানদর্শন উৎপন্নহেতু নির্বেদ-বিরাগ উৎপন্ন হয়, নির্বেদ-বিরাগ উৎপন্নহেতু বিমুক্তি-জ্ঞানদর্শন উৎপন্ন হয়। যেমন, ভিক্ষুগণ, শাখা ও পত্রাদিসম্পন্ন বৃক্ষ। <span class='add'>(শাখা ও পত্রাদির পরিপূর্ণতাহেতু)</span> সেই বৃক্ষের বহির্ভাগের বাকল, বহির্ভাগের কাষ্ঠ এবং অভ্যন্তরীণ কাষ্ঠও পরিপূর্ণতা লাভ করে। ঠিক তদ্রূপ, ভিক্ষুগণ, শীলবানের শীল পালনহেতু সম্যক সমাধি উৎপন্ন হয়, সম্যক সমাধি উৎপন্নহেতু যথাভূত জ্ঞানদর্শন উৎপন্ন হয়, যথাভূত জ্ঞানদর্শন উৎপন্নহেতু নির্বেদ-বিরাগ উৎপন্ন হয়, নির্বেদ-বিরাগ উৎপন্নহেতু বিমুক্তি-জ্ঞানদর্শন উৎপন্ন হয়।”</p>
<p class='end'><a class='sc' id='sc3'></a>দুঃশীল সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
