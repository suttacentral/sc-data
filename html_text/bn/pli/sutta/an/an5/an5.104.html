<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.104' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>সুখবিহার বর্গ</li>
</ul>
<h1 class='sutta'>৫.১০৪. সুকোমল শ্রমণ সূত্র</h1>
</header>
<p><a class='sc' id='sc1'></a>“হে ভিক্ষুগণ, পঞ্চবিধ ধর্মে সমৃদ্ধ ভিক্ষু শ্রমণদের মধ্যে সুকোমল শ্রমণ হয়। পঞ্চ কী কী?</p>
<p><a class='sc' id='sc2'></a>এক্ষেত্রে ভিক্ষুগণ, ভিক্ষু পুনঃপুন প্রার্থিত হয়েই চীবর পরিভোগ করে; কদাচিৎ জিজ্ঞাসিত হয়ে নহে। ভিক্ষু পুনঃপুন প্রার্থিত হয়েই পিণ্ডপাত পরিভোগ করে; কদাচিৎ জিজ্ঞাসিত হয়ে নহে। ভিক্ষু পুনঃপুন প্রার্থিত হয়েই শয্যাসন পরিভোগ করে; কদাচিৎ জিজ্ঞাসিত হয়ে নহে। ভিক্ষু পুনঃপুন প্রার্থিত হয়েই গ্লান-প্রত্যয়-ভৈষজ্য ও প্রয়োজনীয় দ্রব্যাদি পরিভোগ করে; কদাচিৎ জিজ্ঞাসিত হয়ে নহে। সে যে-সকল সব্রহ্মচারীদের সাথে অবস্থান করে, তারা তার সাথে পুনঃপুন মনোজ্ঞ কায়-বাক্‌কর্ম ও মনোজ্ঞ মনোকর্মের মাধ্যমে মেলামেশা করে; তারা তাকে মনোজ্ঞ বস্তু উপহার দেয়, কদাচিৎ মনোজ্ঞ নহে। যে-সমস্ত ব্যাথ্যা; যথা : পিত্তরস, শ্লেষ্মা, বাত বা বায়ু, শারীরিক সংযোগ হতে, ঋতুর পরিবর্তনের দরুন, অযথার্থ যত্নের দরুন, হঠাৎ আক্রান্ততার দরুন এবং কর্মবিপাকজনিত কারণ হতে উৎপন্ন সে-সমস্ত ব্যাথ্যা তার নিকট নিদারুণরূপে উৎপন্ন হয় না। সে অল্প ব্যাধিসম্পন্ন হয়। সে ইহজীবনেই সুখবিহারস্বরূপ উৎপন্ন অভিচিত্তাশ্রিত চতুর্বিধ ধ্যানের যথেচ্ছালাভী, অনায়াসলাভী ও অক্লেশলাভী হয়। এবং সে আসবসমূহ ক্ষয় করে অনাসব ও ইহজীবনেই স্বয়ং অভিজ্ঞা দ্বারা চিত্তবিমুক্তি ও প্রজ্ঞাবিমুক্তি সাক্ষাৎ করে, অধিগত করে অবস্থান করে। ভিক্ষুগণ, এই পঞ্চবিধ ধর্মে সমৃদ্ধ ভিক্ষু শ্রামণদের মধ্যে সুকোমল শ্রমণ হয়।”</p>
<p><a class='sc' id='sc3'></a>“ভিক্ষুগণ, তার প্রতি মন্তব্য করার সময় একজন যথার্থই বলে যে ‘শ্রমণদের মধ্যে <span class='add'>(ইনি)</span> সুকোমল শ্রামণ।’ ভিক্ষুগণ, সত্য সত্যই আমার প্রতি মন্তব্য করার সময় একজন যথার্থই বলে যে ‘শ্রমণদের মধ্যে ইনি সুকোমল শ্রমণ।’ ভিক্ষুগণ, আমিই পুনঃপুন প্রার্থিত হয়ে চীবর পরিভোগ করি; কদাচিৎ প্রার্থিত হয়ে নহে। আমিই পুনঃপুন প্রার্থিত হয়ে পিণ্ডপাত পরিভোগ করি; কদাচিৎ প্রার্থিত হয়ে নহে। আমিই পুনঃপুন প্রার্থিত হয়ে শয্যাসন পরিভোগ করি; কদাচিৎ প্রার্থিত হয়ে নহে। আমিই পুনঃপুন প্রার্থিত হয়ে গ্লান-প্রত্যয়-ভৈষজ্য ও প্রয়োজনীয় দ্রব্যাদি পরিভোগ করি; কদাচিৎ প্রার্থিত হয়ে নহে। আমি যে-সকল সব্রহ্মচারীদের সাথে অবস্থান করি, তারা আমার সাথে পুনঃপুন মনোজ্ঞ কায়-বাক্‌কর্ম ও মনোজ্ঞ মনোকর্মের মাধ্যমে মেলামেশা করে; তারা আমাকে মনোজ্ঞ বস্তু উপহার দেয়, কদাচিৎ মনোজ্ঞ নহে। যে-সমস্ত ব্যাথ্যা; যথা : পিত্তরস, শ্লেষ্মা, বাত বা বায়ু, শারীরিক সংযোগ হতে, ঋতুর পরিবর্তনের দরুন, অযথার্থ যত্নের দরুন, হঠাৎ আক্রান্ততার দরুন এবং কর্মবিপাকজনিত কারণ হতে উৎপন্ন সে-সমস্ত ব্যাথ্যা আমার নিকট নিদারুণরূপে উৎপন্ন হয় না। আমি অল্প ব্যাধিসম্পন্ন। আমি ইহজীবনেই সুখবিহারস্বরূপ উৎপন্ন অভিচিত্তাশ্রিত চতুর্বিধ ধ্যানে যথেচ্ছালাভী, অনায়াসলাভী ও অক্লেশলাভী হই। এবং আমি আসবসমূহ ক্ষয় করে অনাসব ও ইহজীবনেই স্বয়ং অভিজ্ঞা দ্বারা চিত্তবিমুক্তি ও প্রজ্ঞাবিমুক্তি সাক্ষাৎ করে, অধিগত করে অবস্থান করি।”</p>
<p><a class='sc' id='sc4'></a>“ভিক্ষুগণ, তার প্রতি মন্তব্য করার সময় একজন যথার্থই বলে যে ‘শ্রমণদের মধ্যে <span class='add'>(ইনি)</span> সুকোমল শ্রমণ।’ ভিক্ষুগণ, সত্য সত্যই আমার প্রতি মন্তব্য করার সময় একজন যথার্থই বলে যে ‘শ্রমণদের মধ্যে ইনি সুকোমল শ্রমণ।’”</p>
<p class='end'><a class='sc' id='sc5'></a>সুকোমল শ্রমণ সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
