<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.63' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>সংজ্ঞা বর্গ</li>
</ul>
<h1 class='sutta'>৫.৬৩. প্রথম বৃদ্ধি সূত্র</h1>
</header>
<p><a class='sc' id='sc1'></a>“হে ভিক্ষুগণ, পঞ্চবিধ বিষয় বর্ধনের মাধ্যমে বর্ধমান আর্যশ্রাবক আর্যবর্ধনে বর্ধিত হয় এবং কায়ের সারদায়ী <span class='add'>(সারবস্তু প্রদানকারী)</span> ও পরমোৎকৃষ্ট প্রদায়ী <span class='add'>(শ্রেষ্ঠতা প্রদানকারী)</span> হয়। সেই পঞ্চ কী কী? যথা :</p>
<p><a class='sc' id='sc2'></a><span class='add'>(আর্যশ্রাবক)</span> শ্রদ্ধা, শীল, শ্রুতি, ত্যাগ এবং প্রজ্ঞার দ্বারা বর্ধিত হয়। ভিক্ষুগণ, এই পঞ্চবিধ বিষয় বর্ধনের মাধ্যমে বর্ধমান আর্যশ্রাবক আর্যবর্ধনে বর্ধিত হয় এবং কায়ের সারদায়ী <span class='add'>(সারবস্তু প্রদানকারী)</span> ও পরমোৎকৃষ্ট প্রদায়ী <span class='add'>(শ্রেষ্ঠতা প্রদানকারী)</span> হয়।”</p>
<blockquote class='gatha'>
<p><a class='sc' id='sc3'></a>“শ্রদ্ধা, শীলে প্রবর্ধিত হয় যে নর সতত,<br>
প্রজ্ঞা, ত্যাগ, শ্রুতিতেও হয় সদা প্রবর্ধিত।<br>
সেইরূপ সৎপুরুষ, বিচক্ষণ, ধীমান,<br>
নিজ হিতে করে গ্রহণ যাহা সারবান।”</p>
</blockquote>
<p class='end'><a class='sc' id='sc4'></a>প্রথম বৃদ্ধি সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
