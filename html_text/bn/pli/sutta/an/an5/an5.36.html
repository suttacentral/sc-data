<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.36' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>সুমনা বর্গ</li>
</ul>
<h1 class='sutta'>৫.৩৬. কালদান সূত্র</h1>
</header>
<p><a class='sc' id='sc1'></a>‘হে ভিক্ষুগণ, উপযুক্ত সময়ে দান পাঁচ প্রকার। সেই পাঁচ প্রকার কী কী? যথা :</p>
<p><a class='sc' id='sc2'></a>আগন্তুককে দান দেয়া, গমিক বা গমনকারীকে দান দেয়া, অসুস্থকে দান দেয়া, দুর্ভিৰের সময়ে দান দেয়া এবং যে-সকল নতুন শস্য ও অগ্রফল আছে, তা প্রথমে শীলবানদের প্রদান করা। ভিক্ষুগণ, এই পাঁচ প্রকার হচ্ছে উপযুক্ত সময়ে দান।”</p>
<blockquote class='gatha'>
<p><a class='sc' id='sc3'></a>‘যথাকালে করেন দান অতি প্রজ্ঞাবান,<br>
অমৎসরী বদান্য নামে তাই হন বাখান।<br>
প্রসন্নচিত্তে যারা দান করে আর্যদের,<br>
বিপুলত্ব প্রাপ্ত হয় দানফল তাদের।<br>
অনুমোদন কর্তব্যাদি করে যারা সম্পাদন,<br>
দক্ষিণা না কমে বাড়ে তাদের পুণ্য বিনোদন।<br>
অকুন্ঠিত চিত্তে তাই করহ সমপ্রদান,<br>
যে পাত্রে দানহেতু ফল লভে অপ্রমাণ।<br>
সেইরূপ কার্য যদি হয় সম্পাদিত,<br>
পরলোকের জন্য পুণ্য হয় হস্তে প্রতিষ্ঠিত।’</p>
</blockquote>
<p class='end'><a class='sc' id='sc4'></a>কালদান সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
