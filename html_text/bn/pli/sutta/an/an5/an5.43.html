<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.43' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>মুণ্ডরাজ বর্গ</li>
</ul>
<h1 class='sutta'>৫.৪৩. ইষ্ট সূত্র</h1>
</header>
<p><a class='sc' id='sc1'></a>অনন্তর গৃহপতি অনাথপিণ্ডিক যেখানে ভগবান সেখানে উপস্থিত হয়ে ভগবানকে অভিবাদন করে একপাশে উপবেশন করলেন। অতঃপর একপাশে উপবিষ্ট গৃহপতি অনাথপিণ্ডিককে ভগবান এরূপ বললেন :</p>
<p><a class='sc' id='sc2'></a>‘হে গৃহপতি, জগতের মধ্যে এই পাঁচটি বিষয় ইষ্ট <span class='add'>(আনন্দদায়ক)</span>, কান্ত <span class='add'>(প্রিয়)</span> ও মনোজ্ঞ; কিন্তু দুর্লভ। সেই পাঁচ প্রকার কী কী? যথা :</p>
<p><a class='sc' id='sc3'></a>গৃহপতি, জগতের মধ্যে আয়ু <span class='add'>(দীর্ঘায়ু)</span> হচ্ছে ইষ্ট, কান্ত, মনোজ্ঞ; কিন্তু দুর্লভ। জগতে বর্ণ হচ্ছে ইষ্ট, কান্ত, মনোজ্ঞ; কিন্তু দুর্লভ। জগতে সুখ হচ্ছে ইষ্ট, কান্ত, মনোজ্ঞ; কিন্তু দুর্লভ। জগতে যশ হচ্ছে ইষ্ট, কান্ত, মনোজ্ঞ; কিন্তু দুর্লভ। জগতে স্বর্গ হচ্ছে ইষ্ট, কান্ত, মনোজ্ঞ; কিন্তু দুর্লভ। গৃহপতি, জগতের মধ্যে এই পাঁচটি বিষয় ইষ্ট, কান্ত, মনোজ্ঞ; কিন্তু দুর্লভ।</p>
<p><a class='sc' id='sc4'></a>গৃহপতি, আমি বলি-জগতে ইষ্ট, কান্ত, মনোজ্ঞ; কিন্তু দুর্লভ এই পঞ্চবিধ বিষয় যাচ্ঞাকরণ ও প্রার্থনার মাধ্যমে লাভ করা যায় না। গৃহপতি, জগতে ইষ্ট, কান্ত, মনোজ্ঞ; কিন্তু দুর্লভ এই পাঁচটি বিষয় যদি যাঞ্চা বা প্রার্থনার মাধ্যমে লাভ করা সম্ভব হতো, তাহলে কে-ই বা এখানে <span class='add'>(এ জগতে)</span> শুধুশুধু ক্ষয়প্রাপ্ত হবে?</p>
<p><a class='sc' id='sc5'></a>গৃহপতি, আয়ুকামী অর্হৎ আর্যশ্রাবকের পক্ষে আয়ু যাচ্ঞা করা, অভিনন্দন করা কিংবা আয়ুসংশ্লিষ্ট বিষয় চিন্তা করা অনুচিত। গৃহপতি, আয়ুকামী অর্হৎ আর্যশ্রাবকের দ্বারা আয়ু লাভের সহায়ক পন্থা অনুস্মরণ করা কর্তব্য। আয়ু লাভের সহায়ক পন্থা অনুসৃত হলে তখন তা আয়ু প্রতিলাভের জন্য সংবর্তিত <span class='add'>(চালিত)</span> হয়। এবং সে দিব্য কিংবা মনুষ্য আয়ু লাভী হয়।</p>
<p><a class='sc' id='sc6'></a>গৃহপতি, বর্ণকামী অর্হৎ আর্যশ্রাবকের পক্ষে বর্ণ যাচ্ঞা করা, অভিনন্দন করা কিংবা বর্ণসংশ্লিষ্ট বিষয় চিন্তা করা অনুচিত। গৃহপতি, বর্ণকামী অর্হৎ আর্যশ্রাবকের দ্বারা বর্ণ লাভের সহায়ক পন্থা অনুস্মরণ করা কর্তব্য। বর্ণ লাভের সহায়ক পন্থা অনুসৃত হলে তখন তা বর্ণ প্রতিলাভের জন্য সংবর্তিত <span class='add'>(চালিত)</span> হয়। এবং সে দিব্য কিংবা মনুষ্য বর্ণ লাভী হয়।</p>
<p><a class='sc' id='sc7'></a>গৃহপতি, সুখকামী অর্হৎ আর্যশ্রাবকের পক্ষে সুখ যাচ্ঞা করা, অভিনন্দন করা কিংবা সুখসংশ্লিষ্ট বিষয় চিন্তা করা অনুচিত। গৃহপতি, সুখকামী অর্হৎ আর্যশ্রাবকের দ্বারা সুখ লাভের সহায়ক পন্থা অনুস্মরণ করা কর্তব্য। সুখ লাভের সহায়ক পন্থা অনুসৃত হলে তখন তা সুখ প্রতিলাভের জন্য সংবর্তিত <span class='add'>(চালিত)</span> হয়। এবং সে দিব্য কিংবা মনুষ্যসুখ লাভী হয়।</p>
<p><a class='sc' id='sc8'></a>গৃহপতি, যশকামী অর্হৎ আর্যশ্রাবকের পক্ষে যশ যাচ্ঞা করা, অভিনন্দন করা কিংবা যশসংশ্লিষ্ট বিষয় চিন্তা করা অনুচিত। গৃহপতি, যশকামী অর্হৎ আর্যশ্রাবকের দ্বারা যশ লাভের সহায়ক পন্থা অনুস্মরণ করা কর্তব্য। যশ লাভের সহায়ক পন্থা অনুসৃত হলে তখন তা যশ প্রতিলাভের জন্য সংবর্তিত <span class='add'>(চালিত)</span> হয়। এবং সে দিব্য কিংবা মনুষ্য যশ লাভী হয়।</p>
<p><a class='sc' id='sc9'></a>গৃহপতি, স্বর্গকামী অর্হৎ আর্যশ্রাবকের পক্ষে স্বর্গ যাচ্ঞা করা, অভিনন্দন করা কিংবা স্বর্গসংশ্লিষ্ট বিষয় চিন্তা করা অনুচিত। গৃহপতি, স্বর্গকামী অর্হৎ আর্যশ্রাবকের দ্বারা স্বর্গ লাভের সহায়ক পন্থা অনুস্মরণ করা কর্তব্য। স্বর্গ লাভের সহায়ক পন্থা অনুসৃত হলে তখন তা স্বর্গ প্রতিলাভের জন্য সংবর্তিত <span class='add'>(চালিত)</span> হয়। এবং সে দিব্য কিংবা মনুষ্য স্বর্গ লাভী হয়।”</p>
<blockquote class='gatha'>
<p><a class='sc' id='sc10'></a>‘আয়ু, বর্ণ, যশ, কীর্তি আর স্বর্গ কুলীনতা;<br>
পুনঃপুন প্রার্থনাতে চায় শ্রেষ্ঠত্ব সদা।<br>
অপ্রমাদ ও পুণ্যকার্য যা জগতে স্থিত;<br>
পণ্ডিতেরা সদা তাতে, প্রশংসায় মুখরিত।<br>
অপ্রমত্ত পণ্ডিতজন লভে সদা উন্নত,<br>
উভয় অর্থে মহত্ত্ব যা হয়েছে প্রকাশিত;<br>
ইহ ও পরলোকে তার মঙ্গল সুনিশ্চিত।<br>
পণ্ডিত ও ধীর সে জন, জ্ঞানী অতিশয়;<br>
হিতানুধারীরূপে উক্ত সে এ জগৎময়।’</p>
</blockquote>
<p class='end'><a class='sc' id='sc11'></a>ইষ্ট সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
