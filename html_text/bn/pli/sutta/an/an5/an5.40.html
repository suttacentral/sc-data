<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.40' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>সুমনা বর্গ</li>
</ul>
<h1 class='sutta'>৫.৪০. মহাশাল সূত্র</h1>
</header>
<p><a class='sc' id='sc1'></a>‘হে ভিক্ষুগণ, পর্বতরাজ হিমালয়কে নিশ্রয় করে মহাশাল বৃক্ষাদি পঞ্চ বিষয়ে বর্ধনের মাধ্যমে বৃদ্ধিপ্রাপ্ত হয়। সেই পঞ্চ কী কী? যথা :</p>
<p><a class='sc' id='sc2'></a>শাখা, পাতা, পল্লবগুচ্ছের মাধ্যমে বৃদ্ধিপ্রাপ্ত হয়; বাকলের মাধ্যমে বৃদ্ধিপ্রাপ্ত হয়; অঙ্কুর উদ্গমের মাধ্যমে বৃদ্ধিপ্রাপ্ত হয়; তরুমজ্জার বহির্ভাগের কাঠের মাধ্যমে বৃদ্ধিপ্রাপ্ত হয় এবং মূল সারাংশের মাধ্যমে বৃদ্ধিপ্রাপ্ত হয়। ভিক্ষুগণ, পর্বতরাজ হিমালয়কে নিশ্রয় করে মহাশাল বৃক্ষাদি এই পঞ্চ বিষয়ে বর্ধনের মাধ্যমে বৃদ্ধিপ্রাপ্ত হয়।</p>
<p><a class='sc' id='sc3'></a>ঠিক এরূপেই, ভিক্ষুগণ, শ্রদ্ধাবান কুলপুত্রকে নিশ্রয় করে পরিবারের সদস্যেরা পঞ্চ বিষয়ে বর্ধনের মাধ্যমে বৃদ্ধিপ্রাপ্ত হয়। সেই পঞ্চ কী কী? যথা : শ্রদ্ধার মাধ্যমে বর্ধিত হয়; শীলের মাধ্যমে বর্ধিত হয়; শ্রুত বা শিক্ষা গ্রহণের মাধ্যমে বর্ধিত হয়; বদান্যতার মাধমে বৃদ্ধিপ্রাপ্ত হয়; এবং প্রজ্ঞার দ্বারা বর্ধিত হয়। ভিক্ষুগণ, শ্রদ্ধাবান কুলপুত্রকে নিশ্রয় করে পরিবারের সদস্যেরা এই পঞ্চ বিষয়ে বর্ধনের মাধ্যমে বৃদ্ধিপ্রাপ্ত হয়।”</p>
<blockquote class='gatha'>
<p><a class='sc' id='sc4'></a>‘শিলাময় পর্বত যেমন উচ্চ অতিশয়;<br>
অবস্থিত আছে তা মহারণ্যে মহাশয়,<br>
বৃক্ষরাজি আছে অনেক সেই অরণ্যেতে;<br>
বর্ধিত হয় সেসব অরণ্যের আশ্রয়েতে।<br>
ঠিক সেরূপে- শীলবান কুলপুত্র হয় শ্রদ্ধান্বিত অতি;<br>
তার ছায়াতে বর্ধিত হয় স্ত্রী, পুত্র-জ্ঞাতি,<br>
আছে যত পোষ্য আর বন্ধু-বান্ধবগণ;<br>
সকলে হয় পালিত তার পুণ্যপূত মন।<br>
সেরূপ শীলবানের শীল আর ত্যাগগুণ,<br>
সুচরিত কর্মাদি যারা দেখে সর্বক্ষণ;<br>
তাদৃশ বিচক্ষণেরা আচরিয়া সেই ধর্ম,<br>
নন্দিত হয় দেবলোকে পুণ্যপূত কর্ম;<br>
সুগতি মার্গগামী ধর্ম করে অনুস্মরণ,<br>
মোদিত হয় তথায়, সুখ লভে অনুক্ষণ।”</p>
</blockquote>
<p class='end'><a class='sc' id='sc5'></a>মহাশাল সূত্র সমাপ্ত।</p>
<p class='end'><a class='sc' id='sc6'></a>সুমন বর্গ সমাপ্ত।</p>
<p class='uddana'>তস্সুদ্দানং/স্মারক গাথা</p>
<blockquote class='uddanagatha'>
<p><a class='sc' id='sc7'></a>সুমন, চুন্দী, উগ্রহ আর সিংহ সেনাপতি,<br>
দান, অনিশংস আর কালদানাদি;<br>
ভোজন সূত্র, শ্রদ্ধা সূত্র হলো বিবৃত,<br>
পুত্র এবং মহাশাল মিলে দশে নিবদ্ধ;<br>
এরূপে সুমন বর্গ হলো সমাপিত।</p>
</blockquote>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
