<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.227' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>দীর্ঘ-পর্যটন বর্গ</li>
</ul>
<h1 class='sutta'>৫.২২৭. ভোগ্যসম্পদ সূত্র</h1>
</header>
<p><a class='sc' id='sc1'></a>“হে ভিক্ষুগণ, ভোগ্যসম্পদে পাঁচ প্রকার আদীনব আছে। পাঁচ প্রকার কী কী? যথা :</p>
<p><a class='sc' id='sc2'></a>ভোগ্যসম্পদ আগুনে বিনষ্ট হয়, জলে বিনষ্ট হয়, রাজাগণ কর্তৃক বিনষ্ট হয়, চোরদের দ্বারা বিনষ্ট হয় এবং অপ্রিয় দায়াদদের দ্বারা বিনষ্ট হয়। ভিক্ষুগণ, ভোগ্যসম্পদে এই পাঁচ প্রকার আদীনব আছে।</p>
<p><a class='sc' id='sc3'></a>হে ভিক্ষুগণ, ভোগ্যসম্পদে পাঁচ প্রকার আনিশংস আছে। পাঁচ প্রকার কী কী? যথা :</p>
<p><a class='sc' id='sc4'></a>সে ভোগ্যসম্পদহেতু নিজেকে সুখী করে, আনন্দিত করে এবং সম্যকরূপে সুখকে ধারণ করে; মাতাপিতাকে সুখী করে, আনন্দিত করে এবং সম্যকরূপে সুখকে ধারণ করে; স্ত্রী-পুত্র, দাস, শ্রমিক, পুরুষদের সুখী করে, আনন্দিত করে এবং সম্যকরূপে সুখকে ধারণ করে; মিত্র-সহচরদের সুখী করে, আনন্দিত করে এবং সম্যকরূপে সুখকে ধারণ করে; সে শ্রেষ্ঠ, স্বর্গের পথপ্রদর্শক, সুখফল দায়ক, স্বর্গসংবর্তনকারী শ্রমণ-ব্রাহ্মণদের দক্ষিণায় প্রতিষ্ঠাপিত করে। ভিক্ষুগণ, ভোগ্যসম্পদে এই পাঁচ প্রকার আনিশংস আছে।”</p>
<p class='end'><a class='sc' id='sc5'></a>ভোগ্যসম্পদ সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
