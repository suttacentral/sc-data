<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.105' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>সুখবিহার বর্গ</li>
</ul>
<h1 class='sutta'>৫.১০৫. সুখবিহার সূত্র</h1>
</header>
<p><a class='sc' id='sc1'></a>“হে ভিক্ষুগণ, পাঁচ প্রকার সুখবিহার আছে। পাঁচ প্রকার কী কী?</p>
<p><a class='sc' id='sc2'></a>এক্ষেত্রে ভিক্ষুগণ, ভিক্ষুর নিকট সব্রহ্মচারীদের প্রতি প্রকাশ্যে ও পশ্চাতে <span class='add'>(গোপন)</span> উভয় ক্ষেত্রেই কায়িক-বাচনিক-মানসিক মৈত্রী <span class='add'>(কর্ম)</span> বিদ্যমান থাকে। যে-সমস্ত শীলাদি অখণ্ড, নিচ্ছিদ্র, নির্মল, ক্রটিহীন, মুক্ত, বিজ্ঞ কর্তৃক প্রশংসিত, অদুষিত এবং সমাধি লাভের সহায়ক সেইরূপ শীলের দ্বারা সে সব্রহ্মচারীদের সম্মুখে এবং গোপনেও শীলানুগত হয়ে অবস্থান করে। এবং যে-সমস্ত দৃষ্টি আর্য, মুক্তিদাতা <span class='add'>(বা প্রদর্শক)</span>, তত্রস্থকর্মী ও সম্যকরূপে দুঃখ ক্ষয়ের জন্য চালিত হয়, সেইরূপ দৃষ্টির দ্বারা সে সব্রহ্মচারীদের সম্মুখে এবং গোপনেও দৃষ্টানুগত হয়ে অবস্থান করে। ভিক্ষুগণ, এই পঞ্চবিধ সুখবিহার আছে।”</p>
<p class='end'><a class='sc' id='sc3'></a>সুখবিহার সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
