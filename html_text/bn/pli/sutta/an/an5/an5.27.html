<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.27' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>পঞ্চাঙ্গিক বর্গ</li>
</ul>
<h1 class='sutta'>৫.২৭. সমাধি সূত্র</h1>
</header>
<p><a class='sc' id='sc1'></a>“হে ভিক্ষুগণ, বিচক্ষণ ও প্রতিস্মৃতা <span class='add'>(মনোযোগী)</span> হয়ে সমাধিকে অপ্রমাণরূপে ভাবনা কর। ভিক্ষুগণ, বিচক্ষণ ও মনোযোগী হয়ে সমাধিকে অপ্রমাণরূপে ভাবনা করলে পঞ্চবিধ পৃথক জ্ঞান উৎপন্ন হয়।</p>
<p><a class='sc' id='sc2'></a>সেই পঞ্চবিধ জ্ঞান কী কী? ‘এই সমাধি সত্য সত্যই প্রত্যুৎপন্ন সুখ এবং ভবিষ্যতে সুখবিপাক প্রদায়ী’-এরূপ পৃথক জ্ঞান উৎপন্ন হয়। ‘এই সমাধি আর্য ও নিরামিষ’-এরূপ পৃথক জ্ঞান উৎপন্ন হয়। ‘এই সমাধি সৎপুরুষ সেবিত’-এরূপ পৃথক জ্ঞান উৎপন্ন হয়। ‘এই সমাধি শান্ত, প্রণীত, প্রশান্তি লদ্ধ, একটি নির্দিষ্ট বিষয়বস্তুর অধিগত, সংস্কার নিয়ন্ত্রণে প্রতিরোধগত নয়’-এরূপ পৃথক জ্ঞান উৎপন্ন হয়। ‘সত্য সত্যই আমি সজ্ঞানে এই সমাধিতে নিরত হই এবং সজ্ঞানে উত্থিত হই’-এরূপ পৃথক জ্ঞান উৎপন্ন হয়।</p>
<p><a class='sc' id='sc3'></a>ভিক্ষুগণ, বিচক্ষণ ও মনোযোগী হয়ে সমাধিকে অপ্রমাণরূপে ভাবনা কর। ভিক্ষুগণ, বিচক্ষণ ও মনোযোগী হয়ে সমাধিকে অপ্রমাণরূপে ভাবনা করলে এই পঞ্চবিধ পৃথক জ্ঞান উৎপন্ন হয়।”</p>
<p class='end'><a class='sc' id='sc4'></a>সমাধি সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
