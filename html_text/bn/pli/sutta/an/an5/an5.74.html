<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.74' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>যোদ্ধা বর্গ</li>
</ul>
<h1 class='sutta'>৫.৭৪. দ্বিতীয় ধর্মবিহারী সূত্র</h1>
</header>
<p><a class='sc' id='sc1'></a>অনন্তর জনৈক ভিক্ষু যেখানে ভগবান তথায় উপস্থিত হলেন। উপস্থিত হয়ে ভগবানকে অভিবাদন করে একপার্শ্বে উপবেশন করলেন। একপাশে উপবিষ্ট সেই ভিক্ষু ভগবানকে এরূপ বললেন, “ভন্তে, এই যে, ‘ধর্মবিহারী’ <span class='add'>(ধর্মত অবস্থানকারী)</span> বলা হয়; কিরূপে ভিক্ষু ধর্মবিহারী হয়?”</p>
<p><a class='sc' id='sc2'></a>“এক্ষেত্রে, ভিক্ষু, ভিক্ষু পুঙ্খানুপুঙ্খরূপে সূত্র, গেয়্য, ব্যাকরণ, গাথা, উদান, ইতিবুত্তক, জাতক, অদ্ভুতধর্ম ও বেদল্ল শিক্ষা করে; কিন্তু প্রজ্ঞার মাধ্যমে সম্পূর্ণ অর্থ জ্ঞাত হয় না। ভিক্ষু, ইহাকে বলা হয়, ‘ভিক্ষু পরিয়ত্তিবহুল কিন্তু ধর্মবিহারী নহে।’</p>
<p><a class='sc' id='sc3'></a>পুনশ্চ, ভিক্ষু, ভিক্ষু যথানুরূপ শ্রুত এবং পরিয়ত্তিধর্ম <span class='add'>(কণ্ঠস্থ বিষয়)</span> বিস্তারিতভাবে অপরের নিকট প্রকাশ করে; কিন্তু প্রজ্ঞার মাধ্যমে সম্পূর্ণ অর্থ জ্ঞাত হয় না। ভিক্ষু, ইহাকে বলা হয়, ‘ভিক্ষু প্রজ্ঞপ্তিবহুল কিন্তু ধর্মবিহারী নহে।’</p>
<p><a class='sc' id='sc4'></a>পুনশ্চ, ভিক্ষু, ভিক্ষু যথানুরূপ শ্রুত এবং পরিয়ত্তিধর্ম বিস্তারিতভাবে অধ্যয়ন করে। কিন্তু প্রজ্ঞার মাধ্যমে সম্পূর্ণ অর্থ জ্ঞাত হয় না। ভিক্ষু, ইহাকে বলা হয়, ‘ভিক্ষু অধ্যয়নবহুল কিন্তু ধর্মবিহারী নহে।’</p>
<p><a class='sc' id='sc5'></a>পুনশ্চ, ভিক্ষু, ভিক্ষু যথানুরূপ শ্রুত এবং পরিয়ত্তিধর্ম মনোযোগের সাথে চিন্তা করে, বিচার করে এবং মনোযোগের সাথে সাবধানে বিবেচনা করে। কিন্তু প্রজ্ঞার মাধ্যমে সম্পূর্ণ অর্থ জ্ঞাত হয় না। ভিক্ষু, ইহাকে বলা হয়, ‘ভিক্ষু বিতর্কবহুল কিন্তু ধর্মবিহারী নহে।’</p>
<p><a class='sc' id='sc6'></a>ভিক্ষু, এক্ষেত্রে ভিক্ষু পুঙ্খানুপুঙ্খনুরূপে সূত্র, গেয়্য, ব্যাকরণ, গাথা, উদান, ইতিবুত্তক, জাতক, অদ্ভুতধর্ম ও বেদল্ল শিক্ষা করে এবং প্রজ্ঞার মাধ্যমে সম্পূর্ণ অর্থ জ্ঞাত হয়। ভিক্ষু, এরূপেই ভিক্ষু ধর্মবিহারী হয়।’</p>
<p><a class='sc' id='sc7'></a>ভিক্ষু, এই প্রকারে আমার দ্বারা পরিয়ত্তিবহুল, প্রজ্ঞপ্তিবহুল, অধ্যয়নবহুল এবং ধর্মবিহারী দেশিত হলো। ভিক্ষু, শাস্তা কর্তৃক শ্রাবকদের হিতের জন্য ও অনুকম্পার জন্য যা করণীয় তা আমার দ্বারা তোমাদের জন্য সম্পাদিত হয়েছে। হে ভিক্ষু, <span class='add'>(দেখ,)</span> এইখানে বৃক্ষ ও শূন্যগৃহ আছে। হে ভিক্ষু, ভাবনা কর। প্রমাদগ্রস্ত হয়ো না; পরে অনুশোচনার দরুন নিজেকে নিজেই ভর্ৎসনা করো না, ইহাই হচ্ছে আমাদের <span class='add'>(সম্যকসম্বুদ্ধগণের)</span> অনুশাসন।”</p>
<p class='end'><a class='sc' id='sc8'></a>দ্বিতীয় ধর্মবিহারী সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
