<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.12' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>বলবর্গ</li>
</ul>
<h1 class='sutta'>৫.১২. কূট সূত্র</h1>
</header>
<p><a class='sc' id='sc1'></a>“হে ভিক্ষুগণ, শৈক্ষ্যবল পাঁচ প্রকার। সেই পাঁচ প্রকার কী কী? যথা : শ্রদ্ধাবল, লজ্জাবল, ঔতাপ্যবল, বীর্যবল এবং প্রজ্ঞাবল। ভিক্ষুগণ এগুলো হচ্ছে পঞ্চ শৈক্ষ্যবল।</p>
<p><a class='sc' id='sc2'></a>ভিক্ষুগণ এই পাঁচ প্রকার শৈক্ষ্যবলের মধ্যে ইহাই অগ্র, ইহাই বন্ধনী এবং ইহাই গ্রন্থি; যথা : প্রজ্ঞাবল। যেমন, ভিক্ষুগণ, চূড়াযুক্ত গৃহের মধ্যে ইহাই অগ্র, ইহাই বন্ধনী এবং ইহাই গ্রন্থি; যথা : কূট বা চূড়া। এরূপেই, ভিক্ষুগণ, এই পাঁচ প্রকার শৈক্ষ্যবলের মধ্যে ইহাই অগ্র, ইহাই বন্ধনী এবং ইহাই গ্রন্থি; যথা : প্রজ্ঞাবল।</p>
<p><a class='sc' id='sc3'></a>তদ্ধেতু, ভিক্ষুগণ, তোমাদের এরূপ শিক্ষা করা কর্তব্য যে ‘আমরা শৈক্ষ্যবল যথা শ্রদ্ধাবল, <span class='add'>(পাপে)</span> লজ্জাবল, <span class='add'>(পাপে)</span> ভয়বল, বীর্যবল এবং প্রজ্ঞাবলের অধিকারী হবো।’</p>
<p><a class='sc' id='sc4'></a>এরূপই, ভিক্ষুগণ, তোমাদের শিক্ষা করা কর্তব্য।”</p>
<p class='end'><a class='sc' id='sc5'></a>কূট সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
