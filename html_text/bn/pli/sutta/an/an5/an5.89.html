<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.89' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>স্থবির বর্গ</li>
</ul>
<h1 class='sutta'>৫.৮৯. প্রথম শৈক্ষ্য সূত্র</h1>
</header>
<p><a class='sc' id='sc1'></a>“হে ভিক্ষুগণ, পঞ্চবিধ ধর্ম শৈক্ষ্য ভিক্ষুর পরিহানির জন্য সংবর্তিত <span class='add'>(চালিত)</span> হয়। পঞ্চ কী কী?</p>
<p><a class='sc' id='sc2'></a>সে কর্মাসক্ত হয়, বাজে আলাপে আসক্ত, নিদ্রার প্রতি আসক্ত, সামাজিক সঙ্গানন্দপ্রিয় এবং সে বিমুক্তচিত্তকে প্রত্যবেক্ষণ করে না। ভিক্ষুগণ, এই পাঁচ প্রকার ধর্ম শৈক্ষ্য ভিক্ষুর পরিহানির জন্য সংবর্তিত <span class='add'>(চালিত)</span> হয়।</p>
<p><a class='sc' id='sc3'></a>হে ভিক্ষুগণ, পঞ্চবিধ ধর্ম শৈক্ষ্য ভিক্ষুর অপরিহানির নিমিত্ত সংবর্তিত হয়। পঞ্চ কী কী?</p>
<p><a class='sc' id='sc4'></a>সে কর্মাসক্ত হয় না, বাজে আলাপে আসক্ত হয় না, নিদ্রার প্রতি আসক্ত হয় না, সামাজিক সঙ্গানন্দপ্রিয় হয় না এবং বিমুক্তচিত্ত প্রত্যবেক্ষণ করে। ভিক্ষুগণ, এই পঞ্চবিধ ধর্ম শৈক্ষ্য ভিক্ষুর অপরিহানীয় নিমিত্ত সংবর্তিত হয়।”</p>
<p class='end'><a class='sc' id='sc5'></a>প্রথম শৈক্ষ্য সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
