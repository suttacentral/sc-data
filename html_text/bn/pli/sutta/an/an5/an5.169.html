<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.169' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>আঘাত বর্গ</li>
</ul>
<h1 class='sutta'>৫.১৬৯. দ্রুত মনোযোগ সূত্র</h1>
</header>
<p><a class='sc' id='sc1'></a>অনন্তর আয়ুষ্মান আনন্দ যেখানে আয়ুষ্মান সারিপুত্র তথায় উপস্থিত হলেন। উপস্থিত হয়ে আয়ুষ্মান সারিপুত্রের সাথে প্রীতি-সম্ভাষণ বিনিময় করলেন। প্রীতি-সম্ভাষণ ও স্মরণীয় বিষয় আলাপান্তে একপাশে উপবেশন করলেন। একপাশে উপবিষ্ট আয়ুষ্মান আনন্দ আয়ুষ্মান সারিপুত্রকে এরূপ বললেন :</p>
<p><a class='sc' id='sc2'></a>“হে আবুসো সারিপুত্র, কিরূপে ভিক্ষু কুশলধর্মে দ্রুত মনোযোগ দেয়, সুগৃহীত গ্রাহী হয়, বহুলরূপে গ্রহণ করে এবং গৃহীত বিষয় ভুলে যায় না?”</p>
<p><a class='sc' id='sc3'></a>“নিঃসন্দেহে, আয়ুষ্মান আনন্দ বহুশ্রুত। এই বিষয়ে আয়ুষ্মান আনন্দই প্রতিভাত করুন।”</p>
<p><a class='sc' id='sc4'></a>“তাহলে, আবুসো সারিপুত্র, শ্রবণ করুন, উত্তমরূপে মনোনিবেশ করুন। আমি ভাষণ করব।”</p>
<p><a class='sc' id='sc5'></a>“হ্যাঁ আবুসো,” বলে আয়ুষ্মান সারিপুত্র আয়ুষ্মান আনন্দকে প্রত্যুত্তর দিলেন। অতঃপর আয়ুষ্মান আনন্দ এরূপ বললেন :</p>
<p><a class='sc' id='sc6'></a>“এক্ষেত্রে, আবুসো সারিপুত্র, ভিক্ষু অর্থকুশল, ধর্মকুশল, ব্যঞ্জনকুশল, নির্বক্তিকুশল এবং পূর্বাপরকুশল হয়। এরূপে, আবুসো সারিপুত্র, ভিক্ষু দ্রুত কুশলধর্মে দ্রুত মনোযোগ দেয়, সুগৃহীত গ্রাহী হয়, বহুলরূপে গ্রহণ করে এবং গৃহীত বিষয় ভুলে যায় না।”</p>
<p><a class='sc' id='sc7'></a>“আশ্চর্য আবুসো, অদ্ভুত আবুসো, কত উত্তমরূপেই না ইহা আয়ুষ্মান আনন্দ কর্তৃক সুভাষিত হয়েছে। আমরা এই পঞ্চবিধ ধর্মে আয়ুষ্মান আনন্দকে সমৃদ্ধরূপেই ধারণ করছি, ‘আয়ুষ্মান আনন্দ অর্থকুশল, ধর্মকুশল, ব্যঞ্জনকুশল, নির্বক্তিকুশল এবং পূর্বাপরকুশল।”</p>
<p class='end'><a class='sc' id='sc8'></a>দ্রুত মনোযোগ সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
