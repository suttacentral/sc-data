<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.88' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>স্থবির বর্গ</li>
</ul>
<h1 class='sutta'>৫.৮৮. স্থবির সূত্র</h1>
</header>
<p><a class='sc' id='sc1'></a>“হে ভিক্ষুগণ, পঞ্চবিধ ধর্মে সমৃদ্ধ স্থবির ভিক্ষু বহুজনের অহিত, বহুজনের অসুখে, বহুজনের অনর্থে এবং দেবমনুষ্যদের অহিত ও দুঃখে প্রতিপন্ন হয়। পঞ্চ কী কী?</p>
<p><a class='sc' id='sc2'></a>স্থবির বহুরাত্রি পারকারী ও দীর্ঘদিন ধরে প্রব্রজিত হয়; সে সুপরিচিত ও যশস্বী হয় এবং বহু গৃহী ও প্রব্রজিত তার অনুসারী হয়; সে চীবর, পিণ্ডপাত, শয্যাসন ও গ্লান-প্রত্যয়-ভৈষজ্য-পরিষ্কার লাভী হয়; সে বহুশ্রুত, শ্রুতিধর ও শ্রুতিসঞ্চয়ী হয়-যে-সকল ধর্ম আদিকল্যাণ, মধ্যে কল্যাণ, পর্যাবসানে কল্যাণ, সার্থক, সব্যঞ্জক, যা সম্পূর্ণ পরিপূর্ণ, পরিশুদ্ধ ব্রহ্মচর্যের ঘোষণা করে সেরূপ বহু ধর্মোপদেশ তার শ্রুত, ধৃত, কণ্ঠস্থ মনের দ্বারা প্রত্যক্ষকৃত হয়; কিন্তু দৃষ্টি দ্বারা উত্তমরূপে প্রতিবিদ্ধ হয় না, সে মিথ্যাদৃষ্টি ও বিপরীত দর্শনকারী হয়। সে বহুজনকে সদ্ধর্ম হতে বিচ্যুত করে অসদ্ধর্মে প্রতিষ্ঠিত করায়। যদ্যপি স্থবির ভিক্ষু বহুরাত্রি পারকারী ও দীর্ঘদিন ধরে প্রব্রজিত, তাই তাকে তারা <span class='add'>(গৃহী ও প্রব্রজিতরা)</span> অনুকরণ করে। যদ্যপি স্থবির ভিক্ষু সুপরিচিত ও যশস্বী এবং বহু গৃহী ও প্রব্রজিত তার অনুসারী, তাই তাকে তারা <span class='add'>(গৃহী ও প্রব্রজিতরা)</span> অনুকরণ করে। যদ্যপি স্থবির ভিক্ষু চীবর, পিণ্ডপাত, শয্যাসন, ও গ্লান-প্রত্যয়-ভৈষজ্য-পরিষ্কার লাভী, তাই তাকে তারা <span class='add'>(গৃহী ও প্রব্রজিতরা)</span> অনুকরণ করে। যদ্যপি স্থবির ভিক্ষু বহুশ্রুত, শ্রুতিধর ও শ্রুতিসঞ্চয়ী তাই তাকে তারা <span class='add'>(গৃহী ও প্রব্রজিতরা)</span> অনুকরণ করে। ভিক্ষুগণ, এই পঞ্চবিধ ধর্মে সমৃদ্ধ স্থবির ভিক্ষু বহুজনের অহিত, বহুজনের অসুখে, বহুজনের অনর্থে এবং দেবমনুষ্যদের অহিত ও দুঃখে প্রতিপন্ন হয়।</p>
<p><a class='sc' id='sc3'></a>হে ভিক্ষুগণ, পঞ্চবিধ ধর্মে সমৃদ্ধ স্থবির ভিক্ষু বহুজনের হিতে, বহুজনের সুখে, বহুজনের মঙ্গলে এবং দেবমনুষ্যের হিত ও সুখে প্রতিপন্ন হয়। পঞ্চ কী কী?</p>
<p><a class='sc' id='sc4'></a>স্থবির বহুরাত্রি পারকারী ও দীর্ঘদিন ধরে প্রব্রজিত হয়, সে সুপরিচিত ও যশস্বী হয় এবং বহু গৃহী ও প্রব্রজিত তার অনুসারী হয়, সে চীবর, পিণ্ডপাত, শয্যাসন, ও গ্লান-প্রত্যয়-ভৈষজ্য-পরিষ্কার লাভী হয়; সে বহুশ্রুত, শ্রুতিধর ও শ্রুতিসঞ্চয়ী হয়-যে-সকল ধর্ম আদিকল্যাণ, মধ্যে কল্যাণ, পর্যাবসানে কল্যাণ, সার্থক, সব্যঞ্জক, যা সম্পূর্ণ পরিপূর্ণ, পরিশুদ্ধ ব্রহ্মচর্যের ঘোষণা করে সেরূপ বহু ধর্মোপদেশ তার শ্রুত, ধৃত, কণ্ঠস্থ মনের দ্বারা প্রত্যক্ষকৃত ও দৃষ্টি দ্বারা উত্তমরূপে সুপ্রতিবিদ্ধ হয়; সে সম্যক দৃষ্টিসম্পন্ন ও যথাযথ দর্শনকারী হয়। সে বহুজনকে অসদ্ধর্ম হতে চ্যুত করে সদ্ধর্মে প্রতিষ্ঠিত করায়। যদ্যপি স্থবির ভিক্ষু বহুরাত্রি পারকারী ও দীর্ঘদিন ধরে প্রব্রজিত, তাই তাকে তারা <span class='add'>(গৃহী ও প্রব্রজিতরা)</span> অনুকরণ করে। যদ্যপি স্থবির ভিক্ষু সুপরিচিত ও যশস্বী এবং বহুগৃহী ও প্রব্রজিত তার অনুসারী, তাই তাকে তারা <span class='add'>(গৃহী ও প্রব্রজিতরা)</span> অনুকরণ করে। যদ্যপি স্থবির ভিক্ষু চীবর, পিণ্ডপাত, শয্যাসন ও গ্লান-প্রত্যয়-ভৈষজ্য-পরিষ্কার লাভী, তাই তাকে তারা <span class='add'>(গৃহী ও প্রব্রজিতরা)</span> অনুকরণ করে। যদ্যপি স্থবির ভিক্ষু বহুশ্রুত, শ্রুতিধর ও শ্রুতিসঞ্চয়ী তাই তাকে তারা <span class='add'>(গৃহী ও প্রব্রজিতরা)</span> অনুকরণ করে। ভিক্ষুগণ, এই পঞ্চবিধ ধর্মে সমৃদ্ধ স্থবির ভিক্ষু বহুজনের হিতে, বহুজনের সুখে, বহুজনের মঙ্গলে এবং দেব মনুষ্যের হিত ও সুখে প্রতিপন্ন হয়।”</p>
<p class='end'><a class='sc' id='sc5'></a>স্থবির সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
