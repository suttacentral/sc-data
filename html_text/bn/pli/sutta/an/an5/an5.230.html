<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.230' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>দীর্ঘ-পর্যটন বর্গ</li>
</ul>
<h1 class='sutta'>৫.২৩০. দ্বিতীয় কৃষ্ণসাপ সূত্র</h1>
</header>
<p><a class='sc' id='sc1'></a>“হে ভিক্ষুগণ, কৃষ্ণসাপে পঞ্চবিধ আদীনব আছে। পঞ্চবিধ কী কী? যথা :</p>
<p><a class='sc' id='sc2'></a>কৃষ্ণসর্প ক্রোধী, দোষান্বেষণকারী, ভয়ানক বিষাক্ত, দ্বিধাবিভক্ত জিহ্বাসম্পন্ন এবং মিত্রের প্রতি দুরভিসন্ধিপূর্ণ হয়। ভিক্ষুগণ, কৃষ্ণসাপে এই পঞ্চবিধ আদীনব আছে। ঠিক তদ্রূপ, ভিক্ষুগণ, স্ত্রীলোকের পাঁচ প্রকার আদীনব আছে। পাঁচ প্রকার কী কী? যথা :</p>
<p><a class='sc' id='sc3'></a>স্ত্রীলোক ক্রোধী, দোষান্বেষণকারী, ভয়ানক বিষাক্ত, দ্বিধাবিভক্ত জিহ্বাসম্পন্ন এবং মিত্রের প্রতি দুরভিসন্ধিপূর্ণ হয়। তথায়, ভিক্ষুগণ, স্ত্রীলোকের ভয়ানক বিষাক্ততা হচ্ছে-স্ত্রীলোক অধিকাংশ ক্ষেত্রে তীব্র রাগসম্পন্ন। তথায়, ভিক্ষুগণ, স্ত্রীলোকের দ্বিধাবিভক্ত জিহ্বাসম্পন্নতা হচ্ছে-স্ত্রীলোক অধিকাংশ ক্ষেত্রে পিশুন বাক্য <span class='add'>(বিদ্বেষপূর্ণ বাক্য)</span> পূর্ণ। তথায়, ভিক্ষুগণ, স্ত্রীলোকের মিত্রের প্রতি দুরভিসন্ধিতা হচ্ছে-স্ত্রীলোক অধিকাংশ ক্ষেত্রে অতিচারিণী। ভিক্ষুগণ, স্ত্রীলোকের এই পাঁচ প্রকার আদীনব আছে।”</p>
<p class='end'><a class='sc' id='sc4'></a>দ্বিতীয় কৃষ্ণসাপ সূত্র সমাপ্ত।</p>
<p class='end'><a class='sc' id='sc5'></a>দীর্ঘ-পর্যটন বর্গ সমাপ্ত।</p>
<p class='uddana'>তস্সুদ্দানং/স্মারক গাথা</p>
<blockquote class='uddanagatha'>
<p><a class='sc' id='sc6'></a>দুই দীর্ঘ-পর্যটন ও দীর্ঘ-অবস্থান সূত্র,<br>
মৎসরী, দুই কুলগামী ও ভোগ্যসম্পদ হলো উক্ত;<br>
মধ্যাহ্নন্তে ভোজন ও দুই কৃষ্ণসাপ সূত্রে বর্গ সমাপ্ত।</p>
</blockquote>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
