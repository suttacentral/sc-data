<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.170' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>আঘাত বর্গ</li>
</ul>
<h1 class='sutta'>৫.১৭০. ভদ্দজি সূত্র</h1>
</header>
<p><a class='sc' id='sc1'></a>একসময় আয়ুষ্মান আনন্দ কৌশাম্বীর ঘোষিতারামে অবস্থান করছিলেন। অনন্তর আয়ুষ্মান ভদ্দজি যেখানে আয়ুষ্মান আনন্দ সেখানে উপস্থিত হলেন। উপস্থিত হয়ে আয়ুষ্মান আনন্দের সাথে প্রীতি-সম্ভাষণ করলেন। প্রীতি-সম্ভাষণ ও স্মরণীয় বিষয় আলাপান্তে একপাশে উপবেশন করলেন। একপাশে উপবিষ্ট আয়ুষ্মান ভদ্দজিকে আয়ুষ্মান আনন্দ এরূপ বললেন :</p>
<p><a class='sc' id='sc2'></a>“হে আবুসো ভদ্দজি, দর্শনের অগ্র বা শ্রেষ্ঠ কী? শ্রবণের অগ্র কী? সুখের অগ্র কী? সংজ্ঞার অগ্র কী? ভবের অগ্র কী?”</p>
<p><a class='sc' id='sc3'></a>“হে আবুসো, ব্রহ্মা আছে। তিনি অভিভূ <span class='add'>(অধিরাজ)</span>, অনভিভূত, সর্বদর্শী ও বশবর্তী। যে সেই ব্রহ্মাদের দর্শন করে; তা হচ্ছে দর্শনের অগ্র।</p>
<p><a class='sc' id='sc4'></a>আবুসো, আভস্বর নামক দেবতারা আছে। যারা সুখের দ্বারা উথলিত ও পরিপূর্ণ। তারা কদাচিৎ কখনো কখনো ‘অহো সুখ! অহো সুখ!’ বলে উলৱ্লাসধ্বনি করে থাকে। যে সেই শব্দ শ্রবণ করে, তা হচ্ছে শব্দের অগ্র।</p>
<p><a class='sc' id='sc5'></a>আবুসো, শুভাকীর্ণ নামক দেবতারা আছে। তারা অত্যন্ত সুখোৎসব করে। ইহা হচ্ছে সুখের মধ্যে অগ্র।</p>
<p><a class='sc' id='sc6'></a>আবুসো, আকিঞ্চন আয়তনে গমনকারী দেবতা আছে। ইহা হচ্ছে সংজ্ঞার মধ্যে অগ্র।</p>
<p><a class='sc' id='sc7'></a>আবুসো, নৈবসংজ্ঞা-না-সংজ্ঞায়তনগামী দেবতা আছে। তা হচ্ছে ভবের মধ্যে অগ্র।”</p>
<p><a class='sc' id='sc8'></a>“যথার্থই কী আয়ুষ্মান ভদ্দজির ভাষণ বহুজনের সাথে তুলনীয়?”</p>
<p><a class='sc' id='sc9'></a>“নিঃসন্দেহে আয়ুষ্মান আনন্দ বহুশ্রুত। এই বিষয় আয়ুষ্মান আনন্দই প্রতিভাত করুন।”</p>
<p><a class='sc' id='sc10'></a>“তাহলে, আবুসো ভদ্দজি, শ্রবণ করুন। উত্তমরূপে মনোনিবেশ করুন। আমি ভাষণ করব।”</p>
<p><a class='sc' id='sc11'></a>‘হ্যাঁ আবুসো,’ বলে আয়ুষ্মান ভদ্দজি আয়ুষ্মান আনন্দকে প্রত্যুত্তর দিলেন। অতঃপর আয়ুষ্মান আনন্দ এরূপ বললেন :</p>
<p><a class='sc' id='sc12'></a>“যেরূপ দর্শনে একজনের অনন্তর আসবাদি ক্ষয় হয়; তা হচ্ছে দর্শনের অগ্র। যেরূপ শ্রবণে একজনের অনন্তর আসবাদির ক্ষয় হয় তা হচ্ছে শ্রবণের অগ্র। যেরূপ সুখীতের অনন্তর আসবসমূহের ক্ষয় হয়; তা হচ্ছে সুখের অগ্র। যেরূপ সংজ্ঞীর অনন্তর আসবসমূহের ক্ষয় হয়; তা হচ্ছে সংজ্ঞার অগ্র। যেরূপ ভূত বা সত্ত্বের অনন্তর আসবসমূহ ক্ষয় হয়; তা হচ্ছে ভবের মধ্যে অগ্র।”</p>
<p class='end'><a class='sc' id='sc13'></a>ভদ্দজি সূত্র সমাপ্ত।</p>
<p class='end'><a class='sc' id='sc14'></a>আঘাত বর্গ সমাপ্ত।</p>
<p class='uddana'>তস্সুদ্দানং/স্মারক গাথা</p>
<blockquote class='uddanagatha'>
<p><a class='sc' id='sc15'></a>দুই আঘাত অপসারণ আর আলোচনা সূত্র,<br>
প্রশ্ন জিজ্ঞাসা, নিরোধ, দোষারোপ ও শীল সূত্র;<br>
দ্রুত মনোযোগ, ভদ্দজিসহ বর্গ হলো সমাপ্ত।</p>
</blockquote>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
