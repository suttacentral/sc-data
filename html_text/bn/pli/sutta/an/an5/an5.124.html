<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.124' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>গ্লান বর্গ</li>
</ul>
<h1 class='sutta'>৫.১২৪. দ্বিতীয় সেবক সূত্র</h1>
</header>
<p><a class='sc' id='sc1'></a>“হে ভিক্ষুগণ, পঞ্চবিধ ধর্মে সমৃদ্ধ রোগীর সেবক অসুস্থকে সেবা করার জন্য উপযুক্ত নয়। পঞ্চ কী কী?</p>
<p><a class='sc' id='sc2'></a>সে ভৈষজ্য প্রস্তুত করতে সক্ষম হয় না, ভৈষজ্য-অভৈষজ্য নির্ণয় করতে না পেরে যা ওষুধ নয় তা প্রদান করে এবং যা ওষুধ তা অপসারিত করে; লোভচিত্তে <span class='add'>(পাওয়ার বাসনায়)</span> রোগী সেবা করে মৈত্রীচিত্তে নহে; পায়খানা, প্রস্রাব, বমি, থুথু, পরিষ্কার করতে অতিশয় ঘৃণা করে এবং রোগীকে যথাসময়ে ধর্মকথার দ্বারা বর্ণনা করতে, প্ররোচিত করতে, সমুত্তেজিত করতে এবং পুলকিত করতে অক্ষম হয়। ভিক্ষুগণ, এই পঞ্চবিধ ধর্মে সমৃদ্ধ রোগীর সেবক অসুস্থকে সেবা করার জন্য উপযুক্ত নয়।</p>
<p><a class='sc' id='sc3'></a>ভিক্ষুগণ, পঞ্চবিধ ধর্মে সমৃদ্ধ রোগীর সেবক অসুস্থকে সেবা করার জন্য উপযুক্ত। পঞ্চ কী কী?</p>
<p><a class='sc' id='sc4'></a>সে ভৈষজ্য প্রস্তুত করতে সক্ষম হয়, ভৈষজ্য-অভৈষজ্য নির্ণয় করে যা ভৈষজ্য নয় তা অপসারিত করে এবং যা ভৈষজ্য তা প্রদান করে; মৈত্রীচিত্তে রোগীকে সেবা করে লোভচিত্তে নহে; পায়খানা, প্রস্রাব, বমি, থুথু পরিষ্কার করতে ঘৃণাবোধ করে না এবং রোগীকে যথাসময়ে ধর্মকথার দ্বারা বর্ণনা করতে, প্ররোচিত করতে, সমুত্তেজিত করতে এবং পুলকিত করতে সক্ষম হয়। ভিক্ষুগণ, এই পঞ্চবিধ ধর্মে সমৃদ্ধ রোগীর সেবক অসুস্থকে সেবা করার জন্য উপযুক্ত।”</p>
<p class='end'><a class='sc' id='sc5'></a>দ্বিতীয় সেবক সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
