<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.187' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>অরণ্য বর্গ</li>
</ul>
<h1 class='sutta'>৫.১৮৭. যথাসন্থতিক সূত্র</h1>
</header>
<p><a class='sc' id='sc1'></a>“হে ভিক্ষুগণ, পাঁচ প্রকার যথাসন্থতিক আছে। পাঁচ প্রকার কী কী?</p>
<p><a class='sc' id='sc2'></a>মূর্খ ও মোহগ্রস্ততাহেতু কেউ কেউ যথাসন্থতিক হয়, পাপেচ্ছা ও ইচ্ছালোলুপবশে কেউ কেউ যথাসন্থতিক হয়, উন্মাদ ও চিত্তবিক্ষেপতার দরুন কেউ কেউ যথাসন্থতিক হয়, বুদ্ধগণ ও বুদ্ধশ্রাবকদের দ্বারা প্রশংসিত বিধায় কেউ কেউ যথাসন্থতিক হয় এবং কেউ কেউ অল্পেচ্ছুতা, সন্তুষ্টি, কঠোর সংযম <span class='add'>(সল্লেখ)</span>, প্রবিবেক এবং এতেই যথেষ্ট, এরূপ সমর্থন করে যথাসন্থতিক হয়।</p>
<p><a class='sc' id='sc3'></a>ভিক্ষুগণ, এই পাঁচ প্রকার যথাসন্থতিক আছে। ভিক্ষুগণ, এই পঞ্চবিধ যথাসন্থতিকদের মধ্যে যে যথাসন্থতিক অল্পেচ্ছুতা, সন্তুষ্টি, কঠোর সংযম, প্রবিবেক এবং এতেই যথেষ্ট, এরূপ সমর্থন করে যথাসন্থতিক হয়, সে-ই পঞ্চ যথাসন্থতিকদের মধ্যে অগ্র, শ্রেষ্ঠ, মোক্ষ, উত্তম ও প্রবর <span class='add'>(পরমোৎকৃষ্ট)</span>।</p>
<p><a class='sc' id='sc4'></a>যেমন, ভিক্ষুগণ, গরু হতে দুধ, দুধ হতে দধি, দধি হতে মাখন, মাখন হতে ঘৃত এবং ঘৃত হতে ঘৃতমণ্ড হয়। আর এ ঘৃতমণ্ডই অগ্র ও সর্বোত্তম হিসাবে বিবেচিত। ঠিক এরূপে, ভিক্ষুগণ, এই পঞ্চ যথাসন্থতিকদের মধ্যে যে যথাসন্থতিক অল্পেচ্ছুতা, সন্তুষ্টি, কঠোর সংযম, প্রবিবেক এবং এতেই যথেষ্ট, এরূপ সমর্থন করে যথাসন্থতিক হয়, সে-ই পঞ্চ যথাসন্থতিকদের মধ্যে অগ্র, শ্রেষ্ঠ, মোক্ষ, উত্তম ও প্রবর।”</p>
<p class='end'><a class='sc' id='sc5'></a>যথাসন্থতিক সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
