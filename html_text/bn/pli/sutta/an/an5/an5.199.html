<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.199' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>ব্রাহ্মণ বর্গ</li>
</ul>
<h1 class='sutta'>৫.১৯৯. কুল সূত্র</h1>
</header>
<p><a class='sc' id='sc1'></a>“হে ভিক্ষুগণ, শীলবান প্রব্রজিতগণ যে কুলে উপস্থিত হয় তথায় মানুষেরা পাঁচটি কারণে বহু পুণ্য প্রসব করে। সেই পাঁচটি কী কী?</p>
<p><a class='sc' id='sc2'></a>হে ভিক্ষুগণ, যেই সময়ে মানুষেরা কুলে উপস্থিতরত শীলবান প্রব্রজিতদের দেখে চিত্ত প্রসাদিত করে। ভিক্ষুগণ, সেই সময়ে সেই কুলে স্বর্গ লাভের সহায়ক পন্থা প্রতিপন্ন হয়।</p>
<p><a class='sc' id='sc3'></a>ভিক্ষুগণ, যেই সময়ে মানুষেরা কুলে উপস্থিতরত শীলবান প্রব্রজিতদের <span class='add'>(শ্রদ্ধা নিবেদনস্বরূপ)</span> প্রত্যুত্থান করে, অভিবাদন করে এবং আসন দেয়। ভিক্ষুগণ, সেই সময়ে সেই কুলে উচ্চ-কুলীনতা লাভের সহায়ক পন্থা প্রতিপন্ন হয়।</p>
<p><a class='sc' id='sc4'></a>ভিক্ষুগণ, যেই সময়ে মানুষেরা কুলে উপস্থিতরত শীলবান প্রব্রজিতদের <span class='add'>(দান দিয়ে)</span> মাৎসর্যমল অপনোদন করে; ভিক্ষুগণ, সেই সময়ে সেই কুলে অত্যন্ত ক্ষমতা লাভের সহায়ক পন্থা প্রতিপন্ন হয়।</p>
<p><a class='sc' id='sc5'></a>ভিক্ষুগণ, যেই সময়ে মানুষেরা কুলে উপস্থিতরত শীলবান প্রব্রজিতদের যথাশক্তি ও যথাবল মতো <span class='add'>(তাদের খাদ্য)</span> অংশে অংশে ভাগ করে দেয়; ভিক্ষুগণ, সেই সময়ে সেই কুলে মহাভোগ লাভের সহায়ক পন্থা প্রতিপন্ন হয়।</p>
<p><a class='sc' id='sc6'></a>ভিক্ষুগণ, যেই সময়ে মানুষেরা কুলে উপস্থিতরত শীলবান প্রব্রজিতদের জিজ্ঞাসা করে, প্রশ্ন করে এবং ধর্মশ্রবণ করে; ভিক্ষুগণ, সেই সময়ে সেই কুলে মহাপ্রজ্ঞা লাভের সহায়ক পন্থা প্রতিপন্ন হয়।</p>
<p><a class='sc' id='sc7'></a>হে ভিক্ষুগণ, শীলবান প্রব্রজিতগণ যে কুলে উপস্থিত হয় তথায় মানুষেরা এই পাঁচটি কারণে বহু পুণ্য প্রসব করে।”</p>
<p class='end'><a class='sc' id='sc8'></a>কুল সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
