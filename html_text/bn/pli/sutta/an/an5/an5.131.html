<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.131' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>রাজা বর্গ</li>
</ul>
<h1 class='sutta'>৫.১৩১. প্রথম চক্রানুবর্তন সূত্র</h1>
</header>
<p><a class='sc' id='sc1'></a>“হে ভিক্ষুগণ, পঞ্চবিধ অঙ্গে সমৃদ্ধ চক্রবর্তী রাজা ধর্মত চক্র চালনা করে। যেই চক্র কোনো মানুষ বা প্রতিপক্ষ শক্রদের দ্বারা প্রবর্তিত হয় না। পঞ্চ কী কী?</p>
<p><a class='sc' id='sc2'></a>এক্ষেত্রে ভিক্ষুগণ, চক্রবর্তী রাজা অর্থজ্ঞ হয়, ধর্মজ্ঞ হয়, মাত্রাজ্ঞ হয়, কালজ্ঞ হয় এবং পরিষদজ্ঞ হয়। ভিক্ষুগণ, এই পঞ্চবিধ অঙ্গে সমৃদ্ধ চক্রবর্তী রাজা ধর্মত চক্র চালনা করে। যেই চক্র কোনো মানুষ বা প্রতিপক্ষ শক্রদের দ্বারা প্রবর্তিত হয় না।</p>
<p><a class='sc' id='sc3'></a>এরূপেই, ভিক্ষুগণ, পঞ্চবিধ ধর্মে সমৃদ্ধ তথাগত অর্হৎ সম্যকসম্বুদ্ধ ধর্মত অনুত্তর ধর্মচক্র প্রবর্তন করে। সেই চক্র জগতে কোনো শ্রমণ, ব্রাহ্মণ, দেবতা, মার কিংবা ব্রাহ্মণের দ্বারা প্রবর্তিত হয় না। পঞ্চ কী কী?</p>
<p><a class='sc' id='sc4'></a>এক্ষেত্রে ভিক্ষুগণ, তথাগত, অর্হৎ সম্যকসম্বুদ্ধ অর্থজ্ঞ, ধর্মজ্ঞ, মনোজ্ঞ, কালজ্ঞ এবং পরিষদজ্ঞ হয়। ভিক্ষুগণ, এই পঞ্চবিধ অঙ্গে সমৃদ্ধ চক্রবর্তী রাজা ধর্মত চক্র চালনা করে। যেই চক্র কোনো মানুষ বা প্রতিপক্ষ শক্রদের দ্বারা প্রবর্তিত হয় না।”</p>
<p class='end'><a class='sc' id='sc5'></a>প্রথম চক্রানুবর্তন সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
