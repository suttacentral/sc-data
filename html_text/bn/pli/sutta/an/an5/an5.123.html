<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.123' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>গ্লান বর্গ</li>
</ul>
<h1 class='sutta'>৫.১২৩. প্রথম সেবক সূত্র</h1>
</header>
<p><a class='sc' id='sc1'></a>“হে ভিক্ষুগণ, পঞ্চবিধ ধর্মে সমৃদ্ধ অসুস্থ ব্যক্তি <span class='add'>(নিজের)</span> অহিতকারী সেবক হয়। পঞ্চ কী কী?</p>
<p><a class='sc' id='sc2'></a>সে ওষুধ দ্বারা নিজেকে চিকিৎসা করে না, চিকিৎসার মাত্রা জানে না, ওষুধ বা ভৈষজ্য সেবন করে না, তার কল্যাণকামী পরিচর্যাকারীর নিকট অসুখ সম্পর্কে এরূপে বিস্তারিত খুলে বলে না যে ‘ইহা গমনকালে গমন করে, আগমনকালে ফিরে আসে এবং স্থিত থাকার সময় স্থিতই হয়।’ সে উৎপন্ন তীব্র, তীক্ষ্ণ, নিদারুণ, পীড়নকর, যন্ত্রণাদায়ক, অমনোজ্ঞ ও প্রাণ হরণকারী শারীরিক দুঃখবেদনা সহিষ্ণু প্রকৃতির ব্যক্তি হয় না। ভিক্ষুগণ, এই পঞ্চ ধর্মে সমৃদ্ধ অসুস্থ ব্যক্তি <span class='add'>(নিজের)</span> অহিতকারী সেবক হয়।</p>
<p><a class='sc' id='sc3'></a>ভিক্ষুগণ, পঞ্চবিধ ধর্মে সমৃদ্ধ অসুস্থ ব্যক্তি <span class='add'>(নিজের)</span> হিতকারী সেবক হয়। পঞ্চ কী কী?</p>
<p><a class='sc' id='sc4'></a>সে ওষুধ দ্বারা নিজেকে চিকিৎসা করে, চিকিৎসার মাত্রা জানে, ভৈষজ্য সেবনকারী হয়, তার কল্যাণকামী পরিচর্যাকারীর নিকট অসুখ সম্পর্কে এরূপে বিস্তারিত খুলে বলে যে ‘ইহা গমনকালে গমন করে, আগমনকালে ফিরে আসে এবং স্থিত থাকার সময় স্থিতই হয়।’ সে উৎপন্ন তীব্র, তীক্ষ্ণ, নিদারুণ, পীড়নকর, যন্ত্রণাদায়ক, অমনোজ্ঞ ও প্রাণ হরণকারী শারীরিক দুঃখবেদনা সহিষ্ণু প্রকৃতির ব্যক্তি হয়। ভিক্ষুগণ, এই পঞ্চবিধ ধর্মে সমৃদ্ধ অসুস্থ ব্যক্তি <span class='add'>(নিজের)</span> হিতকারী সেবক হয়।”</p>
<p class='end'><a class='sc' id='sc5'></a>প্রথম সেবক সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
