<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.130' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>গ্লান বর্গ</li>
</ul>
<h1 class='sutta'>৫.১৩০. বিনাশ সূত্র</h1>
</header>
<p><a class='sc' id='sc1'></a>“হে ভিক্ষুগণ, পাঁচ প্রকার বিনাশ আছে। পাঁচটি কী কী?</p>
<p><a class='sc' id='sc2'></a>জ্ঞাতি বিনাশ, ভোগ বিনাশ, রোগের দ্বারা বিনাশ, শীল বিনাশ এবং দৃষ্টি <span class='add'>(সম্যক)</span> বিনাশ। ভিক্ষুগণ, সত্ত্বগণ জ্ঞাতি বিনাশ, ভোগ বিনাশ, রোগের দ্বারা বিনাশহেতু কায়ভেদে মৃত্যুর পর অপায়-দুর্গতি বিনিপাত নিরয়ে উৎপন্ন হয় না। অধিকন্তু, হে ভিক্ষুগণ, সত্ত্বগণ শীল বিনাশ ও <span class='add'>(সম্যক)</span> দৃষ্টির বিনাশহেতু কায় ভেদে মৃত্যুর পর অপায়-দুর্গতি বিনিপাত নিরয়ে উৎপন্ন হয়। ভিক্ষুগণ, এই পাঁচ প্রকার বিনাশ আছে।</p>
<p><a class='sc' id='sc3'></a>ভিক্ষুগণ, পাঁচ প্রকার সম্পদ আছে। পাঁচ প্রকার কী কী?</p>
<p><a class='sc' id='sc4'></a>জ্ঞাতিসম্পদ, ভোগের সম্পদ, আরোগ্যসম্পদ, শীলসম্পদ এবং <span class='add'>(সম্যক)</span> দৃষ্টিসম্পদ। ভিক্ষুগণ, সত্ত্বগণ জ্ঞাতিসম্পদ, ভোগসম্পদ, আরোগ্যসম্পদহেতু কায়ভেদে মৃত্যুর পর সুগতি স্বর্গলোকে উৎপন্ন হয় না। কিন্তু ভিক্ষুগণ, সত্ত্বগণ শীলসম্পদ ও দৃষ্টিসম্পদহেতু কায়ভেদে মৃত্যুর পর সুগতি স্বর্গলোকে উৎপন্ন হয়। হে ভিক্ষুগণ, এই পাঁচ প্রকার সম্পদ আছে।”</p>
<p class='end'><a class='sc' id='sc5'></a>বিনাশ সূত্র সমাপ্ত।</p>
<p class='end'><a class='sc' id='sc6'></a>গ্লান বর্গ সমাপ্ত।</p>
<p class='uddana'>তস্সুদ্দানং/স্মারক গাথা</p>
<blockquote class='uddanagatha'>
<p><a class='sc' id='sc7'></a>গ্লান, স্মৃতি, দুই সেবক আর অল্পায়ু সূত্র;<br>
বপকাস, শ্রামণ্যসুখ, বিক্ষুব্ধ, বিনাশ সূত্র,<br>
দশ সূত্র সহযোগে গ্লান বর্গ হলো সমাপ্ত।</p>
</blockquote>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
