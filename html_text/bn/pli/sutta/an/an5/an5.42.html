<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.42' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>মুণ্ডরাজ বর্গ</li>
</ul>
<h1 class='sutta'>৫.৪২. সৎপুরুষ সূত্র</h1>
</header>
<p><a class='sc' id='sc1'></a>‘হে ভিক্ষুগণ, যখন পরিবারে সৎপুরুষ জন্মগ্রহণ করে তা বহুজনের মঙ্গল, হিত ও সুখের কারণ হয়। তা মাতাপিতাদের মঙ্গল, হিত ও সুখের কারণ হয়। পুত্র-স্ত্রীর মঙ্গল, হিত ও সুখের কারণ হয়। দাস, শ্রমিক ও লোকদের মঙ্গল, হিত ও সুখের কারণ হয়। মিত্র-অমাত্যদের মঙ্গল, হিত ও সুখের কারণ হয় এবং শ্রমণ-ব্রাহ্মণদের মঙ্গল, হিত ও সুখের কারণ হয়।</p>
<p><a class='sc' id='sc2'></a>যেমন ভিক্ষুগণ, উত্তমরূপে বৃষ্টিপাত হলে তা সকল প্রকার শস্যের পরিপক্কতা আনয়ন করে। যা বহুজনের মঙ্গল, হিত ও সুখের কারণ হয়। ঠিক তদ্রূপ, ভিক্ষুগণ, যখন পরিবারে কোনো সৎপুরুষ জন্মগ্রহণ করে তা বহুজনের মঙ্গল, হিত ও সুখের কারণ হয়।”</p>
<blockquote class='gatha'>
<p><a class='sc' id='sc3'></a>‘সৎপুরুষ আছে যত জগৎ কান্তারে,<br>
বহুজনের তরে ধন অন্বেষণ করে।<br>
বহুশ্রুত, ধার্মিক সেতো যশস্বী সর্বথা,<br>
সেরূপ ধর্মাচারীকে করে রক্ষা দেবতা।<br>
ধর্মে কর্মে হয় সে নিপুণ অতিশয়,<br>
ধর্মেতে হয় স্থিত আর শীলাচারময়।<br>
সত্যবাদী, ধর্মভীরু, পুণ্যেতে মতি তার,<br>
জম্বুনদ স্বর্ণ তুল্য সে পুণ্যপুরুষ সার;<br>
ত্রিলোকেতে আছে কে দোষ দিবার তাহার।<br>
দেবগণ আছে যত করে প্রশংসা,<br>
ব্রহ্মারাও করে তাকে নন্দিত সদা।”</p>
</blockquote>
<p class='end'><a class='sc' id='sc4'></a>সৎপুরুষ সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
