<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.69' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>সংজ্ঞা বর্গ</li>
</ul>
<h1 class='sutta'>৫.৬৯. নির্বেদ সূত্র</h1>
</header>
<p><a class='sc' id='sc1'></a>“হে ভিক্ষুগণ, এই পাঁচটি বিষয় ভাবিত ও বহুলীকৃত হলে তা একান্তরূপে নির্বেদের জন্য, বিরাগের জন্য, নিরোধের জন্য, উপশমের জন্য, অভিজ্ঞার জন্য, সম্বোধির জন্য এবং নির্বাণের জন্যই সংবর্তিত বা পরিচালিত হয়।</p>
<p><a class='sc' id='sc2'></a>সেই পাঁচটি কী কী? যথা : ভিক্ষুগণ, এক্ষেত্রে, ভিক্ষু কায়ের প্রতি অশুভানুদর্শী হয়ে অবস্থান করে; আহারে প্রতিকূল-সংজ্ঞী হয়; সর্বলোকে অনভিরতিসংজ্ঞী হয়; সর্ব সংস্কারে অনিত্যানুদর্শী হয় এবং মরণ-সংজ্ঞা দ্বারা তার আধ্যাত্মভাব সুপ্রতিষ্ঠিত হয়। ভিক্ষুগণ, এই পাঁচটি বিষয় ভাবিত ও বহুলীকৃত হলে তা একান্তরূপে নির্বেদের জন্য, বিরাগের জন্য, নিরোধের জন্য, উপশমের জন্য, অভিজ্ঞার জন্য, সম্বোধির জন্য এবং নির্বাণের জন্যই সংবতিত বা পরিচালিত হয়।”</p>
<p class='end'><a class='sc' id='sc3'></a>নির্বেদ সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
