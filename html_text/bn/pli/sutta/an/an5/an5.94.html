<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.94' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>ককুধ বর্গ</li>
</ul>
<h1 class='sutta'>৫.৯৪. সুখবিহার সূত্র</h1>
</header>
<p><a class='sc' id='sc1'></a>“হে ভিক্ষুগণ, পাঁচ প্রকার সুখবিহার বা অবস্থান আছে। পাঁচ প্রকার কী কী?</p>
<p><a class='sc' id='sc2'></a>ভিক্ষুগণ, এক্ষেত্রে ভিক্ষু কামসম্পর্ক হতে বিবিক্ত হয়ে এবং অকুশল-চিন্তা হতে বিচ্ছিন্ন হয়ে সবির্তক সবিচার ও বিবেকজ প্রীতি-সুখমণ্ডিত প্রথম ধ্যান লাভ করে অবস্থান করে। বির্তক-বিচারের উপশমে আধ্যাত্মিক সম্প্রসাদী, চিত্তের একীভাব আনয়নকারী বির্তক-বিচারাতীত সমাধিজ প্রীতি-সুখমণ্ডিত দ্বিতীয় ধ্যান অধিগত করে অবস্থান করে। সে প্রীতির প্রতিও বিরাগী হয়ে উপেক্ষার ভাবে অবস্থান করে, স্মৃতিমান ও সম্প্রজ্ঞাত হয়ে স্বচিত্তে <span class='add'>(প্রীতিনিরপেক্ষ)</span> সুখ অনুভব করে; যেই অবস্থাকে আর্যগণ ‘উপেক্ষাসম্পন্ন, স্মৃতিমান ও সুখবিহারী’ আখ্যা দেন সেই তৃতীয় ধ্যান লাভ করে বিচরণ করে। সর্ববিধ দৈহিক সুখ-দুঃখ পরিত্যাগ করে পূর্বেই সৌমনস্য-দৌর্মনস্য <span class='add'>(মনের হর্ষ-বিষাদ)</span> অস্তমিত করে নাদুঃখ-নাসুখ, উপেক্ষা ও স্মৃতি দ্বারা পরিশুদ্ধ চিত্তে চতুর্থ ধ্যান লাভ করে অবস্থান করে এবং সে আসবরাশি ক্ষয় করে অনাসব ও ইহজীবনেই স্বয়ং অভিজ্ঞা দ্বারা চিত্তবিমুক্তি ও প্রজ্ঞাবিমুক্তি সাক্ষাৎ করে, অধিগত করে অবস্থান করে। ভিক্ষুগণ, এই পাঁচ প্রকার হচ্ছে সুখবিহার।”</p>
<p class='end'><a class='sc' id='sc3'></a>সুখবিহার সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
