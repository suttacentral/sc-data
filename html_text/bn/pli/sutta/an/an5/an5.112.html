<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.112' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>অন্ধকবিন্দ বর্গ</li>
</ul>
<h1 class='sutta'>৫.১১২. পশ্চাদ্গামী শ্রমণ সূত্র</h1>
</header>
<p><a class='sc' id='sc1'></a>“হে ভিক্ষুগণ, পঞ্চবিধ ধর্মে সমৃদ্ধ পশ্চাদ্গামী শ্রমণ গ্রহণযোগ্য হয় না। পঞ্চ কী কী?</p>
<p><a class='sc' id='sc2'></a>সে অতি দূরে কিংবা অতি নিকটে গমন করে, সে পিণ্ডপাত্র পরিপূর্ণরূপে গ্রহণ করে না, সীমাতিক্রান্ত অপরাধ প্রদর্শনকালেও সংযত হয় না, ভাষণকারীর কথা বলার সময় মধ্যপথে বাধা দেয় এবং সে দুষ্প্রাজ্ঞ, স্থূলবুদ্ধি ও নির্বোধ হয়। ভিক্ষুগণ, এই পঞ্চ ধর্মে সমৃদ্ধ পশ্চাদ্গামী শ্রমণ গ্রহণযোগ্য হয় না।</p>
<p><a class='sc' id='sc3'></a>ভিক্ষুগণ, পঞ্চবিধ ধর্মে সমৃদ্ধ পশ্চাদ্গামী শ্রমণ গ্রহণযোগ্য হয়। পঞ্চ কী কী?</p>
<p><a class='sc' id='sc4'></a>সে অতিদূরে কিংবা অতি নিকটে গমন করে না, সে পিণ্ডপাত পরিপূর্ণরূপে গ্রহণ করে, সীমাতিক্রান্ত অপরাধ প্রদর্শনকালে সংযত হয়, ভাষণকারীর কথা বলার সময় মধ্যপথে বাধা দেয় না এবং সে স্থূলবুদ্ধি ও নির্বোধ না হয়ে প্রজ্ঞাবান হয়। ভিক্ষুগণ, এই পঞ্চ ধর্মে সমৃদ্ধ পশ্চাদ্গামী শ্রমণ গ্রহণযোগ্য হয়।”</p>
<p class='end'><a class='sc' id='sc5'></a>পশ্চাদ্গামী শ্রমণ সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
