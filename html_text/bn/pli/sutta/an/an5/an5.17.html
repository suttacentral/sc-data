<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.17' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>বলবর্গ</li>
</ul>
<h1 class='sutta'>৫.১৭. প্রথম হিত সূত্র</h1>
</header>
<p><a class='sc' id='sc1'></a>“হে ভিক্ষুগণ, পঞ্চবিধ ধর্মে সমৃদ্ধ ভিক্ষু আত্মহিতে প্রতিপন্ন হয়, পরহিতে নহে। সেই পাঁচ প্রকার ধর্ম কী কী?</p>
<p><a class='sc' id='sc2'></a>ভিক্ষুগণ, এক্ষেত্রে ভিক্ষু নিজে শীলসম্পন্ন হয়, কিন্তু অপরকে শীল পালনে উদ্বুদ্ধ বা প্ররোচিত করে না। নিজে সমাধিসম্পন্ন হয়, কিন্তু অপরকে সমাধি লাভে উদ্বুদ্ধ করে না। নিজে প্রজ্ঞাসম্পন্ন হয়, কিন্তু অপরকে প্রজ্ঞাসম্পন্ন হতে উদ্বুদ্ধ করে না। নিজে বিমুক্তিসম্পন্ন হয়, কিন্তু অপরকে বিমুক্তিসম্পন্ন হতে উদ্বুদ্ধ করে না। নিজে বিমুক্তি-জ্ঞানদর্শনসম্পন্ন হয়, কিন্তু অপরকে বিমুক্তি-জ্ঞানদর্শনসম্পন্ন হতে উদ্বুদ্ধ করে না।</p>
<p><a class='sc' id='sc3'></a>হে ভিক্ষুগণ, এই পঞ্চবিধ ধর্মে সমৃদ্ধ ভিক্ষু আত্মহিতে প্রতিপন্ন হয়, পরহিতে নহে।”</p>
<p class='end'><a class='sc' id='sc4'></a>প্রথম হিত সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
