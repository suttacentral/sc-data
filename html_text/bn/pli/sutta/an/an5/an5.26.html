<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.26' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>পঞ্চাঙ্গিক বর্গ</li>
</ul>
<h1 class='sutta'>৫.২৬. বিমুক্তায়তন সূত্র</h1>
</header>
<p><a class='sc' id='sc1'></a>“হে ভিক্ষুগণ, পাঁচ প্রকার বিমুক্ত-আয়তন আছে, যে বিষয়ে অপ্রমত্ত, আগ্রহশীল ও দৃঢ়প্রতিজ্ঞ হয়ে অবস্থানকারী ভিক্ষুর অবিমুক্তচিত্ত বিমুক্ত হয়; অপরিক্ষীণ আসবসমূহ পরিক্ষয় হয় এবং অলব্ধ অনুত্তর যোগক্ষেম অধিগত হয়।</p>
<p><a class='sc' id='sc2'></a>সেই পাঁচ প্রকার বিমুক্ত-আয়তন কী কী? ভিক্ষুগণ, এক্ষেত্রে ভিক্ষুকে শাস্তা বা অন্য গুরুস্থানীয় সব্রহ্মচারী ধর্মদেশনা করেন। যতদূর পর্যন্ত ভিক্ষুগণ, সেই ভিক্ষুকে শাস্তা বা অন্য গুরুস্থানীয় সব্রহ্মচারী ধর্মদেশনা করেন; ঠিক ততদূর পর্যন্ত সে সেই ধর্মের অর্থ অভিজ্ঞাত হয় এবং ধর্ম অভিজ্ঞাত হয়। তার অর্থ ও ধর্ম অভিজ্ঞাতহেতু প্রমোদিত ভাব উৎপন্ন হয়। প্রমোদিত ভাব উৎপন্নহেতু প্রীতি উৎপন্ন হয়। প্রীতি উৎপন্নহেতু কায় প্রশান্ত হয়। প্রশান্তকায়ে সুখ উপলব্ধ হয় এবং সুখীজন চিত্ত-সমাধি প্রাপ্ত হয়। ভিক্ষুগণ, ইহা হচ্ছে প্রথম বিমুক্ত-আয়তন, যাতে অপ্রমত্ত, আগ্রহশীল ও দৃঢ়প্রতিজ্ঞ হয়ে অবস্থানকারী ভিক্ষুর অবিমুক্তচিত্ত বিমুক্ত হয়; অপরিক্ষীণ আসবসমূহ পরিক্ষয় হয় এবং অলব্ধ অনুত্তর যোগক্ষেম অধিগত হয়।</p>
<p><a class='sc' id='sc3'></a>পুনশ্চ, ভিক্ষুগণ, ভিক্ষুকে শাস্তা বা অন্য গুরুস্থানীয় সব্রহ্মচারী ধর্মদেশনা করেন না, কিন্তু তিনি নিজে যা শুনেছেন এবং হৃদয়স্থ করেছেন তা অন্যদের বিস্তারিতভাবে দেশনা করেন। যতদূর পর্যন্ত, ভিক্ষুগণ, ভিক্ষু অপরের নিকট যথানুরূপ শ্রুত ও হৃদয়স্থ ধর্ম বিস্তারিতভাবে দেশনা করে; ঠিক ততদূর পর্যন্ত সে সেই ধর্মের অর্থ অভিজ্ঞাত হয় এবং ধর্ম অভিজ্ঞাত হয়। তার অর্থ ও ধর্ম অভিজ্ঞাতহেতু প্রমোদিত ভাব উৎপন্ন হয়। প্রমোদিত ভাব উৎপন্নহেতু প্রীতি উৎপন্ন হয়। প্রীতি উৎপন্নহেতু কায় প্রশান্ত হয়। প্রশান্তকায়ে সুখ উপলব্ধ হয় এবং সুখীজন চিত্ত-সমাধি প্রাপ্ত হয়। ভিক্ষুগণ, ইহা হচ্ছে দ্বিতীয় বিমুক্ত-আয়তন, যাতে অপ্রমত্ত, আগ্রহশীল ও দৃঢ়প্রতিজ্ঞ হয়ে অবস্থানকারী ভিক্ষুর অবিমুক্তচিত্ত বিমুক্ত হয়; অপরিক্ষীণ আসবসমূহ পরিক্ষয় হয় এবং অলব্ধ অনুত্তর যোগক্ষেম অধিগত হয়।</p>
<p><a class='sc' id='sc4'></a>পুনশ্চ, ভিক্ষুগণ, ভিক্ষুকে শাস্তা বা অন্য গুরুস্থানীয় সব্রহ্মচারী ধর্মদেশনা করেন না এবং সেও অপরের নিকট যথানুরূপ শ্রুত এবং হৃদয়স্থ ধর্ম বিস্তারিতভাবে দেশনা করে না; অধিকন্তু, সে যথানুরূপ শ্রুত এবং হৃদয়স্থ ধর্ম বিস্তারিতভাবে স্বাধ্যয়ন করে। যতদূর পর্যন্ত, ভিক্ষুগণ, ভিক্ষু যথানুরূপ শ্রুত এবং হৃদয়স্থ ধর্ম বিস্তারিতভাবে স্বাধ্যয়ন করে; ঠিক ততদূর পর্যন্ত সে সেই ধর্মের অর্থ অভিজ্ঞাত হয় এবং ধর্ম অভিজ্ঞাত হয়। তার অর্থ ও ধর্ম অভিজ্ঞাতহেতু প্রমোদিত ভাব উৎপন্ন হয়। প্রমোদিত ভাব উৎপন্নহেতু প্রীতি উৎপন্ন হয়। প্রীতি উৎপন্নহেতু কায় প্রশান্ত হয়। প্রশান্ত কায়ে সুখ উপলব্ধ হয় এবং সুখীজন চিত্ত-সমাধি প্রাপ্ত হয়। ভিক্ষুগণ, ইহা হচ্ছে তৃতীয় বিমুক্ত-আয়তন, যাতে অপ্রমত্ত, আগ্রহশীল ও দৃঢ়প্রতিজ্ঞ হয়ে অবস্থানকারী ভিক্ষুর অবিমুক্তচিত্ত বিমুক্ত হয়; অপরিক্ষীণ আসবসমূহ পরিক্ষয় হয় এবং অলব্ধ অনুত্তর যোগক্ষেম অধিগত হয়।</p>
<p><a class='sc' id='sc5'></a>পুনশ্চ, ভিক্ষুগণ, ভিক্ষুকে শাস্তা বা অন্য গুরুস্থানীয় সব্রহ্মচারী ধর্মদেশনা করেন না। সেও অপরের নিকট যথানুরূপ শ্রুত এবং হৃদয়স্থ ধর্ম বিস্তারিতভাবে দেশনা করে না; এবং যথানুরূপ শ্রুত ও হৃদয়স্থ ধর্ম বিস্তারিতভাবে অধ্যয়নও করে না। অধিকন্তু, সে যথানুরূপ শ্রুত, হৃদয়স্থ ধর্ম চিত্তের দ্বারা অনুবির্তক ও বিচার করে এবং মনের দ্বারা উত্তমরূপে বিবেচনা করে। যতদূর পর্যন্ত ভিক্ষুগণ, ভিক্ষু যথানুরূপ শ্রুত ও হৃদয়স্থ ধর্ম চিত্তের দ্বারা অনুবির্তক ও বিচার করে এবং মনের দ্বারা উত্তমরূপে বিবেচনা করে; ঠিক ততদূর পর্যন্ত সে সেই ধর্মের অর্থ অভিজ্ঞাত হয় এবং ধর্ম অভিজ্ঞাত হয়। তার অর্থ ও ধর্ম অভিজ্ঞাতহেতু প্রমোদিত ভাব উৎপন্ন হয়। প্রমোদিত ভাব উৎপন্নহেতু প্রীতি উৎপন্ন হয়। প্রীতি উৎপন্নহেতু কায় প্রশান্ত হয়। প্রশান্তকায়ে সুখ উপলব্ধ হয় এবং সুখীজন চিত্ত-সমাধি প্রাপ্ত হয়। ভিক্ষুগণ, ইহা হচ্ছে চতুর্থ বিমুক্ত-আয়তন, যাতে অপ্রমত্ত আগ্রহশীল ও দৃঢ়প্রতিজ্ঞ হয়ে অবস্থানকারী ভিক্ষুর অবিমুক্তচিত্ত বিমুক্ত হয়; অপরিক্ষীণ আসবসমূহ পরিক্ষয় হয় এবং অলব্ধ অনুত্তর যোগক্ষেম অধিগত হয়।</p>
<p><a class='sc' id='sc6'></a>পুনশ্চ, ভিক্ষুগণ, ভিক্ষুকে শাস্তা বা অন্য গুরুস্থানীয় সব্রহ্মচারী ধর্মদেশনা করেন না। সেও অপরের নিকট যথানুরূপ শ্রুত এবং হৃদয়স্থ ধর্ম বিস্তারিতভাবে দেশনা করে না; এবং যথানুরূপ শ্রুত ও হৃদয়স্থ ধর্ম বিস্তারিতভাবে অধ্যয়নও করে না। সে যথানুরূপ শ্রুত ও হৃদয়স্থ ধর্ম চিত্তের দ্বারা অনুবির্তক ও বিচার করে না এবং মনের দ্বারা উত্তরূপে বিবেচনাও করে না। অধিকন্তু, তার দ্বারা অন্যতর সমাধি-নিমিত্ত সুগৃহীত হয়, উত্তমরূপে মননকৃত হয়, উত্তমরূপে উপধারিত হয় এবং প্রজ্ঞার দ্বারা সুপ্রতিবিদ্ধ হয়। যতদূর পর্যন্ত, ভিক্ষুগণ, ভিক্ষুর দ্বারা অন্যতর সমাধি-নিমিত্ত সুগৃহীত হয়, উত্তমরূপে মননকৃত হয়, উত্তমরূপে উপধারিত হয় এবং প্রজ্ঞার দ্বারা সুপ্রতিবিদ্ধ হয়; ঠিক ততদূর পর্যন্ত সেই ধর্মের অর্থ ও ধর্ম অভিজ্ঞাত হয়। তার অর্থ ও ধর্ম অভিজ্ঞাতহেতু প্রমোদিত ভাব উৎপন্ন হয়। প্রমোদিত ভাব উৎপন্নহেতু প্রীতি উৎপন্ন হয়। প্রীতি উৎপন্নহেতু কায় প্রশান্ত হয়। প্রশান্ত কায়ে সুখ উপলব্ধ হয় এবং সুখীজন চিত্ত-সমাধি প্রাপ্ত হয়। ভিক্ষুগণ, ইহা হচ্ছে পঞ্চম বিমুক্ত-আয়তন, যাতে অপ্রমত্ত আগ্রহশীল ও দৃঢ়প্রতিজ্ঞ হয়ে অবস্থানকারী ভিক্ষুর অবিমুক্তচিত্ত বিমুক্ত হয়; অপরিক্ষীণ আসবসমূহ পরিক্ষয় হয় এবং অলব্ধ অনুত্তর যোগক্ষেম অধিগত হয়।</p>
<p><a class='sc' id='sc7'></a>হে ভিক্ষুগণ, এই সমস্ত হচ্ছে পাঁচ প্রকার বিমুক্ত-আয়তন। যে বিষয়ে অপ্রমত্ত আগ্রহশীল ও দৃঢ়প্রতিজ্ঞ হয়ে অবস্থানকারী ভিক্ষুর অবিমুক্তচিত্ত বিমুক্ত হয়; অপরিক্ষীণ আসবসমূহ পরিক্ষয় হয় এবং অলব্ধ অনুত্তর যোগক্ষেম অধিগত হয়।”</p>
<p class='end'><a class='sc' id='sc8'></a>বিমুক্ত-আয়তন সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
