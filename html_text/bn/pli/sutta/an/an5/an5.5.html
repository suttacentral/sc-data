<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.5' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>শৈক্ষ্যবল বর্গ</li>
</ul>
<h1 class='sutta'>৫.৫. শিক্ষা সূত্র</h1>
</header>
<p><a class='sc' id='sc1'></a>“হে ভিক্ষুগণ, যদি কোনো ভিক্ষু বা ভিক্ষুণী প্রজ্ঞাপ্ত শিক্ষাপদসমূহ পরিত্যাগ করে হীন গৃহীজীবনে প্রত্যাবর্তন করে, তাহলে ইহজীবনেই ধর্মীয় দৃষ্টিকোণ হতে আত্ম-দোষারোপ ও নিন্দার জন্য পঞ্চবিধ বিষয় তার নিকট উপস্থিত হয়। সেই পাঁচ প্রকার কী কী?</p>
<p><a class='sc' id='sc2'></a><span class='add'>(সে চিন্তা করে)</span> তোমার মধ্যে কুশলধর্মরূপ শ্রদ্ধা ছিল না, লজ্জা, ঔত্তাপ্য, বীর্য এবং প্রজ্ঞা ছিল না। ভিক্ষুগণ, যেকোনো ভিক্ষু বা ভিক্ষুণী প্রজ্ঞাপ্ত শিক্ষাপদসমূহ পরিত্যাগ করে হীন জীবনে প্রত্যাবর্তন করলে ইহজীবনেই ধর্মীয় দৃষ্টিকোণ হতে আত্ম-দোষারোপ ও নিন্দার জন্য এই পাঁচটি বিষয় তার নিকট উপস্থিত হয়।</p>
<p><a class='sc' id='sc3'></a>পুনশ্চ, যদি কোনো ভিক্ষু বা ভিক্ষুণী দুঃখ, দৌর্মনস্য <span class='add'>(বিষাদ)</span> সহ্য করে অশ্রুপূর্ণ চোখে ক্রন্দন করতে করতে পরিপূর্ণ পরিশুদ্ধ ব্রহ্মচর্য আচরণ করে, তাহলে ইহজীবনেই ধর্মীয় দৃষ্টিকোণ হতে প্রশংসার জন্য পঞ্চবিধ বিষয় তার নিকট উপস্থিত হয়। সেই পাঁচ প্রকার কী কী?</p>
<p><a class='sc' id='sc4'></a><span class='add'>(সে চিন্তা করে)</span> তোমাতে কুশলধর্মরূপ শ্রদ্ধা ছিল, লজ্জা, ঔত্তাপ্য, বীর্য ও প্রজ্ঞা ছিল। ভিক্ষুগণ, যেকোনো ভিক্ষু বা ভিক্ষুণী দুঃখ, দৌর্মনস্য <span class='add'>(বিষাদ)</span> সহ্য করে অশ্রুপূর্ণ চোখে ক্রন্দন করতে করতে পরিপূর্ণ পরিশুদ্ধ ব্রহ্মচর্য আচরণ করলে ইহজীবনেই ধর্মীয় দৃষ্টিকোণ হতে প্রশংসার জন্য এই পঞ্চবিধ বিষয় তার নিকট উপস্থিত হয়।”</p>
<p class='end'><a class='sc' id='sc5'></a>শিক্ষা সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
