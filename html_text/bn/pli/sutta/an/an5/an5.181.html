<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.181' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>অরণ্য বর্গ</li>
</ul>
<h1 class='sutta'>৫.১৮১. আরণ্যিক সূত্র</h1>
</header>
<p><a class='sc' id='sc1'></a>“হে ভিক্ষুগণ, পাঁচ প্রকার আরণ্যিক আছে। সেই পাঁচ প্রকার কী কী?</p>
<p><a class='sc' id='sc2'></a>মূর্খ ও মোহগ্রস্ততাহেতু কেউ কেউ আরণ্যিক হয়, পাপেচ্ছা ও ইচ্ছালোলুপবশে কেউ কেউ আরণ্যিক হয়, উন্মাদ ও চিত্তবিক্ষেপতার দরুন কেউ কেউ আরণ্যিক হয়, বুদ্ধগণ ও বুদ্ধশ্রাবকদের দ্বারা প্রশংসিত বিধায় কেউ কেউ আরণ্যিক হয় এবং কেউ কেউ অল্পেচ্ছুতা, সন্তুষ্টি, কঠোর সংযম <span class='add'>(সল্লেখ)</span>, প্রবিবেক এবং এতেই যথেষ্ট, এরূপ সমর্থন করে আরণ্যিক হয়। ভিক্ষুগণ, এই পঞ্চবিধ আরণ্যিক আছে। ভিক্ষুগণ, এই পঞ্চবিধ আরণ্যিকদের মধ্যে যে আরণ্যিক অল্পেচ্ছুতা, সন্তুষ্টি, কঠোর সংযম, প্রবিবেক এবং এতেই যথেষ্ট, এরূপ সমর্থন করে আরণ্যিক হয় তিনিই পঞ্চ আরণ্যিকদের মধ্যে অগ্র, শ্রেষ্ঠ, মোক্ষ, উত্তম ও প্রবর <span class='add'>(পরমোৎকৃষ্ট)</span>।</p>
<p><a class='sc' id='sc3'></a>যেমন, ভিক্ষুগণ, গরু হতে দুধ, দুধ হতে দধি, দধি হতে মাখন, মাখন হতে ঘৃত এবং ঘৃত হতে ঘৃতমণ্ড হয়। আর এ ঘৃতমণ্ডই অগ্র ও সর্বোত্তম হিসাবে বিবেচিত। ঠিক এরূপে, ভিক্ষুগণ, এই পঞ্চ আরণ্যিকদের মধ্যে যে আরণ্যিক অল্পেচ্ছুতা, সন্তুষ্টি, কঠোর সংযম, প্রবিবেক এবং এতেই যথেষ্ট, এরূপ সমর্থন করে আরণ্যিক হয়, সে-ই পঞ্চ আরণ্যিকদের মধ্যে অগ্র, শ্রেষ্ঠ, মোক্ষ, উত্তম ও প্রবর।”</p>
<p class='end'><a class='sc' id='sc4'></a>আরণ্যিক সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
