<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.144' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>ত্রিকণ্টকী বর্গ</li>
</ul>
<h1 class='sutta'>৫.১৪৪. ত্রিকণ্টকী সূত্র</h1>
</header>
<p><a class='sc' id='sc1'></a>একসময় ভগবান সাকেতের নিকটস্থ ত্রিকন্টকী বনে অবস্থান করছিলেন। তথায় ভগবান ভিক্ষুদের ‘হে ভিক্ষুগণ’ বলে আহ্বান করলেন। ‘হ্যাঁ ভন্তে’ বলে ভিক্ষুগণ ভগবানকে প্রত্যুত্তর প্রদান করলেন। অতঃপর ভগবান এরূপ বললেন :</p>
<p><a class='sc' id='sc2'></a>“হে ভিক্ষুগণ, তা উত্তম হয় যদি ভিক্ষু সময়ে সময়ে অপ্রতিকূল <span class='add'>(আলম্বনের)</span> প্রতি প্রতিকূল-সংজ্ঞী হয়ে অবস্থান করে। ভিক্ষুগণ, তা উত্তম হয় যদি ভিক্ষু সময়ে সময়ে প্রতিকূলের প্রতি অপ্রতিকূল-সংজ্ঞী হয়ে অবস্থান করে। ভিক্ষুগণ, তা-ও উত্তম হয় যদি ভিক্ষু সময়ে সময়ে অপ্রতিকূল ও প্রতিকূলে প্রতিকূল-সংজ্ঞী হয়ে অবস্থান করে। ভিক্ষুগণ, তা উত্তম হয় যদি ভিক্ষু প্রতিকূল ও অপ্রতিকূলে অপ্রতিকূল-সংজ্ঞী হয়ে অবস্থান করে। ভিক্ষুগণ, তা উত্তম হয় যদি ভিক্ষু প্রতিকূল ও অপ্রতিকূল তৎ উভয়ই পরিত্যাগ করে উপেক্ষক, স্মৃতিমান ও সম্প্রজ্ঞানী হয়ে অবস্থান করে।</p>
<p><a class='sc' id='sc3'></a>ভিক্ষুগণ, কোন অর্থবশে, কোন কারণে ভিক্ষু অপ্রতিকূলে প্রতিকূল-সংজ্ঞী হয়ে অবস্থান করে? ‘প্রলোভনকারী ধর্মাদিতে আমার রাগ <span class='add'>(আসক্তি)</span> উৎপন্ন না হউক!’ ভিক্ষুগণ, এই অর্থবশে, এই কারণেই ভিক্ষু অপ্রতিকূলে প্রতিকূল-সংজ্ঞী হয়ে অবস্থান করে।</p>
<p><a class='sc' id='sc4'></a>ভিক্ষুগণ, কোন অর্থবশে, কোন কারণে ভিক্ষু প্রতিকূলে অপ্রতিকূল-সংজ্ঞী হয়ে অবস্থান করে? ‘দোষনীয় ধর্মাদিতে আমার দ্বেষ উৎপন্ন না হউক!’ ভিক্ষুগণ, এই অর্থবশে, এই কারণেই ভিক্ষু প্রতিকূলে অপ্রতিকূল-সংজ্ঞী হয়ে অবস্থান করে।</p>
<p><a class='sc' id='sc5'></a>ভিক্ষুগণ, কোন অর্থবশে, কোন কারণে ভিক্ষু অপ্রতিকূল ও প্রতিকূলে প্রতিকূল-সংজ্ঞী হয়ে অবস্থান করে? ‘প্রলোভনকারী ধর্মাদিতে আমার রাগ উৎপন্ন না হউক এবং দোষনীয় ধর্মাদিতে আমার দ্বেষ উৎপন্ন না হউক!’ ভিক্ষুগণ, এই অর্থবশে, এই কারণেই ভিক্ষু অপ্রতিকূল ও প্রতিকূলে প্রতিকূল-সংজ্ঞী হয়ে অবস্থান করে।</p>
<p><a class='sc' id='sc6'></a>ভিক্ষুগণ, কোন অর্থবশে, কোন কারণে ভিক্ষু প্রতিকূল ও অপ্রতিকূলে অপ্রতিকূল-সংজ্ঞী হয়ে অবস্থান করে? ‘দোষনীয় ধর্মাদিতে আমার দ্বেষ উৎপন্ন না হউক এবং প্রলোভনকারী ধর্মাদিতে আমার রাগ উৎপন্ন না হউক!’ ভিক্ষুগণ, এই অর্থবশে, এই কারণেই ভিক্ষু প্রতিকূল ও অপ্রতিকূলে অপ্রতিকূল-সংজ্ঞী হয়ে অবস্থান করে।</p>
<p><a class='sc' id='sc7'></a>ভিক্ষুগণ, কোন অর্থবশে, কোন কারণে ভিক্ষু প্রতিকূল ও অপ্রতিকূল তৎউভয়ই পরিত্যাগ করে উপেক্ষক, স্মৃতিমান ও সম্প্রজ্ঞানী হয়ে অবস্থান করে? ‘কোথাও, যেকোনো স্থানে, কিঞ্চিৎমাত্র প্রলোভনকারী ধর্মাদিতে আমার রাগ উৎপন্ন না হউক; এবং কোথাও, যেকোনো স্থানে কিঞ্চিৎমাত্র দোষনীয় ধর্মাদিতে আমার দ্বেষ উৎপন্ন না হউক; এবং কোথাও যেকোনো স্থানে কিঞ্চিৎমাত্র মোহনীয় ধর্মাদিতে আমার মোহ উৎপন্ন না হউক!’ ভিক্ষুগণ, এই অর্থবশে, এই কারণেই ভিক্ষু প্রতিকূল ও অপ্রতিকূল তৎ উভয়ই পরিত্যাগ করে উপেক্ষক, স্মৃতিমান ও সম্প্রজ্ঞানী হয়ে অবস্থান করে।”</p>
<p class='end'><a class='sc' id='sc8'></a>ত্রিকন্টকী সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
