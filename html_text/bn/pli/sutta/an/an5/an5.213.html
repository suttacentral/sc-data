<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.213' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>আক্রোশকারী বর্গ</li>
</ul>
<h1 class='sutta'>৫.২১৩. শীল সূত্র</h1>
</header>
<p><a class='sc' id='sc1'></a>“হে ভিক্ষুগণ, দুঃশীল, শীল বিপত্তির পাঁচ প্রকার আদীনব আছে। পাঁচ প্রকার কী কী? যথা :</p>
<p><a class='sc' id='sc2'></a>এক্ষেত্রে, হে ভিক্ষুগণ, দুঃশীল, শীলবিপন্ন ব্যক্তি প্রমাদহেতু মহাভোগ্যসম্পত্তি বিনষ্ট করে। ভিক্ষুগণ, ইহা হচ্ছে দুঃশীল, শীল বিপত্তির প্রথম আদীনব।</p>
<p><a class='sc' id='sc3'></a>পুনশ্চ, ভিক্ষুগণ, দুঃশীল, শীলবিপন্নের পাপকীর্তিশব্দ প্রচার হয়। ভিক্ষুগণ, ইহা হচ্ছে দুঃশীল, শীলবিপত্তির দ্বিতীয় আদীনব।</p>
<p><a class='sc' id='sc4'></a>পুনশ্চ, ভিক্ষুগণ, দুঃশীল, শীলবিপন্ন ব্যক্তি যেকোনো পরিষদ; যথা : ক্ষত্রিয় পরিষদ, ব্রাহ্মণ পরিষদ, গৃহপতি পরিষদ কিংবা শ্রমণ পরিষদে অবিশারদ ও হতোদ্যম হয়ে উপস্থিত হয়। ভিক্ষুগণ, ইহা হচ্ছে দুঃশীল, শীল বিপত্তির তৃতীয় আদীনব।</p>
<p><a class='sc' id='sc5'></a>পুনশ্চ, ভিক্ষুগণ, দুঃশীল, শীলবিপন্ন ব্যক্তি মোহাচ্ছন্ন হয়ে কালগত হয়। ভিক্ষুগণ, ইহা হচ্ছে দুঃশীল, শীলবিপত্তির চতুর্থ আদীনব।</p>
<p><a class='sc' id='sc6'></a>পুনশ্চ, ভিক্ষুগণ, দুঃশীল, শীলবিপন্ন ব্যক্তি কায়ভেদে মুত্যুর পর আপায় দুর্গতি বিনিপাত নিরয়ে উৎপন্ন হয়। ভিক্ষুগণ, ইহা হচ্ছে দুঃশীল, শীলবিপত্তির পঞ্চম আদীনব। ভিক্ষুগণ, দুঃশীল, শীলবিপত্তির এই পাঁচ প্রকার আদীনব আছে।</p>
<p><a class='sc' id='sc7'></a>হে ভিক্ষুগণ, শীলবান, শীলসম্পন্নের পাঁচ প্রকার আনিশংস আছে। পাঁচ প্রকার কী কী? যথা :</p>
<p><a class='sc' id='sc8'></a>এক্ষেত্রে ভিক্ষুগণ, শীলবান, শীলসম্পন্ন ব্যক্তি অপ্রমাদহেতু মহাভোগ্যসম্পত্তি লাভ করে। ভিক্ষুগণ, ইহা হচ্ছে শীলবান শীলসম্পন্নের প্রথম আনিশংস।</p>
<p><a class='sc' id='sc9'></a>পুনশ্চ, ভিক্ষুগণ, শীলবান, শীলসম্পন্নের কল্যাণ-কীর্তিশব্দ প্রচার হয়। ভিক্ষুগণ, ইহা হচ্ছে শীলবান শীলসম্পন্নের দ্বিতীয় আনিশংস।</p>
<p><a class='sc' id='sc10'></a>পুনশ্চ, ভিক্ষুগণ, শীলবান, শীলসম্পন্ন ব্যক্তি যেকোনো পরিষদ; যথা : ক্ষত্রিয় পরিষদ, ব্রাহ্মণ পরিষদ, গৃহপতি পরিষদ কিংবা শ্রমণ পরিষদে বিশারদ ও উদ্যমী হয়ে উপস্থিত হয়। ভিক্ষুগণ, ইহা হচ্ছে শীলবান শীলসম্পন্নের তৃতীয় আনিশংস।</p>
<p><a class='sc' id='sc11'></a>পুনশ্চ, ভিক্ষুগণ, শীলবান, শীলসম্পন্ন ব্যক্তি অমোহাচ্ছন্ন হয়ে কালগত হয়। ভিক্ষুগণ, ইহা হচ্ছে শীলবান শীলসম্পন্নের চতুর্থ আনিশংস।</p>
<p><a class='sc' id='sc12'></a>পুনশ্চ, ভিক্ষুগণ, শীলবান, শীলসম্পন্ন কায়ভেদে মৃত্যুর পর সুগতি স্বর্গলোকে উৎপন্ন হয়। ভিক্ষুগণ, ইহা হচ্ছে শীলবান শীলসম্পন্নের পঞ্চম আনিশংস। ভিক্ষুগণ, শীলবান, শীলসম্পন্নের এই পাঁচ প্রকার আনিশংস আছে।”</p>
<p class='end'><a class='sc' id='sc13'></a>শীল সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
