<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.193' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>ব্রাহ্মণ বর্গ</li>
</ul>
<h1 class='sutta'>৫.১৯৩. সঙ্গারব সূত্র</h1>
</header>
<p><a class='sc' id='sc1'></a>অনন্তর সঙ্গারব ব্রাহ্মণ যেখানে ভগবান সেখানে উপস্থিত হয়ে ভগবানের সাথে সম্বোধন করলেন। সম্বোধন ও স্মরণীয় বিষয় আলাপান্তে একপাশে উপবেশন করলেন। অতঃপর একপাশে উপবিষ্ট সঙ্গারব ব্রাহ্মণ ভগবানকে এরূপ বললেন :</p>
<p><a class='sc' id='sc2'></a>“ভো গৌতম, কী হেতু, কী প্রত্যয়ে মাঝে মধ্যে দীর্ঘ সময় অধ্যয়নের পরও মন্ত্রাদি প্রতিভাত হয় না, বিনা অধ্যয়নের কথা তো বলারই নয়? আবার, ভো গৌতম, কী হেতু, কী প্রত্যয়ে মাঝে মধ্যে দীর্ঘ সময় বিনা অধ্যয়নের পরও মন্ত্রাদি প্রতিভাত হয়, অধ্যয়নের কথা তো বলারই নয়?”</p>
<p><a class='sc' id='sc3'></a>“হে ব্রাহ্মণ, যে-সময়ে কেউ কামরাগ দ্বারা পর্যুত্থিত ও কামরাগ দ্বারা পরাভূত চিত্তে অবস্থান করে এবং উৎপন্ন কামরাগের নিঃসরণ <span class='add'>(ধ্বংস)</span> যথার্থরূপে জানে না; সেই সময়ে সে আত্মহিত যথার্থরূপে জানে না, দেখে না; সেই সময়ে পরহিতও যথার্থরূপে জানে না, দেখে না; উভয়হিতও সেই সময়ে যথার্থরূপে জানে না, দেখে না। তখন দীর্ঘ সময় অধ্যয়নকৃত মন্ত্রসমূহ তার নিকট প্রতিভাত হয় না, বিনা অধ্যয়নের কথা তো বলারই নয়। যেমন, ব্রাহ্মণ, লাক্ষা, হলুদ, নীল ও টকটকে লাল রং মিশ্রিত জলপাত্রে চক্ষুষ্মান পুরুষ নিজ মুখচ্ছবি দেখার সময় যথার্থরূপে জানে না ও দেখতে পায় না; ঠিক তদ্রূপ, ব্রাহ্মণ, সে-সময়ে কেউ কামরাগ দ্বারা পর্যুত্থিত ও কামরাগ দ্বারা পরাভূত চিত্তে অবস্থান করে এবং উৎপন্ন কামরাগের নিঃসরণ <span class='add'>(ধ্বংস)</span> যথার্থরূপে জানে না; সেই সময়ে সে আত্মহিত যথার্থরূপে জানে না, দেখে না; সেই সময়ে পরহিতও যথার্থরূপে জানে না, দেখে না; উভয়হিতও সেই সময়ে যথার্থরূপে জানে না, দেখে না। তখন দীর্ঘ সময় অধ্যয়নকৃত মন্ত্রসমূহ তার নিকট প্রতিভাত হয় না, বিনা অধ্যয়নের কথা তো বলারই নয়।</p>
<p><a class='sc' id='sc4'></a>পুনশ্চ, ব্রাহ্মণ, যে-সময়ে কেউ ব্যাপাদ দ্বারা পর্যুত্থিত ও ব্যাপাদ দ্বারা পরাভূত চিত্তে অবস্থান করে এবং উৎপন্ন ব্যাপাদের নিঃসরণ যথার্থরূপে জানে না; সেই সময়ে সে আত্মহিত যথার্থরূপে জানে না, দেখে না; সেই সময়ে পরহিতও যথার্থরূপে জানে না, দেখে না; উভয়হিতও সেই সময়ে যথার্থরূপে জানে না, দেখে না। তখন দীর্ঘ সময় অধ্যয়নকৃত মন্ত্রসমূহ তার নিকট প্রতিভাত হয় না, বিনা অধ্যয়নের কথা তো বলারই নয়। যেমন, ব্রাহ্মণ, অগ্নিদ্বারা উত্তপ্ত, ফুটন্ত এবং ফুটনাঙ্ক জলপাত্রে চক্ষুষ্মান পুরুষ নিজ মুখচ্ছবি দেখার সময় যথার্থরূপে জানে না ও দেখতে পায় না; ঠিক তদ্রূপ, ব্রাহ্মণ, সে-সময়ে কেউ ব্যাপাদ দ্বারা পর্যুত্থিত ও ব্যাপাদ দ্বারা পরাভূত চিত্তে অবস্থান করে এবং উৎপন্ন ব্যাপাদের নিঃসরণ <span class='add'>(ধ্বংস)</span> যথার্থরূপে জানে না; সেই সময়ে সে আত্মহিত যথার্থরূপে জানে না, দেখে না; সেই সময়ে পরহিতও যথার্থরূপে জানে না, দেখে না; উভয়হিতও সেই সময়ে যথার্থরূপে জানে না, দেখে না। তখন দীর্ঘ সময় অধ্যয়নকৃত মন্ত্রসমূহ তার নিকট প্রতিভাত হয় না, বিনা অধ্যয়নের কথা তো বলারই নয়।</p>
<p><a class='sc' id='sc5'></a>পুনশ্চ, ব্রাহ্মণ, সে-সময়ে কেউ স্ত্যান-মিদ্ধ দ্বারা পর্যুত্থিত ও স্ত্যান-মিদ্ধ দ্বারা পরাভূত চিত্তে অবস্থান করে এবং উৎপন্ন ব্যাপাদের নিঃসরণ যথার্থরূপে জানে না; সেই সময়ে সে আত্মহিত যথার্থরূপে জানে না, দেখে না; সেই সময়ে পরহিতও যথার্থরূপে জানে না, দেখে না; উভয়হিতও সেই সময়ে যথার্থরূপে জানে না, দেখে না। তখন দীর্ঘ সময় অধ্যয়নকৃত মন্ত্রসমূহ তার নিকট প্রতিভাত হয় না, বিনা অধ্যয়নের কথা তো বলারই নয়। যেমন, ব্রাহ্মণ, শৈবাল ও পানা দ্বারা আবৃত জলপাত্রে চক্ষুষ্মান পুরুষ নিজ মুখচ্ছবি দেখার সময় যথার্থরূপে জানে না ও দেখতে পায় না; ঠিক তদ্রূপ, ব্রাহ্মণ, সে-সময়ে কেউ স্ত্যান-মিদ্ধ দ্বারা পর্যুত্থিত ও স্ত্যান-মিদ্ধ দ্বারা পরাভূত চিত্তে অবস্থান করে এবং উৎপন্ন স্ত্যান-মিদ্ধের নিঃসরণ <span class='add'>(ধ্বংস)</span> যথার্থরূপে জানে না; সেই সময়ে সে আত্মহিত যথার্থরূপে জানে না, দেখে না; সেই সময়ে পরহিতও যথার্থরূপে জানে না, দেখে না; উভয়হিতও সেই সময়ে যথার্থরূপে জানে না, দেখে না। তখন দীর্ঘ সময় অধ্যয়নকৃত মন্ত্রসমূহ তার নিকট প্রতিভাত হয় না, বিনা অধ্যয়নের কথা তো বলারই নয়।</p>
<p><a class='sc' id='sc6'></a>পুনশ্চ, ব্রাহ্মণ, সে-সময়ে কেউ ঔদ্ধত্য-কৌকৃত্য দ্বারা পর্যুত্থিত ও ঔদ্ধত্য-কৌকৃত্য দ্বারা পরাভূত চিত্তে অবস্থান করে এবং উৎপন্ন ঔদ্ধত্য-কৌকৃত্যের নিঃসরণ যথার্থরূপে জানে না; সেই সময়ে সে আত্মহিত যথার্থরূপে জানে না, দেখে না; সেই সময়ে পরহিতও যথার্থরূপে জানে না, দেখে না; উভয়হিতও সেই সময়ে যথার্থরূপে জানে না, দেখে না। তখন দীর্ঘ সময় অধ্যয়নকৃত মন্ত্রসমূহ তার নিকট প্রতিভাত হয় না, বিনা অধ্যয়নের কথা তো বলারই নয়। যেমন, ব্রাহ্মণ, বায়ুদ্বারা চালিত, আন্দোলিত, ঘূর্ণিত এবং ঊর্মিপূর্ণ জলপাত্রে চক্ষুষ্মান পুরুষ নিজ মুখচ্ছবি দেখার সময় যথার্থরূপে জানে না ও দেখতে পায় না; ঠিক তদ্রূপ, ব্রাহ্মণ, সে-সময়ে কেউ ঔদ্ধত্য-কৌকৃত্য দ্বারা পর্যুত্থিত ও ঔদ্ধত্য-কৌকৃত্য দ্বারা পরাভূত চিত্তে অবস্থান করে এবং উৎপন্ন ঔদ্ধত্য-কৌকৃত্যের নিঃসরণ <span class='add'>(ধ্বংস)</span> যথার্থরূপে জানে না; সেই সময়ে সে আত্মহিত যথার্থরূপে জানে না, দেখে না; সেই সময়ে পরহিতও যথার্থরূপে জানে না, দেখে না; উভয়হিতও সেই সময়ে যথার্থরূপে জানে না, দেখে না। তখন দীর্ঘ সময় অধ্যয়নকৃত মন্ত্রসমূহ তার নিকট প্রতিভাত হয় না, বিনা অধ্যয়নের কথা তো বলারই নয়।</p>
<p><a class='sc' id='sc7'></a>পুনশ্চ, হে ব্রাহ্মণ, যে-সময়ে কেউ বিচিকিৎসা <span class='add'>(সন্দেহ)</span> দ্বারা পর্যুত্থিত ও বিচিকিৎসা দ্বারা পরাভূত চিত্তে অবস্থান করে এবং উৎপন্ন বিচিকিৎসার নিঃসরণ যথার্থরূপে জানে না; সেই সময়ে সে আত্মহিত যথার্থরূপে জানে না, দেখে না; সেই সময়ে পরহিতও যথার্থরূপে জানে না, দেখে না; উভয়হিতও সেই সময়ে যথার্থরূপে জানে না, দেখে না। তখন দীর্ঘ সময় অধ্যয়নকৃত মন্ত্রসমূহ তার নিকট প্রতিভাত হয় না, বিনা অধ্যয়নের কথা তো বলারই নয়। যেমন, ব্রাহ্মণ, আবিল, ঘোলাটে, কর্দমাক্ত ও অন্ধকারে নিক্ষিপ্ত জলপাত্রে চক্ষুষ্মান পুরুষ নিজ মুখচ্ছবি দেখার সময় যথার্থরূপে জানে না ও দেখতে পায় না; ঠিক তদ্রূপ, ব্রাহ্মণ, সে-সময়ে কেউ বিচিকিৎসা দ্বারা পর্যুত্থিত ও বিচিকিৎসা দ্বারা পরাভূত চিত্তে অবস্থান করে এবং উৎপন্ন বিচিকিৎসার নিঃসরণ <span class='add'>(ধ্বংস)</span> যথার্থরূপে জানে না; সেই সময়ে সে আত্মহিত যথার্থরূপে জানে না, দেখে না; সেই সময়ে পরহিতও যথার্থরূপে জানে না, দেখে না; উভয়হিতও সেই সময়ে যথার্থরূপে জানে না, দেখে না। তখন দীর্ঘ সময় অধ্যয়নকৃত মন্ত্রসমূহ তার নিকট প্রতিভাত হয় না, বিনা অধ্যয়নের কথা তো বলারই নয়।</p>
<p><a class='sc' id='sc8'></a>কিন্তু হে ব্রাহ্মণ, যে-সময়ে কেউ কামরাগ দ্বারা পর্যুত্থিত ও কামরাগ দ্বারা পরাভূত চিত্তে অবস্থান করে না এবং উৎপন্ন কামরাগের নিঃসরণ যথার্থরূপে জানে; সেই সময়ে সে আত্মহিত যথার্থরূপে জানে ও দেখে; সেই সময়ে পরহিতও যথার্থরূপে জানে ও দেখে, উভয়হিতও সেই সময়ে যথার্থরূপে জানে ও দেখে। তখন দীর্ঘ সময় বিনা অধ্যয়নেও মন্ত্রসমূহ তার নিকট প্রতিভাত হয়; অধ্যয়নের কথা তো বলারই নয়। যেমন, ব্রাহ্মণ, লাক্ষা, হলুদ, নীল ও টকটকে লাল রং অমিশ্রিত জলপাত্রে চক্ষুষ্মান পুরুষ নিজ মুখচ্ছবি দেখার সময় যথার্থরূপে জানে ও দেখতে পায়; ঠিক তদ্রূপ, ব্রাহ্মণ, যে-সময়ে কেউ কামরাগ দ্বারা পর্যুত্থিত ও কামরাগ দ্বারা পরাভূত চিত্তে অবস্থান করে না এবং উৎপন্ন কামরাগের নিঃসরণ যথার্থরূপে জানে; সেই সময়ে সে আত্মহিত যথার্থরূপে জানে ও দেখে; সেই সময়ে পরহিতও যথার্থরূপে জানে ও দেখে, উভয়হিতও সেই সময়ে যথার্থরূপে জানে ও দেখে। তখন দীর্ঘ সময় বিনা অধ্যয়নেও মন্ত্রসমূহ তার নিকট প্রতিভাত হয়; অধ্যয়নের কথা তো বলারই নয়।</p>
<p><a class='sc' id='sc9'></a>পুনশ্চ, ব্রাহ্মণ, যে-সময়ে কেউ ব্যাপাদ দ্বারা পর্যুত্থিত ও ব্যাপাদ দ্বারা পরাভূত চিত্তে অবস্থান করে না এবং উৎপন্ন ব্যাপাদের নিঃসরণ যথার্থরূপে জানে; সেই সময়ে সে আত্মহিত যথার্থরূপে জানে ও দেখে; সেই সময়ে পরহিতও যথার্থরূপে জানে ও দেখে, উভয়হিত ও সেই সময়ে যথার্থরূপে জানে ও দেখে। তখন দীর্ঘ সময় বিনা অধ্যয়নেও মন্ত্রসমূহ তার নিকট প্রতিভাত হয়; অধ্যয়নের কথা তো বলারই নয়। যেমন, ব্রাহ্মণ, অগ্নিদ্বারা অউত্তপ্ত, অফুটন্ত এবং অস্ফুটনাঙ্ক জলপাত্রে চক্ষুষ্মান পুরুষ নিজ মুখচ্ছবি দেখার সময় যথার্থরূপে জানে ও দেখতে পায়। ঠিক তদ্রূপ, ব্রাহ্মণ, যে-সময়ে কেউ ব্যাপাদ দ্বারা পর্যুত্থিত ও ব্যাপাদ দ্বারা পরাভূত চিত্তে অবস্থান করে না এবং উৎপন্ন ব্যাপাদের নিঃসরণ যথার্থরূপে জানে; সেই সময়ে সে আত্মহিত যথার্থরূপে জানে ও দেখে; সেই সময়ে পরহিতও যথার্থরূপে জানে ও দেখে, উভয়হিতও সেই সময়ে যথার্থরূপে জানে ও দেখে। তখন দীর্ঘ সময় বিনা অধ্যয়নেও মন্ত্রসমূহ তার নিকট প্রতিভাত হয়; অধ্যয়নের কথা তো বলারই নয়।</p>
<p><a class='sc' id='sc10'></a>পুনশ্চ, ব্রাহ্মণ, যে-সময়ে কেউ স্ত্যান-মিদ্ধ দ্বারা পর্যুত্থিত ও স্ত্যান-মিদ্ধ দ্বারা পরাভূত চিত্তে অবস্থান করে না এবং উৎপন্ন স্ত্যান-মিদ্ধের নিঃসরণ যথার্থরূপে জানে; সেই সময়ে সে আত্মহিত যথার্থরূপে জানে ও দেখে; সেই সময়ে পরহিতও যথার্থরূপে জানে ও দেখে, উভয়হিত ও সেই সময়ে যথার্থরূপে জানে ও দেখে। তখন দীর্ঘ সময় বিনা অধ্যয়নেও মন্ত্রসমূহ তার নিকট প্রতিভাত হয়; অধ্যয়নের কথা তো বলারই নয়। যেমন, ব্রাহ্মণ, শৈবাল ও পানা দ্বারা অনাবৃত জলপাত্রে চক্ষুষ্মান পুরুষ নিজ মুখচ্ছবি দেখার সময় যথার্থরূপে জানে ও দেখতে পায়। ঠিক তদ্রূপ, ব্রাহ্মণ, যে-সময়ে কেউ স্ত্যান-মিদ্ধ দ্বারা পর্যুত্থিত ও স্ত্যান-মিদ্ধ দ্বারা পরাভূত চিত্তে অবস্থান করে না এবং উৎপন্ন স্ত্যান-মিদ্ধের নিঃসরণ যথার্থরূপে জানে; সেই সময়ে সে আত্মহিত যথার্থরূপে জানে ও দেখে; সেই সময়ে পরহিতও যথার্থরূপে জানে ও দেখে, উভয়হিতও সেই সময়ে যথার্থরূপে জানে ও দেখে। তখন দীর্ঘ সময় বিনা অধ্যয়নেও মন্ত্রসমূহ তার নিকট প্রতিভাত হয়; অধ্যয়নের কথা তো বলারই নয়।</p>
<p><a class='sc' id='sc11'></a>পুনশ্চ, ব্রাহ্মণ, যে-সময়ে কেউ ঔদ্ধত্য-কৌকৃত্য দ্বারা পর্যুত্থিত ও ঔদ্ধত্য-কৌকৃত্য দ্বারা পরাভূত চিত্তে অবস্থান করে না এবং উৎপন্ন ঔদ্ধত্য-কৌকৃত্যের নিঃসরণ যথার্থরূপে জানে; সেই সময়ে সে আত্মহিত যথার্থরূপে জানে ও দেখে; সেই সময়ে পরহিতও যথার্থরূপে জানে ও দেখে, উভয়হিত ও সেই সময়ে যথার্থরূপে জানে ও দেখে। তখন দীর্ঘ সময় বিনা অধ্যয়নেও মন্ত্রসমূহ তার নিকট প্রতিভাত হয়; অধ্যয়নের কথা তো বলারই নয়। যেমন, ব্রাহ্মণ, বায়ু দ্বারা চালিত, আন্দোলিত, ঘূর্ণিত এবং ঊর্মিপূর্ণ নয় এরূপ জলপাত্রে চক্ষুষ্মান পুরুষ নিজ মুখচ্ছবি দেখার সময় যথার্থরূপে জানে ও দেখতে পায়। ঠিক তদ্রূপ, ব্রাহ্মণ, যে-সময়ে কেউ ঔদ্ধত্য-কৌকৃত্য দ্বারা পর্যুত্থিত ও ঔদ্ধত্য-কৌকৃত্য দ্বারা পরাভূত চিত্তে অবস্থান করে না এবং উৎপন্ন ঔদ্ধত্য-কৌকৃত্যের নিঃসরণ যথার্থরূপে জানে; সেই সময়ে সে আত্মহিত যথার্থরূপে জানে ও দেখে; সেই সময়ে পরহিতও যথার্থরূপে জানে ও দেখে, উভয়হিতও সেই সময়ে যথার্থরূপে জানে ও দেখে। তখন দীর্ঘ সময় বিনা অধ্যয়নেও মন্ত্রসমূহ তার নিকট প্রতিভাত হয়; অধ্যয়নের কথা তো বলারই নয়।</p>
<p><a class='sc' id='sc12'></a>পুনশ্চ, ব্রাহ্মণ, যে-সময়ে কেউ বিচিকিৎসা দ্বারা পর্যুত্থিত ও বিচিকিৎসা দ্বারা পরাভূত চিত্তে অবস্থান করে না এবং উৎপন্ন বিচিকিৎসার নিঃসরণ যথার্থরূপে জানে; সেই সময়ে সে আত্মহিত যথার্থরূপে জানে ও দেখে; সেই সময়ে পরহিতও যথার্থরূপে জানে ও দেখে, উভয়হিত ও সেই সময়ে যথার্থরূপে জানে ও দেখে। তখন দীর্ঘ সময় বিনা অধ্যয়নেও মন্ত্রসমূহ তার নিকট প্রতিভাত হয়; অধ্যয়নের কথা তো বলারই নয়। যেমন, ব্রাহ্মণ, অনাবিল, পরিষ্কার, কর্দমহীন ও অন্ধকারে নিক্ষিপ্ত নয় এরূপ জলপাত্রে চক্ষুষ্মান পুরুষ নিজ মুখচ্ছবি দেখার সময় যথার্থরূপে জানে ও দেখতে পায়। ঠিক তদ্রূপ, ব্রাহ্মণ, যে-সময়ে কেউ বিচিকিৎসা দ্বারা পর্যুত্থিত ও বিচিকিৎসা দ্বারা পরাভূত চিত্তে অবস্থান করে না এবং উৎপন্ন বিচিকিৎসার নিঃসরণ যথার্থরূপে জানে; সেই সময়ে সে আত্মহিত যথার্থরূপে জানে ও দেখে; সেই সময়ে পরহিতও যথার্থরূপে জানে ও দেখে, উভয়হিতও সেই সময়ে যথার্থরূপে জানে ও দেখে। তখন দীর্ঘ সময় বিনা অধ্যয়নেও মন্ত্রসমূহ তার নিকট প্রতিভাত হয়; অধ্যয়নের কথা তো বলারই নয়।</p>
<p><a class='sc' id='sc13'></a>হে ব্রাহ্মণ, এই হেতুতেই, এই প্রত্যয়েই মাঝে মধ্যে দীর্ঘ সময় অধ্যয়নের পরও মন্ত্রাদি প্রতিভাত হয় না, বিনা অধ্যয়নের কথা তো বলারই নয়। এবং ব্রাহ্মণ, এই হেতুতেই, এই প্রত্যয়েই মাঝে মধ্যে দীর্ঘ সময় বিনা অধ্যয়নেও মন্ত্রসমূহ প্রতিভাত হয়, অধ্যয়নের কথা তো বলারই নয়।”</p>
<p><a class='sc' id='sc14'></a>“আশ্চর্য! ভো গৌতম, অদ্ভুত! ভো গৌতম, যেমন কেউ অধোমুখীকে উন্মুখী করে, আবৃতকে অনাবৃত করে, বিমূঢ়কে পথ নির্দেশ করে, অথবা অন্ধকারে তৈলপ্রদীপ ধারণ করে যাতে চক্ষুষ্মান ব্যক্তি রূপসমূহ দেখতে পায়; এরূপেই মহানুভব গৌতম কর্তৃক বহু পর্যায়ে, বিবিধ যুক্তিতে ধর্ম প্রকাশিত হয়েছে। এই আমি মহানুভব গৌতমের এবং তৎপ্রবর্তিত ধর্ম ও তৎপ্রতিষ্ঠিত ভিক্ষুসংঘের শরণাগত হচ্ছি। মহানুভব গৌতম, আজ হতে আমাকে আমরণ শরণাগত উপাসকরূপে গ্রহণ করুন।”</p>
<p class='end'><a class='sc' id='sc15'></a>সঙ্গারব সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
