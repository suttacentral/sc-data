<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.80' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>যোদ্ধা বর্গ</li>
</ul>
<h1 class='sutta'>৫.৮০. চতুর্থ অনাগত ভয় সূত্র</h1>
</header>
<p><a class='sc' id='sc1'></a>“হে ভিক্ষুগণ, পাঁচ প্রকার অনাগত ভয় বর্তমানে অনুদিত; কিন্তু ভবিষ্যতে উদিত হবে। তাই তোমাদের সর্তক থাকতে হবে। সতর্ক থেকে তৎসমস্ত প্রহাণের জন্য প্রচেষ্টা করতে হবে। পাঁচ প্রকার কী কী?</p>
<p><a class='sc' id='sc2'></a>হে ভিক্ষুগণ, দীর্ঘ সময় পর অনাগতে ভিক্ষুরা উত্তম চীবরকামী হবে। তারা উত্তম চীবরকামী হয়ে পাংশুকুলিক চীবর পরিত্যাগ করবে। অরণ্যে, বনপ্রান্তের নির্জন আবাস স্থান পরিত্যাগ করে গ্রাম-নিগম-রাজধানীতে একত্রিত হয়ে তাদের আবাস স্থাপন করবে। এবং চীবরের কারণে নানা প্রকার অকুশল পথে ও অনুপযুক্তভাবে অপরাধ করবে। ভিক্ষুগণ, ইহা হচ্ছে প্রথম অনাগত ভয় যা বর্তমানে অনুদিত; কিন্তু ভবিষ্যতে উদিত হবে। তাই তোমাদের সর্তক থাকতে হবে। সতর্ক থেকে তৎসমস্ত প্রহাণের জন্য প্রচেষ্টা করতে হবে।</p>
<p><a class='sc' id='sc3'></a>পুনশ্চ, ভিক্ষুগণ, দীর্ঘ সময় পর অনাগতে ভিক্ষুরা উত্তম পিণ্ডপাতকামী হবে। তারা উত্তম পিণ্ডপাত আকাঙ্ক্ষী হয়ে পিণ্ডচারণ পরিত্যাগ করবে। অরণ্যে, বনপ্রান্তের নির্জন আবাস স্থান পরিত্যাগ করে গ্রাম-নিগম-রাজধানীতে একত্রিত হয়ে তাদের আবাস স্থান নির্মাণ করবে। জিহ্বাগ্রের দ্বারা রস আস্বাদনের এবং উত্তম পিণ্ডপাতের নিমিত্ত নানা প্রকার অকুশল পথে ও অনুপযুক্তভাবে অপরাধ করবে। ভিক্ষুগণ, ইহা হচ্ছে দ্বিতীয় অনাগত ভয় যা বর্তমানে অনুদিত; কিন্তু ভবিষ্যতে উদিত হবে। তাই তোমাদের সর্তক থাকতে হবে। সতর্ক থেকে তৎসমস্ত প্রহাণের জন্য প্রচেষ্টা করতে হবে।</p>
<p><a class='sc' id='sc4'></a>পুনশ্চ, ভিক্ষুগণ, দীর্ঘ সময় পর অনাগত ভিক্ষুরা উত্তম শয্যাসন কামী হবে। তারা উত্তম শয্যাসন আকাঙ্ক্ষী হয়ে বৃক্ষমূলিক আসন পরিত্যাগ করবে। অরণ্যে, বনপ্রান্তের নির্জন আবাস স্থান পরিত্যাগ করে গ্রাম-নিগম-রাজধানীতে একত্রিত হয়ে তাদের আবাস স্থান নির্মাণ করবে। এবং শয্যাসনের কারণে নানা প্রকার অকুশল পথে ও অনুপযুক্তভাবে অপরাধ করবে। ভিক্ষুগণ, ইহা হচ্ছে তৃতীয় অনাগত ভয় যা বর্তমানে অনুদিত; কিন্তু ভবিষ্যতে উদিত হবে। তাই তোমাদের সর্তক থাকতে হবে। সতর্ক থেকে তৎসমস্ত প্রহাণের জন্য প্রচেষ্টা করতে হবে।</p>
<p><a class='sc' id='sc5'></a>পুনশ্চ, ভিক্ষুগণ, দীর্ঘ সময় পর অনাগতে ভিক্ষুরা ভিক্ষুণী, শিক্ষামনা, শ্রামণদের সাথে একত্রিত হয়ে অবস্থান করবে। ভিক্ষুগণ, ভিক্ষুণী, শিক্ষামনা ও শ্রামণদের সাথে ভিক্ষুদের সংসর্গের দরুন ইহাই প্রত্যশিত যে ‘তারা অনুৎসুক হয়ে ব্রহ্মচর্য আচরণ করবে। অন্যতর বা সংক্লিষ্ট অপরাধ প্রাপ্ত হবে কিংবা শিক্ষা প্রত্যাখ্যান করে হীন জীবনে প্রত্যাবর্তন করে। ভিক্ষুগণ, ইহা হচ্ছে চতুর্থ অনাগত ভয় যা বর্তমানে অনুদিত; কিন্তু ভবিষ্যতে উদিত হবে। তাই তোমাদের সর্তক থাকতে হবে। সতর্ক থেকে তৎসমস্ত প্রহাণের জন্য প্রচেষ্টা করতে হবে।</p>
<p><a class='sc' id='sc6'></a>পুনশ্চ, ভিক্ষুগণ, দীর্ঘ সময় পর অনাগতে ভিক্ষুরা আরামিক <span class='add'>(বিহারের আবাসিক)</span> ও শ্রামণদের সাথে একত্রিত হয়ে অবস্থান করবে। আরামিক ও শ্রামণদের সাথে ভিক্ষুদের সংসর্গের দরুন ইহাই প্রত্যাশিত যে ‘তারা নানা প্রকার সঞ্চিত বিষয় পরিভোগে অনুযুক্ত হয়ে অবস্থান করবে, এবং ভূমি ও উদ্ভিদ-বিষয়ক স্থূল বা লজ্জাজনক নিমিত্ত কর্ম করবে। ভিক্ষুগণ, ইহা হচ্ছে পঞ্চম অনাগত ভয় যা বর্তমানে অনুদিত; কিন্তু ভবিষ্যতে উদিত হবে। তাই তোমাদের সর্তক থাকতে হবে। সতর্ক থেকে তৎসমস্ত প্রহাণের জন্য প্রচেষ্টা করতে হবে।</p>
<p><a class='sc' id='sc7'></a>হে ভিক্ষুগণ, এই পাঁচ প্রকার অনাগত ভয় যা বর্তমানে অনুদিত; কিন্তু ভবিষ্যতে উদিত হবে। তাই তোমাদের সর্তক থাকতে হবে। সতর্ক থেকে তৎসমস্ত প্রহাণের জন্য প্রচেষ্টা করতে হবে।”</p>
<p class='end'><a class='sc' id='sc8'></a>চতুর্থ অনাগত ভয় সূত্র সমাপ্ত।</p>
<p class='end'><a class='sc' id='sc9'></a>যোদ্ধা বর্গ সমাপ্ত।</p>
<p class='uddana'>তস্সুদ্দানং/স্মারক গাথা</p>
<blockquote class='uddanagatha'>
<p><a class='sc' id='sc10'></a>চিত্তবিমুক্তিফল দুই, ধর্মবিহারী দ্বিবিধ;<br>
যোদ্ধা সূত্র দুই আর অনাগত ভয় চতুর্বিধ।</p>
</blockquote>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
