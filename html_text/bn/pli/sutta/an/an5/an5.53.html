<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an5.53' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>পঞ্চক নিপাত</li>
<li class='vagga'>নীবরণ বর্গ</li>
</ul>
<h1 class='sutta'>৫.৫৩. প্রধানের অঙ্গ সূত্র</h1>
</header>
<p><a class='sc' id='sc1'></a>“হে ভিক্ষুগণ, এই পাঁচ প্রকার হচ্ছে প্রধান বা প্রচেষ্টার অঙ্গ। পাঁচ প্রকার কী কী? যথা :</p>
<p><a class='sc' id='sc2'></a>এক্ষেত্রে ভিক্ষুগণ, ভিক্ষু শ্রদ্ধাবান হয়। সে তথাগতের বোধি বা পরম জ্ঞানের প্রতি আস্থাশীল হয়, ‘ইনি সেই ভগবান অর্হৎ, সম্যকসম্বুদ্ধ, বিদ্যাচরণসম্পন্ন, সুগত, লোকজ্ঞ, অদম্য পুরুষগণের দমনে শ্রেষ্ঠ সারথি, দেবমনুষ্যগণের শাস্তা, বুদ্ধ ভগবান।’</p>
<p><a class='sc' id='sc3'></a>সে নীরোগ ও দুঃখহীন হয়, হজম শক্তিসম্পন্ন হয় এবং অত্যধিক শীতোষ্ণ নহে অধিকন্তু মধ্যম শীতোষ্ণ হয়।</p>
<p><a class='sc' id='sc4'></a>সে শঠতাহীন এবং অমায়াবী হয়। এবং শাস্তা কিংবা বিজ্ঞ সব্রহ্মচারীদের নিকট নিজেকে যথাযথরূপে প্রকাশ করে।</p>
<p><a class='sc' id='sc5'></a>সে আরব্ধবীর্য বা উদ্যোগী হয়, অকুশলধর্ম প্রহাণের ও কুশলধর্ম অর্জনের জন্য শক্তিমান, দৃঢ়পরাক্রমী এবং কুশলধর্মসমূহে লক্ষ্যভ্রষ্ট না হয়ে অবস্থান করে।</p>
<p><a class='sc' id='sc6'></a>সে প্রজ্ঞাবান হয়। উদয়-বিলয় জ্ঞানসম্পন্ন হয় এবং সম্যকরূপে দুঃখক্ষয়গামীনি আর্যোচিত নির্বেদ <span class='add'>(তীক্ষ্ণ)</span> জ্ঞানসম্পন্ন হয়। ভিক্ষুগণ, এই পাঁচ প্রকার হচ্ছে প্রচেষ্টার অঙ্গ।”</p>
<p class='end'><a class='sc' id='sc7'></a>প্রধানের অঙ্গ সূত্র সমাপ্ত।</p>
<footer>
<p>অনুবাদক : <span class='author'>প্রজ্ঞাদর্শী ভিক্ষু</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
