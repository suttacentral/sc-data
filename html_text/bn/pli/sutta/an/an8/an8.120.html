<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an8.120' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>অষ্টক নিপাত</li>
</ul>
<h1 class='sutta'>৮.১২০</h1>
</header>
<p><a class='sc' id='sc1'></a>“হে ভিক্ষুগণ, রাগের পূর্ণ উপলব্ধির জন্য আটটি বিষয় ভাবা উচিত। আট কী কী?</p>
<p><a class='sc' id='sc2'></a>রূপী রূপসমূহ দর্শন করে। অভ্যন্তরীণভাবে অসংজ্ঞী হয়ে সে বাহ্যিকভাবে রূপসমূহ দর্শন করে। সে চিন্তা করে-“এটা শুভ।” সে সম্পূর্ণরূপে রূপসংজ্ঞাসমূহ অতিক্রম করে ক্রোধসংজ্ঞাসমূহ অস্তমিত করে নানাত্ব সংজ্ঞার প্রতি অমনোযোগী হয়ে “অনন্ত আকাশ” চিন্তা করে আকাশ অনন্ত আয়তনে প্রবেশ করে এবং তাতে অবস্থান করে। সম্পূর্ণরূপে আকাশ-অনন্ত-আয়তন অতিক্রম করে “অনন্ত বিজ্ঞান” এরূপ চিন্তা করে বিজ্ঞান-অনন্ত-আয়তন লাভ করে তাতে অবস্থান করে। সে সম্পূর্ণরূপে বিজ্ঞান-অনন্ত-আয়তন অতিক্রম করে “কিছুই না” এরূপ চিন্তা করে আকিঞ্চনায়তন অতিক্রম করে নৈবসংজ্ঞা-নাসংজ্ঞায়তন লাভ করে তাতে অবস্থান করে। সম্পূর্ণরূপে নৈবসংজ্ঞা-নাসংজ্ঞায়তন অতিক্রম করে সে সংজ্ঞাবেদয়িত নিরোধ লাভ করে তাতে অবস্থান করে।</p>
<p><a class='sc' id='sc3'></a>হে ভিক্ষুগণ, রাগের সম্পূর্ণ উপলব্ধির জন্য এই অষ্টবিধ ধর্ম ভাবা উচিত।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
