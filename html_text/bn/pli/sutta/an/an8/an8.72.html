<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an8.72' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>অষ্টক নিপাত</li>
<li class='vagga'>যমক বর্গ</li>
</ul>
<h1 class='sutta'>৮.৭২. দ্বিতীয় শ্রদ্ধা সূত্র</h1>
</header>
<p><a class='sc' id='sc1'></a>“হে ভিক্ষুগণ, কোনো ভিক্ষু শ্রদ্ধাবান কিন্তু শীলবান নহে। সুতরাং সেক্ষেত্রে সে অপূর্ণাঙ্গ। তাই সে ক্ষেত্রটি অবশ্যই পূর্ণ করতে হবে। সে তা পরিপূরণ করার চিন্তা করে “আমি যদি শ্রদ্ধাবান ও শীলবান হতাম!” হে ভিক্ষুগণ, যখন ভিক্ষু শ্রদ্ধাবান ও শীলবান হয় সে সেক্ষেত্রে পূর্ণাঙ্গ হয়।</p>
<p><a class='sc' id='sc2'></a>হে ভিক্ষুগণ, কোনো ভিক্ষু শ্রদ্ধাবান ও শীলবান কিন্তু বহুশ্রুত নহে, ভিক্ষু শ্রদ্ধাবান ও বহুশ্রুত কিন্তু ধর্মকথিক নহে; সে শ্রদ্ধাবান, শীলবান, বহুশ্রুত, ধর্মকথিকও কিন্তু সে পরিষদে গমন করে না; সে শ্রদ্ধাবান, শীলবান, বহুশ্রুত, ধর্মকথিক, পরিষদে গমন করে, কিন্তু বিশারদ হয়ে পরিষদে ধর্মভাষণ করে না; বিশারদ হয়ে পরিষদে ধর্মভাষণ করে কিন্তু রূপ অতিক্রমকারী, অরূপ শান্ত বিমুক্তির সাথে সুসংবদ্ধ হয়ে বাস করে না; রূপ অতিক্রমকারী, অরূপ শান্ত বিমুক্তির সাথে সুসংবদ্ধভাবে বাস করে কিন্তু আসক্তির ক্ষয় করে অনাসব চিত্তবিমুক্তি ও প্রজ্ঞাবিমুক্তি দৃষ্টধর্মে স্বয়ং অভিজ্ঞা প্রত্যক্ষ করে লাভ করে অবস্থান করে না। সুতরাং এক্ষেত্রে সে সম্পূর্ণ নহে। তাই সে অঙ্গটি অবশ্যই পরিপূর্ণ করতে হবে। সে তা পরিপূর্ণ করার চিন্তা করে, “আমি যদি শ্রদ্ধাবান, শীলবান, বহুশ্রুত, ধর্মভাষক, পরিষদে গমনকারী, বিশারদ হয়ে পরিষদে ধর্মভাষণ করতে পারতাম; রূপ অতিক্রমকারী, অরূপ শান্ত বিমুক্তি অবলম্বনে সুসংবদ্ধভাবে অবস্থান করতাম, আসক্তির ক্ষয় করে অনাসব চিত্তবিমুক্তি ও প্রজ্ঞাবিমুক্তি দৃষ্টধর্মে স্বয়ং অভিজ্ঞা প্রত্যক্ষ করে অবস্থান করতে পারতাম” যখন, হে ভিক্ষুগণ, ভিক্ষু শ্রদ্ধাবান, শীলবান, বহুশ্রুত, ধর্মকথক, পরিষদে গমনকারী, বিশারদ হয়ে পরিষদে ধর্মভাষণ করে; রূপ অতিক্রমকারী, অরূপ শান্ত বিমুক্তি অবলম্বনে সুসংবদ্ধভাবে অবস্থান করে, আসক্তির ক্ষয় করে অনাসব চিত্তবিমুক্তি ও প্রজ্ঞাবিমুক্তি ইহ জীবনে স্বয়ং অভিজ্ঞা প্রত্যক্ষ করে লাভ করে অবস্থান করে, তখনি সে হয় সেক্ষেত্রে পূর্ণাঙ্গ।</p>
<p><a class='sc' id='sc3'></a>হে ভিক্ষুগণ, যে ভিক্ষু এই অষ্টবিধ গুণে গুণান্বিত সে সর্বতোভাবে ও প্রতিটি উপায়ে হয় প্রাসাদিক।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
