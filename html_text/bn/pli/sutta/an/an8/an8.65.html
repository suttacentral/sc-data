<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an8.65' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>অষ্টক নিপাত</li>
<li class='vagga'>ভূমিকম্প-বর্গ</li>
</ul>
<h1 class='sutta'>৮.৬৫. শাস্তার শ্রেষ্ঠত্ব সূত্র</h1>
</header>
<p><a class='sc' id='sc1'></a>“হে ভিক্ষুগণ, পাণ্ডিত্য এই আট প্রকার। আট কী কী?</p>
<p><a class='sc' id='sc2'></a>যখন ব্যক্তিগতভাবে লোকে রূপসংজ্ঞী <span class='add'>(শরীর সম্পর্কে সচেতন)</span> হয় তখন সে বাহ্যিক রূপ দর্শন করে, সীমিত হোক বা সুবর্ণ-দুর্বর্ণ যাই হোক না কেন, “এগুলো আয়ত্ত করে আমি এগুলো জানি, এগুলো দর্শন করি।” এভাবে সে সচেতন হয়। এটা হচ্ছে প্রথম পাণ্ডিত্য।</p>
<p><a class='sc' id='sc3'></a>যখন ব্যক্তিগতভাবে লোকে দেহ সম্পর্কে সচেতন হয় তখন সে বাহ্যিক রূপ দর্শন করে, অপ্রমাণ বা সুবর্ণ-দুর্বর্ণ যাই হোক না কেন, “এসমস্ত আয়ত্ত করে আমি এগুলো সম্পর্কে জানি ও দর্শন করি।” এভাবে সে সচেতন হয়। এটা হচ্ছে দ্বিতীয় পাণ্ডিত্য।</p>
<p><a class='sc' id='sc4'></a>যখন ব্যক্তিগতভাবে লোকে দেহ সম্পর্কে অসংজ্ঞী হয় তখন সে বাহ্যিক রূপ দর্শন করে, সীমিত হোক বা সুবর্ণ-দুর্বর্ণ যাই হোক না কেন। “এগুলো আয়ত্ত করে আমি এগুলো জানি ও দর্শন করি।” এভাবে সে সংজ্ঞাবান হয়। এটা তৃতীয় পাণ্ডিত্য।</p>
<p><a class='sc' id='sc5'></a>যখন ব্যক্তিগতভাবে লোকে দেহ সম্পর্কে সংজ্ঞাবান হয় তখন সে বাহ্যিক রূপ দর্শন করে, অপ্রমাণ বা সুবর্ণ-দুর্বর্ণ যাই হোক না কেন, “এগুলো আয়ত্ত করে আমি এগুলো জানি, দর্শন করি।” এভাবে সে সচেতন হয়। এটা চতুর্থ পাণ্ডিত্য।</p>
<p><a class='sc' id='sc6'></a>যখন ব্যক্তিগতভাবে লোকে দেহ সম্পর্কে অসংজ্ঞী হয় তখন সে বাহ্যিক রূপ দর্শন করে, নীল, নীলবর্ণ, নীল আকৃতি, নীলাভ। “এগুলো আয়ত্ত করে আমি এগুলো জানি, দেখি” এভাবে সে সংজ্ঞী হয়। এটা পঞ্চম পাণ্ডিত্য।</p>
<p><a class='sc' id='sc7'></a>যখন ব্যক্তিগতভাবে লোকে দেহ সম্পর্কে অসংজ্ঞী হয় তখন সে বাহ্যিক রূপসমূহ দর্শন করে, পীত, পীতবর্ণ, পীত নিদর্শন, পীতাভ। “এসব আয়ত্ত করে আমি এসব জানি, দর্শন করি।” এভাবে সে সংজ্ঞাবান হয়। এটা ষষ্ঠ পাণ্ডিত্য।</p>
<p><a class='sc' id='sc8'></a>যখন ব্যক্তিগতভাবে লোকে দেহ সম্পর্কে অসংজ্ঞী হয় তখন সে বাহ্যিকভাবে রূপসমূহ দর্শন করে, লোহিতক, লোহিতবর্ণ, লোহিতক নিদর্শন, লোহিতাভ। “এসব আয়ত্ত করে আমি এসব জানি, দেখি এভাবে সে সংজ্ঞাবান হয়। এটা সপ্তম পাণ্ডিত্য।”</p>
<p><a class='sc' id='sc9'></a>যখন ব্যক্তিগতভাবে লোকে দেহ সম্পর্কে অসংজ্ঞী হয় তখন সে বাহ্যিক রূপসমূহ দর্শন করে শুভ্র, শুভ্রবর্ণ, শুভ্রনিদর্শন, শুভ্রাভ। “এসব আয়ত্ত করে আমি এসব জানি, দেখি।” এভাবে সে সংজ্ঞাবান হয়। এটা অষ্টম পাণ্ডিত্য।</p>
<p><a class='sc' id='sc10'></a>ভিক্ষুগণ, এগুলোই অষ্ট পাণ্ডিত্য।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
