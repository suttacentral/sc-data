<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an8.66' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>অষ্টক নিপাত</li>
<li class='vagga'>ভূমিকম্প-বর্গ</li>
</ul>
<h1 class='sutta'>৮.৬৬. বিমোক্ষ সূত্র</h1>
</header>
<p><a class='sc' id='sc1'></a>“হে ভিক্ষুগণ, বিমোক্ষ এই অষ্টবিধ। অষ্টবিধ কী কী?</p>
<p><a class='sc' id='sc2'></a>রূপী <span class='add'>(দেহ সম্পর্কে সচেতন)</span> রূপ দর্শন করে। এটা প্রথম বিমোক্ষ।</p>
<p><a class='sc' id='sc3'></a>ব্যক্তিগতভাবে অসংজ্ঞী <span class='add'>(দেহ সম্পর্কে অসচেতন ব্যক্তি)</span> বাহ্যিকভাবে রূপ দর্শন করে। এটা দ্বিতীয় বিমোক্ষ।</p>
<p><a class='sc' id='sc4'></a>সে স্বয়ং চিন্তা প্রয়োগ করে, “এটা শুভ” এটা তৃতীয় বিমুক্তি।</p>
<p><a class='sc' id='sc5'></a>সম্পূর্ণরূপে রূপসংজ্ঞাসমূহ অতিক্রম করে পটিঘসংজ্ঞা <span class='add'>(ক্রোধসংজ্ঞা)</span>-সমূহ অস্তমিত করে নানাত্ব সংজ্ঞার প্রতি অমনোযোগী হয়ে “অনন্ত আকাশ” চিন্তা করে আকাশ অনন্ত আয়তনে প্রবেশ করে এবং তাতে অবস্থান করে। এটা চতুর্থ বিমোক্ষ।</p>
<p><a class='sc' id='sc6'></a>সম্পূর্ণরূপে আকাশ-অনন্ত-আয়তন অতিক্রম করে “অনন্ত বিজ্ঞান” এরূপ চিন্তা করে বিজ্ঞান-অনন্ত-আয়তন লাভ করে তাতে অবস্থান করে। এটা পঞ্চম বিমোক্ষ।</p>
<p><a class='sc' id='sc7'></a>সম্পূর্ণরূপে বিজ্ঞান-অনন্ত-আয়তন অতিক্রম করে “কিছুই না” এরূপ চিন্তা করে আকিঞ্চনায়তন লাভ করে তাতে অবস্থান করে। এটা ষষ্ঠ বিমুক্তি।</p>
<p><a class='sc' id='sc8'></a>সম্পূর্ণরূপে আকিঞ্চনায়তন অতিক্রম করে নৈবসংজ্ঞা-নাসংজ্ঞায়তন <span class='add'>(সংজ্ঞাও না, অসংজ্ঞাও না)</span> লাভ করে তাতে অবস্থান করে। এটা সপ্তম বিমোক্ষ।</p>
<p><a class='sc' id='sc9'></a>সম্পূর্ণরূপে নৈবসংজ্ঞা-নাসংজ্ঞায়তন অতিক্রম করে সে সংজ্ঞাবেদয়িত নিরোধ লাভ করে তাতে অবস্থান করে। এটা অষ্টম বিমোক্ষ”।</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
