<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an8.83' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>অষ্টক নিপাত</li>
<li class='vagga'>স্মৃতি বর্গ</li>
</ul>
<h1 class='sutta'>৮.৮৩. মূলক সূত্র</h1>
</header>
<p><a class='sc' id='sc1'></a>“হে ভিক্ষুগণ, অন্যতীর্থিয় পরিব্রাজকেরা যদি তোমাদের এরূপ প্রশ্ন করেঃ “আয়ুষ্মানগণ, সমস্ত বিষয়ের মূল কী? তাদের উৎপত্তি কোথায়? সমস্ত বিষয়ের সমুদয় কী? সমস্ত বিষয়ের সংযোগ কী? সমস্ত বিষয়ের প্রধান কী? সমস্ত বিষয়ের অধিপতি কী? সমস্ত বিষয়ের অধিক অবস্থা কী? এবং সমস্ত বিষয়ের মধ্যে <span class='add'>(সার)</span> মূল্যবান কী?” হে ভিক্ষুগণ, অন্যতীর্থিয় পরিব্রাজকদের দ্বারা এভাবে প্রশ্ন জিজ্ঞাসিত হয়ে তোমরা কীভাবে উত্তর দেবে?”</p>
<p><a class='sc' id='sc2'></a>“ভন্তে, আমাদের ধারণার ভিত্তি তথাগত, এগুলো ভগবৎ পরিচালিত এবং রক্ষিত। ভন্তে, ভগবান যদি এরূপ ভাষিত বিষয়ের অর্থ পরিষ্কার করে দিতেন তাহলে আমাদের ভালো হত, ভগবানের ব্যাখ্যা শ্রবণ করে ভিক্ষুগণ তা ধারণ করতেন।” “তাহলে হে ভিক্ষুগণ, মন সংযোগ কর, অভিনিবেশ সহকারে শ্রবণ কর, আমি ভাষণ করব।”</p>
<p><a class='sc' id='sc3'></a>“হ্যাঁ ভন্তে” বলে ভিক্ষুগণ উত্তর দিলেন। ভগবান এরূপ বললেন :</p>
<p><a class='sc' id='sc4'></a>যদি হে ভিক্ষুগণ, অন্যতীর্থিয় পরিব্রাজকেরা এরূপ জিজ্ঞাসা করে “আয়ুষ্মানগণ, সমস্ত বিষয়ের মূল কী? তাদের উৎপত্তি কোথায়? সমস্ত বিষয়ের সমুদয় কী? সমস্ত বিষয়ের সংযোগ কী? সমস্ত বিষয়ের প্রধান কী? সমস্ত বিষয়ের অধিপতি কী? সমস্ত বিষয়ের অধিক অবস্থা কী? এবং সমস্ত বিষয়ের মধ্যে <span class='add'>(সার)</span> মূল্যবান কী?” এরূপ প্রশ্ন জিজ্ঞাসিত হয়ে তোমরা তদুত্তরে অন্যতীর্থিয় পরিব্রাজকদের বলবে, “আয়ুষ্মানগণ, সমস্ত বিষয় ছন্দমূলক, তাদের মূল চিত্তে স্পর্শের কারণে এসব উৎপন্ন হয়, তাদের একত্রে সম্মিলনই বেদনা, সমাধি তাদের মুখ্য, স্মৃতিশীলতা তাদের প্রধান বিষয়, সমস্ত ধর্ম প্রজ্ঞা উত্তর, বিমুক্তিসারই সমস্ত বিষয়ের মধ্যে মূল্যবান।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
