<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an8.9' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>অষ্টক নিপাত</li>
<li class='vagga'>মৈত্রী-বর্গ</li>
</ul>
<h1 class='sutta'>৮.৯. নন্দ সূত্র</h1>
</header>
<p><a class='sc' id='sc1'></a>হে ভিক্ষুগণ, যে কেউ নন্দ সম্পর্কে যথার্থভাবে বলতে পারে, “সে কুলপুত্র,” যে কেউ বলতে পারে, “সে বলবান”, যে কেউ বলতে পারে, “সে প্রাসাদিক”, তার সম্পর্কে বলতে গিয়ে যে কেউ বলতে পারে, “সে খুবই অনুরাগী।”</p>
<p><a class='sc' id='sc2'></a>হে ভিক্ষুগণ, সে ইন্দ্রিয়সমূহ পাহারা দেয়, ভোজনে মাত্রাজ্ঞ, জাগ্রতশীল, স্মৃতি-সম্প্রজ্ঞানযুক্ত, নন্দ কিভাবে পরিপূর্ণ, পরিশুদ্ধ ব্রহ্মচর্য আচরণে সক্ষম?</p>
<p><a class='sc' id='sc3'></a>হে ভিক্ষুগণ, এ উপায়ে নন্দ ইন্দ্রিয়সমূহ পাহারা দেয়,</p>
<p><a class='sc' id='sc4'></a>হে ভিক্ষুগণ, নন্দকে যদি পূর্বদিক আলোকিত করতে হয় তাহলে তার সমগ্র মনোযোগ নিবদ্ধ করে এরূপে, “এভাবে যখন আমি পূর্বদিক দর্শন করি তখন আমাতে কোনো দৌর্মনস্য, পাপ অকুশল ধর্ম প্রবাহিত হবে না।” এরূপে সে সম্প্রজ্ঞাত। হে ভিক্ষুগণ, নন্দকে যদি পশ্চিম দিক তাকাতে হয় তাহলে তার সমগ্র মনোযোগ নিবদ্ধ করে এরূপে, “এভাবে যখন আমি পশ্চিম দিক দর্শন করি তখন আমাতে কোনো দৌর্মনস্য, পাপ, অকুশল ধর্ম প্রবাহিত হবে না।” এরূপে সে সম্প্রজ্ঞাত। নন্দকে যদি উত্তর দিক তাকাতে হয় তাহলে তার সমগ্র মনোযোগ নিবদ্ধ করতে হয় এরূপে, “এভাবে যখন আমি উত্তর দিকে দর্শন করি তখন আমাতে কোনো দৌর্মনস্য, পাপ, অকুশল ধর্ম প্রবাহিত হবে না।” এরূপে সে সম্প্রজ্ঞাত। নন্দকে যদি দক্ষিণ দিক তাকাতে হয় তাহলে তার সমগ্র মনোযোগ নিবদ্ধ করে এরূপে, “এভাবে যখন আমি দক্ষিণ দিক দর্শন করি তখন আমাতে কোনো দৌর্মনস্য, পাপ, অকুশল ধর্ম প্রবাহিত হবে না।” এভাবে সে সম্প্রজ্ঞাত। নন্দকে যদি ঊর্ধ্বদিক তাকাতে হয় তাহলে তার সমগ্র মনোযোগ নিবদ্ধ করে এরূপেঃ “এভাবে যখন আমি ঊর্ধ্বদিকে দর্শন করি তখন আমাতে কোনো দৌর্মনস্য, পাপ অকুশল ধর্ম প্রবাহিত হবে না।” এভাবে সে সম্প্রজ্ঞাত। নন্দকে যদি অধোদিক তাকাতে হয় তাহলে তার সমগ্র মনোযোগ নিবদ্ধ করে এরূপে, এভাবে যখন আমি অধোদিক দর্শন করি তখন আমাতে কোনো দৌর্মনস্য, পাপ, অকুশল ধর্ম প্রবাহিত হবে না।” এরূপে সে সম্প্রজ্ঞাত। নন্দকে যদি অনুদিক তাকাতে হয় তাহলে তার সমগ্র মনোযোগ নিবদ্ধ করে তাকায় এরূপে, “যখন আমি অনুদিক দর্শন করি তখন আমাতে কোনো দৌর্মনস্য, পাপ, অকুশল ধর্ম প্রবাহিত হবে না।” এরূপে সে সম্প্রজ্ঞাত।</p>
<p><a class='sc' id='sc5'></a>হে ভিক্ষুগণ, নন্দের ইন্দ্রিয়সমূহ এভাবে সংযতভাব প্রাপ্ত হয়।</p>
<p><a class='sc' id='sc6'></a>হে ভিক্ষুগণ, এভাবে নন্দ ভোজনে মাত্রাজ্ঞ হয়, হে ভিক্ষুগণ, নন্দ সম্প্রযুক্ত জ্ঞানে স্মরণ করতে করতে ভিক্ষান্ন প্রতিসেবন করে, “এ আহার ক্রীড়ার জন্য নহে, মত্ততার জন্য নহে, মণ্ডনের জন্য নহে, বিভূষণের জন্য নহে, যাবৎ এ দেহের স্থিতির জন্য, যাপনের জন্য, অনবদ্য সুখ বিহরণের জন্য, ব্রহ্মচর্যের অনুগ্রহের জন্য, এ সমস্ত পুরাতন বেদনা প্রতিহনন করব, নূতন বেদনা উৎপাদন করব না, আমার জীবন যাত্রা হবে অনবদ্য, সুখ স্বাচ্ছন্দময়, এ ভেবে সে আহার প্রতিসেবন করে।</p>
<p><a class='sc' id='sc7'></a>হে ভিক্ষুগণ, এভাবে নন্দ ভোজনে মাত্রাজ্ঞ হয়।</p>
<p><a class='sc' id='sc8'></a>হে ভিক্ষুগণ, এইভাবে নন্দ জাগ্রতশীল হয় :</p>
<p><a class='sc' id='sc9'></a>এক্ষেত্রে, হে ভিক্ষুগণ, নন্দ দিবাভাগে চঙ্ক্রমণ দ্বারা, উপবেশন করে চিত্তকে আবরণীয় <span class='add'>(কলুষপূর্ণ)</span> বিষয় হতে মুক্ত করে, রাত্রির মধ্যম যামে দক্ষিণ পার্শ্ব হয়ে পায়ের উপর পা স্থাপন করে উত্থান সংজ্ঞায় সম্প্রজ্ঞান চিত্তে সিংহ শয্যা গ্রহণ করে, রাত্রির শেষ যামে প্রত্যুত্থান করে চঙ্ক্রমণ করে উপবেশন করে চিত্তকে আবরণীয় বিষয়সমূহ হতে মুক্ত করে।</p>
<p><a class='sc' id='sc10'></a>হে ভিক্ষুগণ, এভাবেই নন্দ জাগ্রতশীল হয়।</p>
<p><a class='sc' id='sc11'></a>হে ভিক্ষুগণ, এভাবে নন্দ স্মৃতি-সম্প্রজ্ঞান যুক্ত হয় :</p>
<p><a class='sc' id='sc12'></a>এক্ষেত্রে, হে ভিক্ষুগণ, নন্দের জ্ঞাতসারে বেদনা উৎপন্ন হয়, জ্ঞাত হয়ে স্থিত থাকে, জ্ঞাতসারেই অস্তগত হয়; জ্ঞাতসারেই সংজ্ঞা উৎপন্ন হয়, জ্ঞাত হয়ে স্থিত হয়, জ্ঞাতসারেই অস্তগত হয়; জ্ঞাতসারেই বিতর্ক উৎপন্ন হয়, জ্ঞাতসারে স্থিত হয়, জ্ঞাতসারে অস্তগত হয়।</p>
<p><a class='sc' id='sc13'></a>হে ভিক্ষুগণ, এভাবেই নন্দ স্মৃতি-সম্প্রজ্ঞানযুক্ত হয়।</p>
<p><a class='sc' id='sc14'></a>হে ভিক্ষুগণ, এভাবেই নন্দ ইন্দ্রিয়সমূহ রক্ষা করে, ভোজনে মাত্রাজ্ঞ, জাগ্রতশীল, স্মৃতি-সম্প্রজ্ঞানযুক্ত হয় যার ফলে সে পরিপূর্ণ, পরিশুদ্ধ ব্রহ্মচর্য আচরণে সক্ষম।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
