<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an8.38' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>অষ্টক নিপাত</li>
<li class='vagga'>দান বর্গ</li>
</ul>
<h1 class='sutta'>৮.৩৮. সৎপুরুষ সূত্র</h1>
</header>
<p><a class='sc' id='sc1'></a>“হে ভিক্ষুগণ, যখন কোনো পরিবারে কোনো সৎপুরুষ জন্মগ্রহণ করে এটা বহু লোকের মঙ্গল, হিত ও সুখের কারণ হয়, এটা মাতা-পিতা, স্ত্রী-পুত্রের, ক্রীতদাস, কর্মকার, দাস, মিত্র, অমাত্য, পূর্ব প্রেত, রাজা, দেবতা এবং শ্রমণ-ব্রাহ্মণের মঙ্গল, হিত ও সুখের কারণ হয়।</p>
<p><a class='sc' id='sc2'></a>যেমন হে ভিক্ষুগণ, প্রচুর বারি বর্ষণ সকল প্রকার শস্যের পরিপক্বতা আনয়ন করে যদ্বারা অনেক লোকের মঙ্গল, হিত ও সুখ লাভ হয়। তদ্রূপ হে ভিক্ষুগণ, যখন কোনো পরিবারে কোনো সৎপুরুষ জন্মগ্রহণ করে তদ্বারা বহু লোকের মঙ্গল, হিত ও সুখ লাভ হয়। মাতা-পিতা, স্ত্রী-পুত্র, ক্রীতদাস, কর্মকার, দাস, মিত্র, অমাত্য, পূর্ব প্রেত, রাজা, দেবতা এবং শ্রমণ-ব্রাহ্মণের মঙ্গল, হিত ও সুখের কারণ হয়।</p>
<blockquote class='gatha'>
<p><a class='sc' id='sc3'></a>পণ্ডিত ব্যক্তি গৃহবাসেও হন মঙ্গলকামী বহুজনে,<br>
মাতাপিতাকে রাত্রিদিন পূজা করেন অনলসভাবে,<br>
পূর্বকৃত উপকার করে স্মরণ পূজা করে তাঁদের<br>
গৃহ ছেড়ে হলে প্রব্রজিত ভজেন ব্রহ্মচারীদের।<br>
তথাগত শাসনে জ্ঞাত হয়ে ধর্ম শ্রদ্ধাবান জন,<br>
প্রিয়শীল ব্যক্তিগণে পূজেন, হন হিতকামী রাজার,<br>
দেবগণের, জ্ঞাতির, হিতকামী হন সখীদের<br>
সদ্ধর্মে স্থিত সাধু পুরুষ হিত সাধন করেন সবার<br>
কার্পণ্য ময়লা করেন দূর, সেহেতু তিনি<br>
শিবলোকে বা দেবলোকে করেন গমন।”</p>
</blockquote>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
