<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an8.82' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>অষ্টক নিপাত</li>
<li class='vagga'>স্মৃতি বর্গ</li>
</ul>
<h1 class='sutta'>৮.৮২. পুণ্ণিয় সূত্র</h1>
</header>
<p><a class='sc' id='sc1'></a>তখন আয়ুষ্মান পুণ্ণিয় ভগবানের নিকট উপস্থিত হন, উপস্থিত হয়ে ভগবানকে অভিবাদন করে এক প্রান্তে উপবেশন করেন, এক প্রান্তে উপবিষ্ট আয়ুষ্মান পুণ্ণিয় ভগবানকে এরূপ বলেন, “কী কারণে কী হেতু তথাগত কোনো সময় ধর্ম দেশনা করেন আবার কোনো সময় দেশনা করেন না?”</p>
<p><a class='sc' id='sc2'></a>“হে পুণ্ণিয়, ভিক্ষু শ্রদ্ধাবান কিন্তু তথাগতকে দর্শন করে না; কিন্তু পুণ্ণিয়, ভিক্ষু যখন শ্রদ্ধাবান এবং তথাগতকে দর্শন করে সেক্ষেত্রে তথাগত ধর্মদেশনা করেন। অথবা পুণ্ণিয়, ভিক্ষু শ্রদ্ধাবান এবং তথাগতকে দর্শন করে, কিন্তু শ্রবণ করার জন্য উপবেশন করে না; অথবা, পুণ্ণিয়, ভিক্ষু শ্রদ্ধাবান, তথাগতকে দর্শন করে এবং শ্রবণ করার জন্য উপবেশন করে কিন্তু তথাগতকে প্রশ্ন করে না; অথবা, পুণ্ণিয়, ভিক্ষু শ্রদ্ধাবান, তথাগতকে দর্শন করে, শ্রবণ করার জন্য উপবেশন করে, তথাগতকে প্রশ্ন করে কিন্তু মনোযোগের সাথে ধর্ম শ্রবণ করে না; পুণ্ণিয় ভিক্ষু শ্রদ্ধাবান, তথাগতকে দর্শন করে, শ্রবণ করার জন্য উপবেশন করে, তথাগতকে প্রশ্ন করে, মনোযোগের সাথে ধর্ম শ্রবণ করে কিন্তু তা মনে ধারণ করে না; অথবা, পুণ্ণিয়, ভিক্ষু শ্রদ্ধাবান, তথাগতকে দর্শন করে, শ্রবণ করার জন্য উপবেশন করে, তথাগতকে প্রশ্ন করে, মনোযোগের সাথে ধর্ম শ্রবণ করে, ধর্ম শ্রবণ করে কিন্তু ধর্ম শ্রবণ করে তা ধারণ করে কিন্তু ধারণকৃত ধর্মের অর্থ পরীক্ষা করে না; অথবা, পুণ্ণিয়, ভিক্ষু শ্রদ্ধাবান, তথাগতকে দর্শন করে, শ্রবণ করার জন্য উপবেশন করে তথাগতকে প্রশ্ন করে, মনোযোগের সাথে ধর্মশ্রবণ করে, ধর্ম শ্রবণ করে তা ধারণ করে এবং ধারণকৃত ধর্মের অর্থ পরীক্ষা করে কিন্তু অর্থ ও ধর্ম জ্ঞাত হয়ে ধর্মানুধর্ম প্রতিপন্ন হয় না, সেক্ষেত্রে তথাগত ধর্ম দেশনা করেন না। কিন্তু যখন পুণ্ণিয়, ভিক্ষু শ্রদ্ধাবান হয়, তথাগতকে দর্শন করে, শ্রবণের জন্য উপবেশন করে, তথাগতকে প্রশ্ন করে, মনোযোগের সাথে ধর্ম শ্রবণ করে, শ্রুত ধর্ম মনে ধারণ করে, শ্রুত ধর্মের অর্থ পরীক্ষা করে, অর্থ ও ধর্ম জ্ঞাত হয়ে ধর্মানুধর্ম প্রতিপন্ন হয়, সেক্ষেত্রে তথাগত ধর্ম দেশনা করেন।</p>
<p><a class='sc' id='sc3'></a>হে পুণ্ণিয়, এই আটটি ধর্মে যখন ভিক্ষু গুণান্বিত হয় তখনই পুণ্ণিয়, তথাগত ধর্ম দেশনা করেন।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
