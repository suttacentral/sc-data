<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an8.53' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>অষ্টক নিপাত</li>
<li class='vagga'>গৌতমী বর্গ (স-আধান বর্গ)</li>
</ul>
<h1 class='sutta'>৮.৫৩. সংক্ষিপ্ত সূত্র</h1>
</header>
<p><a class='sc' id='sc1'></a>একসময় ভগবান বৈশালীর মহাবনে কূটাগারশালায় অবস্থান করছিলেন। তখন মহাপ্রজাপতী গৌতমী ভগবান সমীপে উপস্থিত হন, উপস্থিত হয়ে ভগবানকে অভিবাদন করে এক প্রান্তে স্থিত হন। এক প্রান্তে স্থিত মহাপ্রজাপতী গৌতমী ভগবানকে বলেন, “সাধু ভন্তে, ভগবান যদি আমাকে সংক্ষিপ্তভাবে ধর্ম ভাষণ করতেন যে ধর্ম শ্রবণ করে আমি একাকী, নির্জনে, অপ্রমত্তভাবে, উৎসাহিত ও দৃঢ়প্রতিজ্ঞ হয়ে বাস করতে পারতাম।”</p>
<p><a class='sc' id='sc2'></a>গৌতমী যেসব ধর্ম বিষয়ে আপনি জানেন, “এসব বিষয় বিরাগের দিকে না নিয়ে সরাগ <span class='add'>(অনুরাগ)</span> এর দিকে নেয়; বন্ধনমুক্তির দিকে না নিয়ে বন্ধনের দিকে নেয়; জন্ম সঞ্চয়ের দিকে নেয়, কমানোর দিকে নয়; বেশি কামনার দিকে নেয়, সামান্য কামনার দিকে নয় সন্তুষ্টির দিকে নয়, অসন্তুষ্টির দিকে নয়, প্রবিবেকের <span class='add'>(নির্জনতার)</span> দিকে নয়, সমাজপ্রিয়তার দিকে নেয়; বীর্যপরায়ণতায় নহে, অলসতার দিকে নেয়, মিতাচারের দিকে নয়, বিলাসতার দিকে নিয়ে যায়।” গৌতমী, এসব বিষয়ে নিশ্চিত ধারণা করুন-এটা ধর্ম নহে, এটা বিনয় নহে, এটা শাস্তার শাসন নহে।</p>
<p><a class='sc' id='sc3'></a>কিন্তু গৌতমী, জানবে যে, যেগুলো বিরাগের দিকে নেয়, বন্ধন হতে মুক্তির দিকে নেয়, জন্ম হ্রাসের দিকে নেয়, অল্পেচ্ছুতার দিকে নেয়, সন্তুষ্টির দিকে নেয়, প্রবিবেকের দিকে নেয়, বীর্যের দিকে নেয় এবং মিতাচারের দিকে নেয়, আশ্বস্ত হোন যে, এগুলোই ধর্ম, বিনয় এবং শাস্তার শাসন।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
