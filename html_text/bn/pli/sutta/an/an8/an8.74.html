<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an8.74' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>অষ্টক নিপাত</li>
<li class='vagga'>যমক বর্গ</li>
</ul>
<h1 class='sutta'>৮.৭৪. দ্বিতীয় মরণস্মৃতি সূত্র</h1>
</header>
<p><a class='sc' id='sc1'></a>একসময় ভগবান নাটিকে ইষ্টক হলে অবস্থান করছিলেন। তখন ভগবান ভিক্ষুগণকে সম্বোধন করলেন, “হে ভিৰগণ,” ভিক্ষুগণ উত্তর দিলেন, “হ্যাঁ ভন্তে,” ভগবান বললেন, “হে ভিক্ষুগণ, মৃত্যুস্মৃতি ভাবিত, বহুলীকৃত হলে তা মহা ফলপ্রদায়ক, মহাসহায়ক, অমৃতে মিশে যায়, অমৃতে পর্যাবসান হয়। এবং হে ভিক্ষুগণ, কীভাবে মৃত্যুস্মৃতি ভাবিত, বহুলীকৃত হলে মহাফল প্রদায়ক, মহাসহায়ক, অমৃতে মিশে যায়, অমৃতে পর্যাবসান হয়?</p>
<p><a class='sc' id='sc2'></a>হে ভিক্ষুগণ, যখন দিবাবসানে রাত্রির প্রারম্ভ হয় তখন ভিক্ষু গভীরভাবে এরূপ চিন্তা করে, “আমার মৃত্যুর নানা কারণ। অহি <span class='add'>(সর্প)</span> বা বৃশ্চিক বা শতপদীর কামড়ে আমার মৃত্যু ঘটতে পারে। এতে আমার অন্তরায় হতে পারে। আমি হ্যোঁচট খেয়ে পড়ে যেতে পারি; ভুক্ত খাদ্য-দ্রব্য আমাকে পীড়াগ্রস্ত করতে পারে; পিত্ত কূপিত হতে পারে, শ্লেষ্মা কূপিত হতে পারে; আমার অভ্যন্তরে শস্ত্র সদৃশ বায়ু কূপিত হতে পারে; অথবা মনুষ্য বা অমনুষ্য আমাকে আক্রমণ করতে পারে এবং আমার মৃত্যু ঘটাতে পারে। তাতে আমার অন্তরায় হতে পারে।” ভিক্ষুগণ, সেই ভিক্ষুকে অবশ্যই গভীরভাবে চিন্তা করতে হবে, “আমার কি কোনো অপ্রহীন অকুশল পাপমূলক বিষয় আছে যা অদ্য রাত্রে আমি যদি মৃত্যুবরণ করি তাতে বাধা হতে পারে?” যদি হে ভিক্ষুগণ, প্রত্যবেক্ষণকালে ভিক্ষু এরূপ জানে, “আমার অপ্রহীন অকুশল পাপমূলক বিষয় আছে যা আমার আজ রাত্রে মৃত্যুবরণে অন্তরায় স্বরূপ।” তাহলে হে ভিক্ষুগণ, সেসব পাপ অকুশল বিষয় প্রহীনের জন্য ঐকান্তিক সংকল্প, উদ্যম, উৎসাহ, প্রচেষ্টা, কঠোর চেষ্টা, স্মৃতিশীলতা, উপলব্ধি সে ভিক্ষুর থাকতে হবে। যেমন, হে ভিক্ষুগণ, যে ব্যক্তির মাথার পাগড়ি আগুনের উপর বা যার চুলে আগুন ধরেছে তাকে জ্বলন্ত পাগড়ি বা চুলের আগুন নেভানোর জন্য তার ঐকান্তিক সংকল্প, উদ্যম, উৎসাহ, প্রচেষ্টা, কঠোর চেষ্টা, স্মৃতিশীলতা ও উপলব্ধি কাজে লাগাতে হবে; তদ্রূপ, হে ভিক্ষুগণ, সেই ভিক্ষুকে পাপ অকুশল বিষয় দূরীভূত করার জন্য তার ঐকান্তিক সংকল্প, উদ্যম, উৎসাহ, চেষ্টা, কঠোর চেষ্টা, স্মৃতিশীলতা ও উপলব্ধি কাজে লাগাতে হবে। কিন্তু হে ভিক্ষুগণ, যদি সেই ভিক্ষু প্রত্যবেক্ষণ করে জানতে পারে যে, তার মধ্যে কোনো পাপ অকুশল বিষয় নেই যা তার সে রাত্রে কালক্রিয়ায় বাধা হতে পার্তেতাহলে সে ভিক্ষুর দিবারাত্রি স্বয়ং কুশলধর্মের অনুশীলনে প্রীতি-প্রমোদে বিহার করা উচিত।</p>
<p><a class='sc' id='sc3'></a>হে ভিক্ষুগণ, যখন রাত্রির অবসানে দিনের প্রারম্ভ হয় তখন ভিক্ষু গভীরভাবে এরূপ চিন্তা করে, “আমার মৃত্যুর নানা কারণ। অহি <span class='add'>(সর্প)</span> বা বৃশ্চিক বা শতপদীর কামড়ে আমার মৃত্যু ঘটতে পারে। এতে আমার অন্তরায় হতে পারে। আমি হোঁচট খেয়ে পড়ে যেতে পারি; ভুক্ত খাদ্য-দ্রব্য আমাকে পীড়াগ্রস্ত করতে পারে; পিত্ত কূপিত হতে পারে, শ্লেষ্মা কূপিত হতে পারে; আমার অভ্যন্তরে শস্ত্র সদৃশ বায়ু কূপিত হতে পারে; অথবা মনুষ্য বা অমনুষ্য আমাকে আক্রমণ করতে পারে এবং আমার মৃত্যু ঘটাতে পারে। তাতে আমার অন্তরায় হতে পারে। ভিক্ষুগণ, সেই ভিক্ষুকে অবশ্যই গভীরভাবে চিন্তা করতে হবে, “আমার কি কোনো অপ্রহীন অকুশল পাপমূলক বিষয় আছে যা অদ্য দিবা আমি যদি মৃত্যুবরণ করি তাতে বাধা হতে পারে?” যদি হে ভিক্ষুগণ, প্রত্যবেক্ষণকালে ভিক্ষু এরূপ জানে-“আমার অপ্রহীন অকুশল পাপমূলক বিষয় আছে যা আজ দিনে মৃত্যু বরণে অন্তরায় স্বরূপ।” তাহলে হে ভিক্ষুগণ, সেসব পাপ অকুশল বিষয় প্রহীনের জন্য ঐকান্তিক সংকল্প, উদ্যম, উৎসাহ, প্রচেষ্টা, কঠোর চেষ্টা, স্মৃতিশীলতা, উপলব্ধি সে ভিক্ষুর থাকতে হবে। যেমন, হে ভিক্ষুগণ, যে ব্যক্তির মাথার পাগড়ি আগুনের উপর বা যার চুলে আগুন ধরেছে তাকে জ্বলন্ত পাপড়ি বা চুলের আগুন নেভানোর জন্য তার ঐকান্তিক সংকল্প, উদ্যম, উৎসাহ, প্রচেষ্টা, কঠোর চেষ্টা, স্মৃতিশীলতা ও উপলব্ধি কাজে লাগাতে হবে; তদ্রূপ, হে ভিক্ষুগণ, সেই ভিক্ষুকে পাপ অকুশল বিষয় দূরীভূত করার জন্য তার ঐকান্তিক সংকল্প, উদ্যম, উৎসাহ, চেষ্টা, কঠোর চেষ্টা, স্মৃতিশীলতা ও উপলব্ধি কাজে লাগাতে হবে। কিন্তু হে ভিক্ষুগণ, যদি সেই ভিক্ষু প্রত্যবেক্ষণ করে জানতে পারে যে, তার মধ্যে কোনো পাপ অকুশল বিষয় নেই যা তার সে দিনে কালক্রিয়ার বাধা হতে পারে-তাহলে সে ভিক্ষুর দিবারাত্রি স্বয়ং কুশলধর্মের অনুশীলনে প্রীতি-প্রমোদে বিহার করা উচিত।</p>
<p><a class='sc' id='sc4'></a>হে ভিক্ষুগণ, মৃত্যুস্মৃতি এভাবে ভাবিত, বহুলীকৃত হলে তা মহা ফলপ্রদায়ক, মহাসহায়ক হয়, অমৃতে মিশে যায়, অমৃতে পর্যাবসান হয়।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
