<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an8.63' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>অষ্টক নিপাত</li>
<li class='vagga'>ভূমিকম্প-বর্গ</li>
</ul>
<h1 class='sutta'>৮.৬৩. সংক্ষিপ্ত সূত্র</h1>
</header>
<p><a class='sc' id='sc1'></a>তখন অন্যতর ভিক্ষু যেখানে ভগবান ছিলেন তথায় উপস্থিত হন, উপস্থিত হয়ে ভগবানকে বলেন, “উত্তম ভন্তে, ভগবান যদি আমাকে সংক্ষিপ্তভাবে ধর্ম ভাষণ করতেন। তা শ্রবণ করে আমি একাকী, নির্জনে, অপ্রমত্তভাবে, উৎসাহিত, দৃঢ় প্রতিজ্ঞ হয়ে বাস করতাম।” “কিন্তু কোনো কোনো মূর্খ পুরুষ আমাকে যেরূপ প্রার্থনা করে এটা সেরূপ এবং তারা যখন আমার ধর্ম ভাষণের বিষয় শ্রবণ করে তারা চিন্তা করে বিষয়টি আমার অনুসরণ করা উচিত!” “ভন্তে ভগবান, আমাকে সংক্ষিপ্তভাবে ধর্ম ভাষণ করুন, সুগত, আমাকে সংক্ষিপ্তভাবে ধর্ম ভাষণ করুন। সম্ভবত আমি ভগবানের ধর্ম ভাষণের লক্ষ্য উপলব্ধি করতে পারতাম, সম্ভবত আমি ভগবৎ ভাষিত ধর্মের লক্ষ্য উপলব্ধি করতে পারতাম।”</p>
<p><a class='sc' id='sc2'></a>“ভিক্ষুগণ, সেজন্য তোমাদের শিক্ষা করা উচিত-অভ্যন্তরীণভাবে আমার চিত্ত স্থির সুস্থির থাকবে এবং উৎপন্ন পাপ অকুশল ধর্ম যা চিত্তকে অভিভূত করে তদ্রূপ করতে পারবে না।</p>
<p><a class='sc' id='sc3'></a>ভিক্ষুগণ, তোমাদের এরূপ শিক্ষা করা উচিত।</p>
<p><a class='sc' id='sc4'></a>যখন ভিক্ষুগণ, তোমাদের চিত্ত অভ্যন্তরীণভাবে স্থিত সুস্থিত থাকে এবং উৎপন্ন পাপ অকুশল ধর্ম যেগুলো চিত্তকে অভিভূত করে সেগুলি সেরকম করতে পারে না সেজন্য ভিক্ষুগণ, তোমাদের এরূপ শিক্ষা করা উচিত-মৈত্রী দ্বারা আমার চিত্তবিমুক্তি ভাবিত হবে, বহুলীকৃত হবে, আয়ত্তকৃত, সম্পূর্ণরূপে অনুশীলিত, ব্যবহৃত, বর্ধিত, সম্পূর্ণরূপে আরম্ভ করা হবে।</p>
<p><a class='sc' id='sc5'></a>ভিক্ষুগণ, তোমাদের এরূপ শিক্ষা করা উচিত।</p>
<p><a class='sc' id='sc6'></a>হে ভিক্ষু, যখন তুমি এভাবে এই সমাধি ভাব, বহুলীকৃত কর তখন তোমার এই সমাধিকে সবিতর্ক ও সবিচার ভাবা উচিত; অবিতর্ক কিন্তু বিচার মাত্র ভাবা উচিত; অবিতর্ক ও অবিচার ভাবা উচিত; প্রীতিযুক্ত ভাবা উচিত; প্রীতিহীন ভাবা উচিত; স্বাদযুক্ত ভাবা উচিত; উপেক্ষা সহগত ভাবা উচিত। হে ভিক্ষু, যখন এভাবে তোমার সমাধি ভাবিত ও সুভাবিত হয় তখন ভিক্ষু, তোমার এরূপ শিক্ষা করা উচিত-করুণা দ্বারা আমার চিত্তবিমুক্তি ভাবিত, বহুলীকৃত, আয়ত্তকৃত, সম্পূর্ণরূপে অনুশীলিত, ব্যবহৃত, বর্ধিত, সম্পূর্ণরূপে আয়ত্ত করা হবে। মুদিতা ও উপেক্ষা দ্বারা চিত্ত বিমুক্তি ভাবিত, বহুলীকৃত, আয়ত্তকৃত, সম্পূর্ণরূপে অনুশীলিত, ব্যবহৃত, বর্ধিত, সম্পূর্ণরূপে আয়ত্ত করা হবে।</p>
<p><a class='sc' id='sc7'></a>হে ভিক্ষু, তোমার এরূপ শিক্ষা করা উচিত।</p>
<p><a class='sc' id='sc8'></a>হে ভিক্ষু, যখন তোমা দ্বারা এই সমাধি এভাবে ভাবিত ও বহুলীকৃত হয় তখন তোমার সবিতর্ক ও সবিচার এই সমাধি ভাবা উচিত; অবিতর্ক <span class='add'>(অনুধ্যান বিহীন)</span> বিচারমাত্র ভাবা উচিত; অবিতর্ক ও অবিচার <span class='add'>(অনুসন্ধান ব্যতীত)</span> ভাবা উচিত; প্রীতিবিহীন ভাবা উচিত; স্বাদযুক্ত ভাবা উচিত; উপেক্ষা সহগত ভাবা উচিত।</p>
<p><a class='sc' id='sc9'></a>যখন হে ভিক্ষু, তোমা দ্বারা এই সমাধি ভাবিত, সুভাবিত হয় তখন তোমার এরূপ ভাবা উচিত-কায়ে কায়ানুদর্শী, তেজশ্বী, চিন্তাশীল, স্মৃতিমান হয়ে, জগতে অভিধ্যা <span class='add'>(লোভ)</span> ও দৌর্মনস্য পরিহার করে অবস্থান করব।</p>
<p><a class='sc' id='sc10'></a>হে ভিক্ষু, যখন তোমা দ্বারা এই সমাধি এভাবে ভাবিত ও বর্ধিত হয় তখন তোমার সবিতর্ক <span class='add'>(সচিন্তা)</span> ও সবিচার <span class='add'>(সঅনুসন্ধান)</span> এই সমাধি ভাবা উচিত; অবিতর্ক ও বিচার মাত্র ভাবা উচিত; অবিতর্ক ও অবিচার ভাবা উচিত; প্রীতিযুক্ত হয়ে ভাবা উচিত; প্রীতিহীন হয়ে ভাবা উচিত; স্বাদযুক্ত ভাবা উচিত; উপেক্ষা সহগত ভাবা উচিত। ভিক্ষু, যখন তোমা দ্বারা এই সমাধি এভাবে ভাবিত, সুভাবিত হয়, তখন ভিক্ষু, তোমার এরূপ শিক্ষা করা উচিত :</p>
<p><a class='sc' id='sc11'></a>বেদনায় বেদনানুদর্শী, চিত্তে চিত্তানুদর্শী, ধর্মে ধর্মানুদর্শী, তেজস্বী, চিন্তাশীল, স্মৃতিমান হয়ে জগতে অভিধ্যা ও দৌর্মনস্য পরিহার করে অবস্থান করব। হে ভিক্ষু, তোমার এরূপ শিক্ষা করা উচিত।</p>
<p><a class='sc' id='sc12'></a>হে ভিক্ষু, যখন তোমা দ্বারা এই সমাধি এভাবে ভাবিত ও বহুলীকৃত হয় তখন তোমার সবিতর্ক ও সবিচার এই সমাধি ভাবা উচিত; অবিতর্ক ও বিচার মাত্র ভাবা উচিত; প্রীতিযুক্ত হয়ে ভাবা উচিত; প্রীতিবিহীন ভাবা উচিত; স্বাদযুক্ত ভাবা উচিত; উপেক্ষা সহগত ভাবা উচিত। ভিক্ষু, যখন তোমা দ্বারা এই সমাধি এভাবে ভাবিত, সুভাবিত হয়, তখন হে ভিক্ষু, তুমি যেখানে যেখানে গমন, আরামে গমন করবে; যেখানে যেখানে স্থিত হও আরামে স্থিত হবে; যেখানে যেখানে উপবেশন কর আরামে উপবেশন করবে, যেখানে যেখানে শয়ন কর আরামে শয়ন করবে।”</p>
<p><a class='sc' id='sc13'></a>তৎপর সেই ভিক্ষু ভগবান কর্তৃক উপদেশে উপদিষ্ট হয়ে আসন হতে উঠে ভগবানকে অভিবাদন ও প্রদক্ষিণ করে চলে গেলেন। তখন সেই ভিক্ষু একাকী, নির্জনে, অপ্রমত্ত, উৎসাহান্বিত, নিজের প্রভু হয়ে অবস্থানকালে অল্প সময়ের মধ্যে যেজন্য কুলপুত্রগণ যথার্থভাবে আগার ত্যাগ করে অনাগারিক প্রব্রজ্যা গ্রহণ করে তৎপর শ্রেষ্ঠ ব্রহ্মচর্যপর্যাবসানে ইহা জীবনেই স্বয়ং অভিজ্ঞা প্রত্যক্ষ করে অবস্থান করে, “জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত, এ অবস্থায় এরপর কোনো জীবন নেই” বলে জ্ঞাত হন। সেই ভিক্ষু অর্হৎ হয়ে গেলেন।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
