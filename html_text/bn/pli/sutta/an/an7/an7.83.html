<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an7.83' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>সপ্তক নিপাত</li>
<li class='vagga'>বিনয়-বর্গ</li>
</ul>
<h1 class='sutta'>৭.৮৩. শাস্তা শাসন সূত্র</h1>
</header>
<p><a class='sc' id='sc1'></a>অতঃপর আয়ুষ্মান উপালি ভগবানের নিকট উপস্থিত হন, উপস্থিত হয়ে ভগবানকে অভিবাদন করে এক প্রান্তে উপবেশন করেন। এক প্রান্তে উপবিষ্ট আয়ুষ্মান উপালি ভগবানকে এরূপ বলেন, “ভন্তে, ভগবান যদি সংক্ষিপ্তভাবে আমাকে ধর্ম ব্যাখ্যা করতেন তাতে আমার মঙ্গল সাধিত হত, যার ফলে আমি ধর্ম শ্রবণ করে বিবেকপ্রিয়, দৃঢ় প্রতিজ্ঞ, অপ্রমত্ত, উৎসাহী হয়ে অবস্থান করতে পারতাম।”</p>
<p><a class='sc' id='sc2'></a>“উপালি, যে ধর্ম তুমি জান “এই ধর্ম সম্পূর্ণ শ্রান্তি <span class='add'>(জগতের)</span>, বিরাগ, নিরোধ, উপশম, অভিজ্ঞা <span class='add'>(জ্ঞান)</span>, সম্বোধি <span class='add'>(সর্বোচ্চ জ্ঞান)</span>, নির্বাণের দিকে নিয়ে যায় না” উপালি, নিশ্চিতভাবে এগুলোকে ধর্ম হিসাবে, বিনয় হিসাবে, শাস্তার শাসন হিসাবে মনে করবে না। কিন্তু উপালি, যে সব ধর্ম সম্পর্কে তোমার জানা থাকতে পারে, “এসব ধর্ম সম্পূর্ণ নির্বেদ, বিরাগ, নিরোধ, উপশম, অভিজ্ঞা, সম্বোধি ও নির্বাণের পথে উপনীত করে” উপালি, এগুলোকে অকপটে ধর্মবিনয় হিসাবে শাস্তার শাসন বলে মনে করবে।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
