<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an7.95' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>সপ্তক নিপাত</li>
<li class='vagga'>আহুনেয় বর্গ</li>
</ul>
<h1 class='sutta'>৭.৯৫</h1>
</header>
<p><a class='sc' id='sc1'></a>“হে ভিক্ষুগণ, এই সপ্তবিধ পুদ্গল আহ্বানযোগ্য, প্রহ্বানযোগ্য, দক্ষিণাযোগ্য, অঞ্জলিযোগ্য, জগতের অনুত্তর পুণ্যক্ষেত্র। সপ্ত কে কে?</p>
<p><a class='sc' id='sc2'></a>এক্ষেত্রে, হে ভিক্ষুগণ, কোনো কোনো পুদ্গল চক্ষু দ্বারা অনিত্যতা দর্শন করে অবস্থান করে, অনিত্যসংজ্ঞাযুক্ত, অনিত্য উপলব্ধিকারী, সতত, অবিরত, অব্যাহত চেতনা, নিবিষ্টমনা, প্রজ্ঞা দ্বারা ভেদ করণে ইচ্ছুক। সে আস্রব ক্ষয় করে অনাসব চিত্তবিমুক্তি, প্রজ্ঞা বিমুক্তি, ইহ জীবনে স্বয়ং অভিজ্ঞা দ্বারা প্রত্যক্ষ করে লাভ করে অবস্থান করে। হে ভিক্ষুগণ, এই প্রথম পুদ্গল আহ্বানযোগ্য, প্রহ্বানযোগ্য, দক্ষিণাযোগ্য, অঞ্জলিযোগ্য, জগতের অনুত্তর পুণ্যক্ষেত্র।</p>
<p><a class='sc' id='sc3'></a>পুনঃ হে ভিক্ষুগণ, কোনো কোনো পুদ্গল চক্ষু দ্বারা অনিত্যতা দর্শন করে অবস্থান করে, অনিত্যসংজ্ঞাযুক্ত, অনিত্য উপলব্ধিকারী, সতত, অবিরত, অব্যাহত চেতনাসম্পন্ন, নিবিষ্টমনা, প্রজ্ঞা দ্বারা ভেদ করণে ইচ্ছুক। তার পূর্বে বা পরে নহে অর্থাৎ তখনিই তার আসব ও জীবন ক্ষয় হয়। হে ভিক্ষুগণ, এই দ্বিতীয় পুদ্গল আহ্বানযোগ্য, প্রহ্বানযোগ্য, দক্ষিণাযোগ্য, অঞ্জলিযোগ্য, জগতের অনুত্তর পুণ্যক্ষেত্র।</p>
<p><a class='sc' id='sc4'></a>পুনঃ হে ভিক্ষুগণ, কোনো কোনো পুদ্গল চক্ষু দ্বারা অনিত্যতা দর্শন করে অবস্থান করে, অনিত্যসংজ্ঞাযুক্ত, অনিত্য উপলব্ধিকারী, সতত, অবিরত, অব্যাহত চেতনাসম্পন্ন, নিবিষ্টমনা, প্রজ্ঞা দ্বারা ভেদ করণে ইচ্ছুক। সে পঞ্চবিধ অধোভাগীয় সংযোজন সম্পূর্ণ ক্ষয় সাধন করে অন্তরা পরিনির্বাণ <span class='add'>(মধ্যবর্তী সময়ে)</span> লাভ করে। সে পঞ্চবিধ অধোভাগীয় সংযোজন সম্পূর্ণ ক্ষয় সাধন করে উপহচ্চ <span class='add'>(সময় হ্রাসে)</span> পরিনির্বাণ লাভ করে। সে পঞ্চবিধ অধোভাগীয় সংযোজন সম্পূর্ণ ক্ষয় সাধন করে অসংস্কার <span class='add'>(কর্মজ হেতু বিহীন)</span> পরিনির্বাণ লাভ করে। সে পঞ্চবিধ অধোভাগীয় সংযোজন সম্পূর্ণ ক্ষয় সাধন করে ঊর্ধ্বস্রোতা অকনিষ্ঠগামী হয়। হে ভিক্ষুগণ, এই সপ্ত পুদ্গল আহ্বানযোগ্য, প্রহ্বানযোগ্য, দক্ষিণাযোগ্য, অঞ্জলিযোগ্য, জগতে অনুত্তর পুণ্যক্ষেত্র।</p>
<p><a class='sc' id='sc5'></a>হে ভিক্ষুগণ, এই সপ্ত পুদ্গল আহ্বানযোগ্য, প্রহ্বানযোগ্য, দক্ষিণাযোগ্য, অঞ্জলিযোগ্য, জগতের অনুত্তর পুণ্যক্ষেত্র।”</p>
<p><a class='sc' id='sc6'></a>অন্যান্য আহ্বানযোগ্য পুদ্গল</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
