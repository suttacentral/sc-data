<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an7.7' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>সপ্তক নিপাত</li>
<li class='vagga'>ধনবর্গ</li>
</ul>
<h1 class='sutta'>৭.৭. উগ্র সূত্র</h1>
</header>
<p><a class='sc' id='sc1'></a>অতঃপর রাজার মহামাত্য উগ্গ ভগবান যেখানে ছিলেন তথায় উপস্থিত হন, উপস্থিত হয়ে ভগবানকে অভিবাদন করে এক প্রান্তে উপবেশন করেন। এক প্রান্তে উপবিষ্ট রাজ মহামাত্য উগ্গ ভগবানকে এরূপ বললেন, “ভন্তে, আশ্চর্য! ভন্তে, অদ্ভুত! ভন্তে। মিগার রোহণেয়্য কত আঢ্যসম্পন্ন, মহাধনী, মহা ভোগশালী!” “উগ্গ, মিগার রোহণেয়্য কীরূপ মহা ধনাঢ্য, কীরূপ মহা ভোগশালী? “ভন্তে, শত শত, সহস্র স্বর্ণের অধিকারী এবং রৌপ্যের পরিমাণ কে বলতে পারে?” “কিন্তু উগ্গ, তা সত্যিই কি ধন? না, এ কথা আমি বলি না। কিন্তু উগ্গ, সে ধন অগ্নি, জল, রাজা, চোর, শত্রু , উত্তরাধিকারীদের অধীন। উগ্গ, এই সপ্তবিধ ধন অগ্নি, জল, রাজা, চোর, শত্রু , উত্তরাধিকারীদের অধীন নহে। সপ্ত কী কী? শ্রদ্ধাধন, শীলধন, হিরিধন, ঔত্তপ্যধন, শ্রুতধন, ত্যাগধন, প্রজ্ঞাধন। উগ্গ, এই সপ্তবিধ ধন অগ্নি, জল, রাজা, চোর, শত্রু , উত্তরাধিকারীদের অধীন নহে।</p>
<blockquote class='gatha'>
<p><a class='sc' id='sc2'></a>শ্রদ্ধাধন, শীলধন, হিরি, ঔত্তপ্যধন,<br>
শ্রুত, ত্যাগসহ প্রজ্ঞা হয় সপ্তম।<br>
স্ত্রী কিংবা পুরুষ যার এ ধন আছে,<br>
সে হয় মহাধনী, অজেয় দেব মনুষ্যলোকে।<br>
তাইতো শ্রদ্ধা, শীল ও প্রসাদ ধর্মদর্শন,<br>
করেন অনুসরণ মেধাবীজন স্মরিয়া বুদ্ধের বচন।</p>
</blockquote>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
