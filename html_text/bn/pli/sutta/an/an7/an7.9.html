<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an7.9' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>সপ্তক নিপাত</li>
<li class='vagga'>ধনবর্গ</li>
</ul>
<h1 class='sutta'>৭.৯. সংযোজন প্রহীন সূত্র</h1>
</header>
<p><a class='sc' id='sc1'></a>“হে ভিক্ষুগণ, সপ্ত সংযোজন মুক্ত হয়ে, উচ্ছেদ করে ব্রহ্মচর্য জীবন যাপন করতে হয়। সপ্ত কী কী?</p>
<p><a class='sc' id='sc2'></a>অনুনয় সংযোজন মুক্ত হয়ে, সমুচ্ছেদ করে ব্রহ্মচর্য জীবন যাপন করতে হয়; প্রতিঘ সংযোজন সমুচ্ছেদ করে, মুক্ত হয়ে ব্রহ্মচর্য জীবন যাপন করতে হয়; দৃষ্টি সংযোজন মুক্ত হয়ে, প্রতিঘ সংযোজন সমুচ্ছেদ করে ব্রহ্মচর্য জীবন যাপন করতে হয়; বিচিকিৎসা সংযোজন মুক্ত হয়ে, সমুচ্ছেদ করে ব্রহ্মচর্য জীবন যাপন করতে হয়; মান সংযোজন মুক্ত হয়ে, সমুচ্ছেদ করে ব্রহ্মচর্য জীবন যাপন করতে হয়; ভবরাগ সংযোজন মুক্ত হয়ে, সমুচ্ছেদ করে ব্রহ্মচর্য জীবন যাপন করতে হয়; অবিদ্যা সংযোজন মুক্ত হয়ে, সমুচ্ছেদ করে ব্রহ্মচর্য জীবন যাপন করতে হয়।</p>
<p><a class='sc' id='sc3'></a>হে ভিক্ষুগণ, এই সপ্ত সংযোজন <span class='add'>(বন্ধন)</span> মুক্ত হয়ে, সমুচ্ছেদ করেই ব্রহ্মচর্য জীবন যাপন করতে হয়। যখন হে ভিক্ষুগণ, ভিক্ষু অনুনয় সংযোজন মুক্ত হয়, সমূলে ছিন্ন হয়, ছিন্নমূল তালবৃক্ষ সদৃশ হয়, পুনঃ উৎপত্তিতে অসমর্থ, ভবিষ্যতে অনুৎপত্তির হেতুতে পরিণত হয়েছে; প্রতিঘ সংযোজন মুক্ত হয়, সমূলে ছিন্ন হয়, ছিন্নমূল তালবৃক্ষ সদৃশ হয়, পুনঃ উৎপত্তিতে অসমর্থ, ভবিষ্যতে অনুৎপত্তির হেতুতে পরিণত হয়েছে; দৃষ্টি সংযোজন মুক্ত হয়, সমূলে ছিন্ন হয়, ছিন্নমূল তালবৃক্ষ-সদৃশ হয়, পুনঃ উৎপত্তিতে অসমর্থ, ভবিষ্যতে অনুৎপত্তির হেতুতে পরিণত হয়েছে; বিচিকিৎসা <span class='add'>(সন্দেহ)</span> সংযোজন মুক্ত হয়, সমূলে ছিন্ন হয়, ছিন্নমূল তালবৃক্ষ সদৃশ হয়, পুনঃ উৎপত্তিতে অসমর্থ, ভবিষ্যতে অনুৎপত্তির হেতুতে পরিণত হয়েছে; মান <span class='add'>(অভিমান)</span> সংযোজন মুক্ত হয়, সমূলে ছিন্ন হয়, ছিন্নমূল তালবৃক্ষ সদৃশ হয়, পুনঃ উৎপত্তিতে অসমর্থ, ভবিষ্যতে অনুৎপত্তির হেতুতে পরিণত হয়েছে; ভবরাগ <span class='add'>(পার্থিব কামনা-বাসনা)</span> সংযোজন মুক্ত হয়, সমূলে ছিন্ন হয়, ছিন্নমূল তালবৃক্ষ সদৃশ হয়, পুনঃ উৎপত্তিতে অসমর্থ, ভবিষ্যতে অনুৎপত্তির হেতুতে পরিণত হয়েছে; অবিদ্যা <span class='add'>(অজ্ঞানতা)</span> সংযোজন প্রহীন হয়, ছিন্নমূল তালবৃক্ষ সদৃশ হয়, পুনঃ উৎপত্তিতে অসমর্থ, ভবিষ্যতে অনুৎপত্তির হেতুতে পরিণত হয়েছে; তখন হে ভিক্ষুগণ, সে ভিক্ষু তৃষ্ণা ছিন্ন করেছে, সংযোজন ছিন্ন করেছে বলে কথিত এবং পুরোপুরি মান উপলব্ধি করে দুঃখের অন্তসাধন করেছে”।</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
