<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an7.53' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>সপ্তক নিপাত</li>
<li class='vagga'>মহাযজ্ঞ-বর্গ</li>
</ul>
<h1 class='sutta'>৭.৫৩. নন্দমাতা সূত্র</h1>
</header>
<p><a class='sc' id='sc1'></a><span class='evam'>আমি এরূপ শুনেছি।</span> একসময় শ্রদ্ধেয় সারিপুত্র ও শ্রদ্ধেয় মহামৌদ্গল্লায়ন মহতী ভিক্ষুসংঘের সাথে দক্ষিণাগিরিতে পর্যটন করতেছিলেন। সে সময় বেলুকণ্টকীর উপাসিকা নন্দমাতা রাত্রির প্রত্যুষে প্রত্যুত্থান করে শব্দসহকারে পারায়ণ <span class='add'>(অজ্ঞাতের পথে)</span> ভাষণ করছিলেন। তখন বৈশ্রবণের মহারাজা দক্ষিণ হতে উত্তর দিকে কোনো কার্যোপলক্ষে গমন করতেছিলেন। তিনি উপাসিকা নন্দমাতার পারায়ণ ভাষণ শ্রবণ করেন এবং শেষ না হওয়া পর্যন্ত অপেক্ষা করেন। পারায়ণ ভাষণ সমাপ্ত হলে উপাসিকা নন্দমাতা নীরবতা অবলম্বন করেন। বৈশ্রবণের মহারাজা উপাসিকা নন্দমাতা তাঁর ভাষণ সমাপ্ত হয়েছে জেনে তাঁর অত্যধিক প্রশংসা করেন : “সাধু ভগিনী, সাধু ভগিনী,” “কিন্তু ভদ্রমুখ, আপনার পরিচয়?” “ভগিনী, আমি আপনার ভ্রাতা বৈশ্রবণ মহারাজ!” “সাধু হে ভদ্রমুখ, আমা ভাষিত ধর্মপর্যায় আপনার অভ্যর্থনার উপহার হোক!” “সাধু ভগিনী, হ্যাঁ, সত্যিই এটা আমার অভ্যর্থনার উপহার হোক! আগামীকল্য সারিপুত্র ও মৌদ্গল্লায়ন প্রমুখ ভিক্ষুসংঘ প্রাতরাশ গ্রহণ না করে বেলুকণ্টকে আগমন করবেন। আপনি ভিক্ষুসংঘকে ভোজন দ্বারা পরিতৃপ্তি করে দানটা আমার বলে ব্যক্ত করবেন এবং তাতেই আমার আতিথেয়তা অক্ষুণ্ণ থাকবে।”</p>
<p><a class='sc' id='sc2'></a>অতঃপর উপাসিকা নন্দমাতা রাত্রির অবসানে তাঁর আবাসে উত্তম খাদ্য-ভোজ্য প্রস্তুত করেন। তৎপর সারিপুত্র ও মৌদ্গল্লায়ন প্রমুখ ভিক্ষুসংঘ প্রাতরাশ গ্রহণ না করে বেলুকণ্টকে গিয়ে পৌঁছেন। এদিকে উপাসিকা নন্দমাতা জনৈক ব্যক্তিকে ডেকে পাঠিয়ে বললেন, “ওহে সুপুরুষ, আপনি বিহারে গিয়ে ভিক্ষুসংঘকে সময়টা অবহিত করুন, “ভদন্ত, এখন সময় হয়েছে, আর্যা নন্দমাতার আবাসে আহার্য প্রস্তুত।” “হ্যাঁ আর্যে”, সেই লোকটি উত্তর দেন এবং উপাসিকা নন্দমাতা কর্তৃক প্রতিশ্রুত হয়ে বিহারে গিয়ে ভিক্ষুসংঘকে সময়টা অবহিত করলেন, “ভদন্তগণ, এখন যথার্থ সময়, আর্যা নন্দমাতার গৃহে আহার্য প্রস্তুত।” অতঃপর সারিপুত্র ও মৌদ্গল্লায়ন প্রমুখ ভিক্ষুসংঘকে পূর্বাহ্ণ সময়ে চীবর পরিহিত হয়ে পাত্রচীবর সঙ্গে নিয়ে উপাসিকা নন্দমাতার আলয়ে উপস্থিত হন, উপস্থিত হয়ে প্রজ্ঞাপিত আসনে উপবেশন করেন। তৎপর উপাসিকা নন্দমাতা স্বহস্তে সারিপুত্র মৌদ্গল্লায়ন প্রমুখ ভিক্ষুসংঘকে উত্তম খাদ্যভোজ্য পরিবেশন ও সন্তৃপ্ত করেন। এরপর শ্রদ্ধেয় সারিপুত্র ভোজন সমাপ্তিতে পাত্র হতে হস্ত তুলে নিলে উপাসিকা নন্দমাতা এক প্রান্তে উপবেশন করেন। এক প্রান্তে উপবিষ্ট উপাসিকা নন্দমাতাকে শ্রদ্ধেয় সারিপুত্র এরূপ বললেন, “ওহে নন্দমাতা, কে আপনাকে ভিক্ষুসংঘের অভ্যাগমনের সংবাদ জানিয়েছিলেন?” “ভন্তে, রাত্রির অবসানে প্রত্যুষে প্রত্যুত্থান করে আমি পারায়ণ আবৃত্তি করে নীরবতা অবলম্বন করি। ভন্তে, তখন বৈশ্রবণ২ মহারাজ আমার ভাষণ সমাপ্ত হয়েছে জ্ঞাত হয়ে অত্যন্ত প্রশংসা করে বলেন, “সাধু ভগিনী, সাধু,” “কিন্তু ভদ্রমুখ আপনার পরিচয়?” “ভগিনী, আমি আপনার ভ্রাতা বৈশ্রবণ মহারাজ!” “সাধু হে ভদ্রমুখ, আমা ভাষিত ধর্মপর্যায় আপনার অভ্যর্থনার উপহার হোক! “সাধু ভগিনী, হ্যাঁ, সত্যিই তা আমার অভ্যর্থনার উপহার হোক! আগামীকল্য সারিপুত্র ও মৌদ্গল্লায়ন প্রমুখ ভিক্ষুসংঘ প্রাতরাশ গ্রহণ না করে বেলুকণ্টকে আগমন করবেন। আপনি ভিক্ষুসংঘকে ভোজন দ্বারা পরিতৃপ্ত করে দানটা আমার বলে ব্যক্ত করবেন এবং এতেই আমার আতিথেয়তা অক্ষুণ্ণ থাকবে।” ভন্তে, এই দানের পুণ্য, হিত প্রভাবে বৈশ্রবণ মহারাজার সুখ সাধিত হোক!”</p>
<p><a class='sc' id='sc3'></a>“আশ্চর্য নন্দমাতা, অদ্ভুত নন্দমাতা, আপনি এরূপ মহা ঋদ্ধিমান মহা ক্ষমতাশালী বৈশ্রবণ মহারাজ দেবপুত্রের সাথে সম্মুখালাপ করলেন!” “ভন্তে, এটাই আমার একমাত্র আশ্চর্য, অদ্ভুত ধর্ম নহে, আমার অন্য আশ্চর্য ও অদ্ভুত ধর্মও আছে! রাজারা শক্তি বলে আমার একমাত্র প্রিয় ও মনোজ্ঞ পুত্র নন্দকে ধরে নিয়ে যায় এবং হত্যা করে। তবুও ভন্তে, পুত্র যখন গ্রেপ্তার হয়েছিল বা হচ্ছিল, বাঁধা পড়েছিল বা পড়তেছিল, হত হয়েছিল বা হচ্ছিল তখন আমার চিত্তের ব্যাকুলতার বিষয় আমি জানতাম না।”</p>
<p><a class='sc' id='sc4'></a>“আশ্চর্য নন্দমাতা, অদ্ভুত নন্দমাতা, আপনি এভাবে চিত্তে ব্যাকুলতা উৎপন্ন না করে চিত্তকে পরিশুদ্ধ করলেন।” “ভন্তে, এটাও আমার একমাত্র আশ্চর্য ও অদ্ভুত ধর্ম নহে, আমার অন্যতর আশ্চর্য ও অদ্ভুত ধর্মও আছে। ভন্তে, আমার স্বামী মৃত্যুর পর যক্ষকুলে উৎপন্ন হন এবং তিনি পূর্বের মতই আমার কাছে আত্ম প্রকাশ করেন। কিন্তু ভন্তে, সে কারণে আমার চিত্তের ব্যাকুলতার বিষয় আমি জানতাম না।”</p>
<p><a class='sc' id='sc5'></a>“আশ্চর্য! অদ্ভুত! নন্দমাতা, আপনি চিত্তে সেরূপ ব্যকুলতা উৎপন্ন না করে চিত্তকে পরিশুদ্ধই করেছেন।” “ভন্তে, এটাও আমার জীবনের একমাত্র আশ্চর্য ও অদ্ভুত ঘটনা নহে, আমার আরও আশ্চর্য অদ্ভুত ঘটনাও আছে। ভন্তে, যেদিন হতে আমি অল্প বয়স্কা হিসাবে যুবক স্বামীর নিকট আনিত হই সেদিন হতে স্বামীর বিপক্ষে এমন কি মানসিকভাবেও কখনো অনধিকার প্রবেশের বিষয় আমি জানি না, কায়দ্বারে কীভাবেই তা সম্ভব?”</p>
<p><a class='sc' id='sc6'></a>“আশ্চর্য! অদ্ভুত! নন্দমাতা, আপনি চিত্তে এরূপ অশুভ চিন্তা উৎপন্ন না করে চিত্তকে মুক্ত করেছেন।” “ভন্তে, এটাও আমার একমাত্র আশ্চর্য, অদ্ভুত ঘটনাও নহে, আমার অন্যতর আশ্চর্য, অদ্ভুত ঘটনা আছে। ভন্তে, যেদিন হতে আমি একজন উপাসিকা হিসাবে স্বীকৃতি লাভ করি সেদিন হতে স্বেচ্ছায় কোন শিক্ষাপদের লঙ্ঘন হয়েছে বলে আমার জানা নেই।”</p>
<p><a class='sc' id='sc7'></a>“আশ্চর্য, অদ্ভুত নন্দমাতা!” “ভন্তে, এটাও আমার একমাত্র আশ্চর্য ও অদ্ভুতধর্ম নহে, আমার আরও আশ্চর্য, অদ্ভুতধর্ম আছে। ভন্তে, এখন যাবৎ আমি ইচ্ছা করি তাবৎ কামনা ও অকুশল <span class='add'>(পাপ)</span> বিষয় হতে বিরত হয়ে সবিতর্ক ও সবিচার বিবেক <span class='add'>(নির্জনতা)</span> জনিত প্রীতিসুখ সমন্বিত প্রথম ধ্যান লাভ করে অবস্থান করি। আমি বিতর্ক ও বিচার প্রশমিত আধ্যাত্মিক <span class='add'>(স্বীয় চিত্তের)</span> সমপ্রসাদ ও একাগ্রতাযুক্ত অবিতর্ক, বিচার বিহীন সমাধি জনিত প্রীতিসুখ সমন্বিত দ্বিতীয় ধ্যান লাভ করে অবস্থান করি। প্রীতিতে বিরাগ উৎপন্ন হওয়ায় আমি উপেক্ষাশীল <span class='add'>(না-দুঃখ না-সুখ)</span> হয়ে অবস্থান করি এবং স্মৃতি ও সম্প্রজ্ঞাত হয়ে কায়িক সুখ অনুভব করি। এ অবস্থাকে আর্যগণ “উপেক্ষক স্মৃতিমান সুখবিহারী” বলে অভিহিত করেন সেই তৃতীয় ধ্যান লাভ করে অবস্থান করি। যাতে শারীরিক সুখ-দুঃখ প্রহীন পূর্বেই সৌমনস্য <span class='add'>(মানসিক)</span> দৌর্মনস্য সুখ-দুঃখ অস্তগত হয়, সেই না-দুঃখ না-সুখ উপেক্ষা স্মৃতি পরিশুদ্ধি নামক চতুর্থ ধ্যান লাভ করে অবস্থান করি।”</p>
<p><a class='sc' id='sc8'></a>“আশ্চর্য, অদ্ভুত, নন্দমাতা,” “ভন্তে, এটাও আমার একমাত্র আশ্চর্য, অদ্ভুত ব্যাপার নহে, আমার জীবনে আরও আশ্চর্য, অদ্ভুত ঘটনাও আছে। ভন্তে, ভগবৎ দেশিত সেই পঞ্চ অধোভাগীয় সংযোজনের২ কোনোটিই আমাতে অপরিত্যক্ত বলে আমি জ্ঞানত প্রত্যক্ষ করি না।”</p>
<p><a class='sc' id='sc9'></a>“আশ্চর্য, অদ্ভুত, নন্দমাতা,” সারিপুত্র ব্যক্ত করেন। অতঃপর শ্রদ্ধেয় সারিপুত্র উপাসিকা নন্দমাতাকে ধর্ম বিষয়ে উপদেশ দিয়ে, অনুপ্রাণিত, উৎফুল্ল করে আসন হতে উঠে চলে গেলেন।</p>
<p class='end'><a class='sc' id='sc10'></a>মহাযজ্ঞ-বর্গ পঞ্চম সমাপ্ত।</p>
<p class='uddana'>তস্সুদ্দানং/স্মারক গাথা</p>
<blockquote class='uddanagatha'>
<p><a class='sc' id='sc11'></a>স্থিতি, পরিষ্কার, দ্বি-অগ্নি, সংজ্ঞা দুই<br>
মৈথুন, সংযোগ, দান, নন্দমাতাসহ সেগুলো হয় দশ।</p>
</blockquote>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
