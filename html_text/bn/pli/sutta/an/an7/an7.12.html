<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an7.12' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>সপ্তক নিপাত</li>
<li class='vagga'>অনুশয় (ঝোঁক) বর্গ</li>
</ul>
<h1 class='sutta'>৭.১২. দ্বিতীয় অনুশয় সূত্র</h1>
</header>
<p><a class='sc' id='sc1'></a>হে ভিক্ষুগণ, সপ্ত অনুশয় মুক্ত হয়ে, সমুচ্ছেদ করে ব্রহ্মচর্য জীবন যাপন করতে হয়। সপ্ত কী কী?</p>
<p><a class='sc' id='sc2'></a>কামরাগানুশয় প্রহীন করে, সমুচ্ছেদ করে ব্রহ্মচর্য জীবন যাপন করতে হয়; প্রতিঘানুশয় প্রহীন করে, সমুচ্ছেদ করে ব্রহ্মচর্য জীবন যাপন করতে হয়; দৃষ্টানুশয় প্রহীন করে, সমুচ্ছেদ করে ব্রহ্মচর্য জীবন যাপন করতে হয়; বিচিকিৎসানুশয় প্রহীন করে, সমুচ্ছেদ করে ব্রহ্মচর্য জীবন যাপন করতে হয়; মানানুশয় প্রহীন করে, সমুচ্ছেদ করে ব্রহ্মচর্য জীবন যাপন করতে হয়। ভবরাগানুশয় <span class='add'>(জন্মলাভের অনুরাগানুশয়)</span> প্রহীন করে, সমুচ্ছেদ করে ব্রহ্মচর্য জীবন যাপন করতে হয়; অবিদ্যানুশয় মুক্ত হয়ে, সমুচ্ছেদ করে ব্রহ্মচর্য জীবন যাপন করতে হয়।</p>
<p><a class='sc' id='sc3'></a>হে ভিক্ষুগণ, এই সপ্ত অনুশয় মুক্ত হয়ে, সমুচ্ছেদ করে ব্রহ্মচর্য জীবন যাপন করতে হয়। হে ভিক্ষুগণ, যখন ভিক্ষু কামরাগানুশয় মুক্ত হয়, সমূলে ছিন্ন হয়, ছিন্নমূল তালবৃক্ষ সদৃশ হয়, তা পুনঃ উৎপত্তিতে অসমর্থ, ভবিষ্যতে অনুৎপত্তির হেতুতে পরিণত হয়েছে; প্রতিঘানুশয় মুক্ত হয়, সমূলে ছিন্ন হয়, ছিন্নমূল তালবৃক্ষ সদৃশ হয়, তা পুনঃ উৎপত্তিতে অসমর্থ, ভবিষ্যতে অনুৎপত্তির হেতুতে পরিণত হয়েছে; দৃষ্টানুশয় মুক্ত হয়, সমূলে ছিন্ন হয়, ছিন্নমূল তালবৃক্ষ সদৃশ হয়, তা পুনঃ উৎপত্তিতে অসমর্থ, ভবিষ্যতে অনুৎপত্তির হেতুতে পরিণত হয়েছে; বিচিকিৎসানুশয় মুক্ত হয়, সমূলে ছিন্ন হয়, ছিন্নমূল তালবৃক্ষ সদৃশ হয়, পুনঃ উৎপত্তিতে অসমর্থ, ভবিষ্যতে অনুৎপত্তির হেতুতে পরিণত হয়েছে; মানানুশয় মুক্ত হয়, সমূলে ছিন্ন হয়, ছিন্নমূল তালবৃক্ষ সদৃশ হয়, তা পুনঃ উৎপত্তিতে অসমর্থ, ভবিষ্যতে অনুৎপত্তির হেতুতে পরিণত হয়েছে; ভবরাগানুশয় মুক্ত হয়, সমূলে ছিন্ন হয়, ছিন্নমূল তালবৃক্ষ সদৃশ হয়, তা পুনঃ উৎপত্তিতে অসমর্থ, ভবিষ্যতে অনুৎপত্তির হেতুতে পরিণত হয়েছে; অবিদ্যানুশয় মুক্ত হয়, সমূলে ছিন্ন হয়, ছিন্নমূল তালবৃক্ষ সদৃশ হয়, তা পুনঃ উৎপত্তিতে অসমর্থ, ভবিষ্যতে অনুৎপত্তির হেতুতে পরিণত হয়েছে। তখন হে ভিক্ষুগণ, সেই ভিক্ষু তৃষ্ণা ছিন্ন করেছে, সংযোজন <span class='add'>(বন্ধন)</span> ছিন্ন করেছে বলে কথিত এবং পুরোপুরি মান উপলব্ধি করে” দুঃখের অন্তসাধন করেছে।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
