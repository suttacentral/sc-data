<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an7.18' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>সপ্তক নিপাত</li>
<li class='vagga'>অনুশয় (ঝোঁক) বর্গ</li>
</ul>
<h1 class='sutta'>৭.১৮. দুঃখ, অনাত্মা, নির্বাণ সূত্র</h1>
</header>
<p><a class='sc' id='sc1'></a>“হে ভিক্ষুগণ, এই সপ্ত পুদ্গল আহ্বানের যোগ্য, প্রহ্বানের যোগ্য, দক্ষিণা লাভের যোগ্য, অঞ্জলিযোগ্য, জগতের অনুত্তর পুণ্যক্ষেত্র। সপ্ত কী কী?</p>
<p><a class='sc' id='sc2'></a>হে ভিক্ষুগণ, কোনো পুদ্গল সর্ব সংস্কারে দুঃখানুদর্শী হয়ে বিহার করে, কোনো পুদ্গল সর্বধর্মে অনাত্মানুদর্শী হয়ে বিহার করে, কোনো পুদ্গল নির্বাণে সুখানুদর্শী হয়ে বিহার করে, সুখসংজ্ঞী <span class='add'>(সুখ সংজ্ঞাযুক্ত)</span>, সুখ প্রতিসংবেদী <span class='add'>(সুখ উপলব্ধিকারী)</span>, সতত, অনবরত, নিরবচ্ছিন্ন চেতনাযুক্ত, সংকল্পবদ্ধ, প্রজ্ঞা দ্বারা উপলব্ধি করে। সে আসক্তি ক্ষয় করে অনাসক্ত চিত্ত-বিমুক্তি, প্রজ্ঞা-বিমুক্তি, দৃষ্টধর্মে <span class='add'>(ইহ জীবনে)</span> স্বয়ং অভিজ্ঞা প্রত্যক্ষ করে লাভ করে অবস্থান করে। হে ভিক্ষুগণ, এই প্রথম পুদ্গল যে আহ্বানের যোগ্য, প্রহ্বানের যোগ্য, দান লাভের যোগ্য, অঞ্জলিকরণীয়, জগতের শ্রেষ্ঠ পুণ্যক্ষেত্র।</p>
<p><a class='sc' id='sc3'></a>পুনঃ হে ভিক্ষুগণ, কোনো পুদ্গল নির্বাণে সুখানুদর্শী হয়ে বিহার করে, সুখসংজ্ঞী, সুখ প্রতিসংবেদী, সতত, অনবরত, নিরবচ্ছিন্ন চেতনাযুক্ত, সংকল্পবদ্ধ, প্রজ্ঞা দ্বারা উপলব্ধি করে। তার একই সময়ে আসক্তি ক্ষয় হয় এবং জীবন অবসান ঘটে। সে দ্বিতীয় পুদ্গল যে আহ্বানের যোগ্য, প্রহ্বানের যোগ্য, দান লাভের যোগ্য, অঞ্জলিকরণীয়, জগতের শ্রেষ্ঠ পুণ্যক্ষেত্র।</p>
<p><a class='sc' id='sc4'></a>পুনঃ হে ভিক্ষুগণ, কোনো পুদ্গল নির্বাণে সুখানুদর্শী হয়ে বিহার করে, সুখসংজ্ঞী, সুখ প্রতিসংবেদী, সতত, অনবরত, নিরবচ্ছিন্ন চেতনাযুক্ত, সংকল্পবদ্ধ, প্রজ্ঞা দ্বারা উপলব্ধি করে। সে নিম্নতর জগতের পঞ্চ সংযোজন <span class='add'>(যেগুলো নীচলোকে পুনর্জন্ম লাভে বাধ্য করে)</span> ক্ষয় করে অন্তরা পরিনির্বাণ <span class='add'>(মধ্যপথে পরিনির্বাণ)</span> লাভ করে। এটা তৃতীয় পুদ্গল যে আহ্বানের যোগ্য, প্রহ্বানের যোগ্য, দান লাভের যোগ্য, জগতে শ্রেষ্ঠ পুণ্যক্ষেত্র। সে নিম্নতর জগতের পঞ্চ সংযোজন <span class='add'>(যেগুলো নীচলোকে পুনর্জন্ম লাভে বাধ্য করে)</span> ক্ষয় করে উপহত <span class='add'>(সময় হ্রাসে)</span> পরিনির্বাণ লাভ করে। এটা চতুর্থ পুদ্গল, যে আহ্বানের যোগ্য, প্রহ্বানের যোগ্য, দক্ষিণা লাভের যোগ্য, অঞ্জলিযোগ্য, জগতের পঞ্চ সংযোজন <span class='add'>(যেগুলো নীচলোকে পুনর্জন্ম লাভে বাধ্য করে )</span> ক্ষয় করে অসংস্কার পরিনির্বাণ <span class='add'>(বিনাকষ্টে, অতি কষ্ট ব্যতীত)</span> লাভ করে। এটা ভিক্ষুগণ, পঞ্চম পুদ্গল যে আহ্বানের যোগ্য, প্রহ্বানের যোগ্য, দক্ষিণা লাভের যোগ্য, অঞ্জলিযোগ্য, জগতের শ্রেষ্ঠ পুণ্যক্ষেত্র। সে নিম্নতর জগতের পঞ্চ সংযোজন <span class='add'>(যেগুলো নীচলোকে পুনর্জন্ম লাভে বাধ্য করে)</span> ক্ষয় করে সসংস্কার পরিনির্বাণ <span class='add'>(সামান্য কষ্টে পরিনির্বাণ)</span> লাভ করে। ভিক্ষুগণ, এটা ষষ্ঠ পুদ্গল যে আহ্বানের যোগ্য, প্রহ্বানের যোগ্য, দক্ষিণা লাভের যোগ্য, অঞ্জলিযোগ্য, জগতের শ্রেষ্ঠ পুণ্যক্ষেত্র। সে নিম্নতর জগতের পঞ্চ সংযোজন <span class='add'>(যেগুলো নীচলোকে পুনর্জন্ম লাভে বাধ্য করে)</span> ক্ষয় করে ঊর্ধ্বগামী হয়, অকনিষ্ঠগামী <span class='add'>(সর্বোচ্চ স্থানে)</span> হয়। হে ভিক্ষুগণ, এটা সপ্তম পুদ্গল যে আহ্বানের যোগ্য, প্রহ্বানের যোগ্য, দান লাভের যোগ্য, অঞ্জলিকরণীয়, জগতের অনুত্তর পুণ্যক্ষেত্র।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
