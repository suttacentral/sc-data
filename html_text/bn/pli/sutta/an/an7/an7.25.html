<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an7.25' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>সপ্তক নিপাত</li>
<li class='vagga'>বজ্জী বর্গ</li>
</ul>
<h1 class='sutta'>৭.২৫. তৃতীয় সপ্তক সূত্র</h1>
</header>
<p><a class='sc' id='sc1'></a>“হে ভিক্ষুগণ, আমি তোমাদিগকে সপ্ত অপরিহানিয় ধর্ম পরিবেশন করব, তা অভিনিবেশ সহকারে শ্রবণ কর, আমি ভাষণ করছি।” “সাধু ভন্তে” বলে সেই ভিক্ষুগণ প্রত্যুত্তর প্রদান করলে ভগবান এরূপ বললেন।</p>
<p><a class='sc' id='sc2'></a>“হে ভিক্ষুগণ, সপ্ত অপরিহানিয় ধর্ম কী?</p>
<p><a class='sc' id='sc3'></a>হে ভিক্ষুগণ, যতদিন ভিক্ষুরা শ্রদ্ধাসম্পন্ন হবে ততদিন ভিক্ষুদের শ্রীবৃদ্ধি অবশ্যম্ভাবী, পরিহানি হবে না। হে ভিক্ষুগণ, যতদিন ভিক্ষুবৃন্দ হিরিসম্পন্ন <span class='add'>(পাপকর্ম সম্পাদনে লজ্জাশীল)</span> হবে ততদিন ভিক্ষুদের শ্রীবৃদ্ধি অবশ্যম্ভাবী, পরিহানি হবে না। হে ভিক্ষুগণ, যতদিন ভিক্ষুরা ঔত্তপ্পী <span class='add'>(পাপে ভয়শীল)</span> হবে ততদিন ভিক্ষুদের শ্রীবৃদ্ধি অবশ্যম্ভাবী, পরিহানি হবে না। হে ভিক্ষুগণ, ভিক্ষুরা যতদিন বহুশ্রুত <span class='add'>(ত্রিপিটক শাস্ত্রবিদ)</span> হবে ততদিন ভিক্ষুদের শ্রীবৃদ্ধি অবশ্যম্ভাবী, পরিহানি ঘটবে না। হে ভিক্ষুগণ, ভিক্ষুরা যতদিন কায়িক ও চৈতসিক আরব্ধবীর্যসম্পন্ন হবে ততদিন ভিক্ষুদের শ্রীবৃদ্ধি অবশ্যম্ভাবী, পরিহানি হবে না। হে ভিক্ষুগণ, যতদিন ভিক্ষুরা স্মৃতিশক্তিসম্পন্ন হবে ততদিন তাদের শ্রীবৃদ্ধি অবশ্যম্ভাবী, পরিহানি হবে না। হে ভিক্ষুগণ, যতদিন ভিক্ষুবৃন্দ প্রজ্ঞাবান হবে ততদিন তাদের শ্রীবৃদ্ধি অবশ্যম্ভাবী, পরিহানি হবে না।</p>
<p><a class='sc' id='sc4'></a>হে ভিক্ষুগণ, যতদিন পর্যন্ত এই সপ্তবিধ অপরিহানিয় ধর্ম ভিক্ষুসংঘের মধ্যে বিদ্যমান থাকবে, এই সপ্ত অপরিহানিয় ধর্মের অনুবর্তী হয়ে ভিক্ষুসংঘকে চলতে দেখা যাবে ততদিন ভিক্ষুদের উন্নতি অবশ্যম্ভাবী, পরিহানি হবে না।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
