<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an7.70' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>সপ্তক নিপাত</li>
<li class='vagga'>মহাবর্গ</li>
</ul>
<h1 class='sutta'>৭.৭০. সৎকার-সম্মান সূত্র</h1>
</header>
<p><a class='sc' id='sc1'></a>অতঃপর নির্জনবাসকালে আয়ুষ্মান সারিপুত্রের মনে এই পরিবিতর্ক উৎপন্ন হলো, “যদি একজন ভিক্ষু অকুশল পরিত্যাগ, কুশল বৃদ্ধি করতে চায় তাহলে কাকে তার সম্মান করা, গৌরব করা এবং উপনিশ্রয়ে থাকা উচিত?” তখন তিনি এরূপ চিন্তা করলেন, “যদি একজন ভিক্ষু অকুশল পরিত্যাগ, কুশল বৃদ্ধি করতে চায় তাহলে শাস্তাকে সম্মান, গৌরব করুক এবং তাঁকে উপনিশ্রয় করুক, ভিক্ষু যদি ধর্মকে বৃদ্ধি করতে চায় তাহলে শাস্তাকে সম্মান-গৌরব করুক এবং তাঁকে উপনিশ্রয় করুক; ভিক্ষু যদি ধর্মকে বৃদ্ধি করতে চায় তাহলে শাস্তাকে সম্মান, গৌরব করুক এবং তাঁকে উপনিশ্রয় করুক, শিক্ষাকে বৃদ্ধি করতে চায় তাহলে শাস্তাকে সম্মান, গৌরব করুক এবং তাঁকে উপনিশ্রয় করুক; সমাধিকে বৃদ্ধি করতে চায় তাহলে শাস্তাকে সম্মান, গৌরব করুক এবং তাঁকে উপনিশ্রয় করুক; অপ্রমাদকে বৃদ্ধি করতে চায় তাহলে শাস্তাকে সম্মান, গৌরব করুক এবং তাঁকে উপনিশ্রয় করুক। যদি ভিক্ষু অকুশল পরিত্যাগ, কুশল বৃদ্ধি করতে চায় তাহলে সমাদরকে সম্মান, গৌরব করুক, সমাদরকে উপনিশ্রয় <span class='add'>(নির্ভর)</span> করুক।” আয়ুষ্মান সারিপুত্র এরূপ চিন্তা করলেন, “আমি এসব বিষয়ে অত্যন্ত পরিষ্কার, পরিশুদ্ধ। এখন এসব বিষয় ভগবানের সমীপে গিয়ে নিবেদন করব। এসব বিষয় আমাতে পরিশুদ্ধ ও অধিকতর পরিশুদ্ধ বিবেচিত হবে। যেমন কোনো পুরুষ পরিষ্কার পরিশুদ্ধ স্বর্ণের আংটি লাভ করলে যেমনটি হয় এবং চিন্তা করে, “আমার এই স্বর্ণের আংটি পরিশুদ্ধ, সর্বোৎকৃষ্ট, কিন্তু এটা যদি আমি স্বর্ণকারের নিকট গিয়ে প্রদর্শন করি! স্বর্ণকারগত আমার এ স্বর্ণের আংটি অত্যন্ত পরিষ্কার এবং অধিকতর উৎকৃষ্ট বিবেচিত হবে!” তদ্রূপই আমার এ ধর্ম পরিশুদ্ধ, উৎকৃষ্ট। এখন এসব বিষয় ভগবান সমীপে গিয়ে নিবেদন করব, এসব বিষয় আমাতে পরিশুদ্ধ ও অধিকতর পরিশুদ্ধ বিবেচিত হবে।” তৎপর আয়ুষ্মান সারিপুত্র সায়াহ্ন সময়ে ধ্যান হতে উঠে ভগবান যেখানে ছিলেন তথায় উপস্থিত হন, উপস্থিত হয়ে ভগবানকে অভিবাদন করে এক প্রান্তে উপবেশন করেন। এক প্রান্তে উপবিষ্ট আয়ুষ্মান সারিপুত্র ভগবানকে বলেন :</p>
<p><a class='sc' id='sc2'></a>“ভন্তে, নির্জনে ধ্যানাবিষ্ট থাকাকালে আমার চিত্তে এরূপ পরিবিতর্ক উৎপন্ন হলো, “যদি ভিক্ষু অকুশল পরিত্যাগ, কুশল বৃদ্ধি করতে চায় তাহলে কাঁকে তার সম্মান করা, গৌরব করা এবং কাঁর উপনিশ্রয়ে থাকা উচিত?” তখন ভন্তে, আমার মনে এরূপ চিন্তা উৎপন্ন হলো, “যদি কোনো ভিক্ষু অকুশল পরিত্যাগ, কুশল বৃদ্ধি করতে চায় তাহলে তার শাস্তাকে সম্মান, গৌরব করা ও তাঁর উপনিশ্রয়ে থাকা উচিত; যদি কোনো ভিক্ষু অকুশল পরিত্যাগ, কুশল বৃদ্ধি করতে চায় তাহলে তার ধর্মকে সম্মান, গৌরব করা ও ধর্মের উপনিশ্রয়ে থাকা উচিত; যদি কোনো ভিক্ষু অকুশল পরিত্যাগ, কুশল বৃদ্ধি করতে চায় তাহলে তার সংঘকে সম্মান, গৌরব করা ও সংঘের উপনিশ্রয়ে থাকা উচিত; যদি কোনো ভিক্ষু অকুশল পরিত্যাগ, কুশল বৃদ্ধি করতে চায় তাহলে তার শিক্ষাকে সম্মান, গৌরব করা ও শিক্ষাকে উপনিশ্রয় করে থাকা উচিত; যদি কোনো ভিক্ষু অকুশল পরিত্যাগ, কুশল বৃদ্ধি করতে চায় তাহলে তার সমাধিকে সম্মান, গৌরব করা ও সমাধিকে উপনিশ্রয় করে থাকা উচিত; যদি কোনো ভিক্ষু অকুশল পরিত্যাগ, কুশল বৃদ্ধি করতে চায় তাহলে তার অপ্রমাদকে সম্মান, গৌরব করা ও অপ্রমাদকে উপনিশ্রয় করে থাকা উচিত; যদি কোনো ভিক্ষু অকুশল পরিত্যাগ, কুশল বৃদ্ধি করতে চায় তাহলে তার আন্তরিকতা ও শুভেচ্ছাকে সম্মান, গৌরব করা ও এগুলোকে উপনিশ্রয় করে থাকা উচিত।” “ভন্তে, এসব ধর্ম আমাতে অত্যন্ত পরিষ্কার, পরিশুদ্ধ। এখন এসব বিষয় ভগবান সমীপে গিয়ে নিবেদন করা উচিত। এসব বিষয় আমাতে পরিশুদ্ধ ও অধিকতর পরিশুদ্ধ বিবেচিত হবে। যেমন কোনো ব্যক্তি পরিষ্কার স্বর্ণের পরিশুদ্ধ আংটি লাভ করলে যেমনটি হয় এবং চিন্তা করে, “আমার এই স্বর্ণের আংটিটি পরিশুদ্ধ, সর্বোৎকৃষ্ট, কিন্তু এটা যদি আমি স্বর্ণকারের নিকট গিয়ে প্রদর্শন করি! স্বর্ণকারগত আমার এ আংটিটা অত্যন্ত পরিষ্কার এবং অধিকতর উৎকৃষ্ট বিবেচিত হবে। তদ্রূপই আমার এধর্ম পরিশুদ্ধ, উৎকৃষ্ট। এখন আমার উচিত এসব বিষয় ভগবান সমীপে গিয়ে নিবেদন করা। এসব বিষয় আমাতে পরিশুদ্ধ ও অধিকতর পরিশুদ্ধ বিবেচিত হবে।” “সাধু, সাধু, সারিপুত্র, সারিপুত্র, যদি কোনো ব্যক্তি অকুশল পরিত্যাগ, কুশল বৃদ্ধি করতে চায় তাহলে তার শাস্তাকে সম্মান, গৌরব করা ও শাস্তার উপর নির্ভর করা উচিত; যদি কোনো ভিক্ষু অকুশল পরিত্যাগ, কুশল বৃদ্ধি করতে চায় তাহলে তার ধর্মকে সম্মান, গৌরব করা ও শাস্তার উপর নির্ভর করা উচিত; যদি কোনো ভিক্ষু অকুশল পরিত্যাগ, কুশল বৃদ্ধি করতে চায় তাহলে তার সংঘকে সম্মান, গৌরব করা ও শাস্তার উপর নির্ভর করা উচিত; যদি কোনো ভিক্ষু অকুশল পরিত্যাগ করতে চায় তাহলে তার সমাধিকে সম্মান, গৌরব করা ও শাস্তার উপর নির্ভর করা উচিত; যদি কোনো ভিক্ষু অকুশল পরিত্যাগ, কুশল বৃদ্ধি করতে চায় তাহলে তার অপ্রমাদকে সম্মান, গৌরব করা ও শাস্তার উপর নির্ভর করা উচিত; যদি কোনো ভিক্ষু অকুশল পরিত্যাগ ও কুশল বৃদ্ধি করতে চায় তাহলে তার আন্তরিকতা ও শুভেচ্ছাকে সম্মান, গৌরব করা ও শাস্তার উপর নির্ভর করা উচিত।” এরূপ বলা হলে আয়ুষ্মান সারিপুত্র ভগবানকে বলেন :</p>
<p><a class='sc' id='sc3'></a>“ভন্তে, আমি ভগবানের এই সংক্ষিপ্ত ভাষিত বিষয়ের অর্থ বিস্তৃত অবহিত। একজন ভিক্ষু শাস্তার প্রতি গৌরব বিহীন কিন্তু ধর্মের প্রতি সগৌরব হবেন তা অসম্ভব। শাস্তার প্রতি যে ভিক্ষুর গৌরব নেই, ধর্মের প্রতিও তাঁর গৌরব নেই। একজন ভিক্ষু শাস্তা ও ধর্মের প্রতি গৌরব বিহীন কিন্তু সংঘের প্রতি সগৌরব হবেন তা অসম্ভব। শাস্তা ও ধর্মের প্রতি যে ভিক্ষুর গৌরব নেই, সংঘের প্রতিও তাঁর গৌরব নেই। একজন ভিক্ষু শাস্তা, ধর্ম ও সংঘের প্রতি গৌরববিহীন কিন্তু শিক্ষার প্রতি সগৌরব হবেন তা অসম্ভব। ভন্তে, শাস্তা, ধর্ম ও সংঘের প্রতি যে ভিক্ষুর গৌরব নেই শিক্ষার প্রতিও তাঁর গৌরব নেই। ভন্তে, একজন ভিক্ষু শাস্তা, ধর্ম, সংঘ ও শিক্ষার প্রতি গৌরবহীন, কিন্তু সমাধির প্রতি সগৌরব হবেন তা অসম্ভব। ভন্তে, শাস্তা, ধর্ম, সংঘ ও শিক্ষার প্রতি যে ভিক্ষুর গৌরব নেই সমাধির প্রতিও তাঁর গৌরব নেই। ভন্তে, একজন ভিক্ষু শাস্তা, ধর্ম, সংঘ, শিক্ষা ও সমাধির প্রতি গৌরববিহীন কিন্তু অপ্রমাদের প্রতি সগৌরব হবেন তা অসম্ভব। ভন্তে, শাস্তা, ধর্ম, সংঘ, শিক্ষা ও সমাধির প্রতি যে ভিক্ষুর গৌরব নেই, অপ্রমাদের প্রতিও তাঁর গৌরব নেই। ভন্তে, একজন ভিক্ষু শাস্তা, ধর্ম, সংঘ, শিক্ষা, সমাধি ও অপ্রমাদের প্রতি গৌরবহীন কিন্তু আন্তরিকতা ও শুভেচ্ছার প্রতি সগৌরব হবেন তা অসম্ভব। ভন্তে, শাস্তা, ধর্ম, সংঘ, শিক্ষা, সমাধি ও অপ্রমাদের প্রতি যে ভিক্ষুর গৌরব নেই আন্তরিকতা ও শুভেচ্ছার প্রতিও তাঁর গৌরব নেই।</p>
<p><a class='sc' id='sc4'></a>ভন্তে, একজন ভিক্ষু শাস্তার প্রতি সগৌরব কিন্তু ধর্মের প্রতি গৌরববিহীন, তা অসম্ভব। ভন্তে শাস্তার প্রতি সগৌরব ভিক্ষু ধর্মের প্রতিও সগৌরব হবেন। ভন্তে, একজন ভিক্ষু শাস্তা ও ধর্মের প্রতি সগৌরব কিন্তু সংঘের প্রতি অগৌরব হবেন, তা অসম্ভব। ভন্তে, শাস্তা ও ধর্মের প্রতি সগৌরব ভিক্ষু সংঘের প্রতিও সগৌরব হবেন। ভন্তে, একজন ভিক্ষু শাস্তা, ধর্ম ও সংঘের প্রতি সগৌরব কিন্তু শিক্ষার প্রতি গৌরববিহীন হবেন তা অসম্ভব। ভন্তে, শাস্তা, ধর্ম ও সংঘের প্রতি সগৌরব ভিক্ষু শিক্ষার প্রতিও সগৌরব হবেন। ভন্তে, একজন ভিক্ষু শাস্তা, ধর্ম, সংঘ ও শিক্ষার প্রতি সগৌরব কিন্তু সমাধির প্রতি গৌরববিহীন হবেন তা অসম্ভব। ভন্তে, শাস্তা, ধর্ম, সংঘ ও শিক্ষার প্রতি সগৌরব ভিক্ষু সমাধির প্রতিও সগৌরব হবেন। ভন্তে, একজন ভিক্ষু শাস্তা, ধর্ম, সংঘ, শিক্ষা ও সমাধির প্রতি সগৌরব কিন্তু অপ্রমাদের প্রতি গৌরববিহীন হবেন তা অসম্ভব। ভন্তে, শাস্তা, ধর্ম, সংঘ, শিক্ষা ও সমাধির প্রতি সগৌরব ভিক্ষু অপ্রমাদের প্রতিও সগৌরব হবেন। ভন্তে, একজন ভিক্ষু শাস্তা, ধর্ম, সংঘ, শিক্ষা, সমাধি ও অপ্রমাদের প্রতি সগৌরব কিন্তু আন্তরিকতা ও শুভেচ্ছার প্রতি গৌরব বিহীন হবেন তা অসম্ভব। ভন্তে, শাস্তা, ধর্ম সংঘ, শিক্ষা, সমাধি ও অপ্রমাদের প্রতি সগৌরব ভিক্ষু আন্তরিকতা ও শুভেচ্ছার প্রতিও সগৌরব হবেন। ভন্তে, ভগবানের সংক্ষিপ্ত ভাষিত বিষয়ের আমি এরূপ বিস্তৃত অর্থ উপলব্ধি করি।”</p>
<p><a class='sc' id='sc5'></a>“সাধু, সাধু, সারিপুত্র, সারিপুত্র, সাধু আমা ভাষিত এই সংক্ষিপ্ত বিষয়ে তুমি এরূপ বিস্তৃত অর্থ উপলব্ধি করতে পেরেছ! সারিপুত্র, একজন ভিক্ষু শাস্তার প্রতি গৌরববিহীন কিন্তু ধর্মের প্রতি সগৌরব হবে তা অসম্ভব। সারিপুত্র, যে ভিক্ষু শাস্তার প্রতি অগৌরব সে ধর্মের প্রতিও অগৌরব; সারিপুত্র, যে ভিক্ষু শাস্তার প্রতি গৌরববিহীন, সে সংঘের প্রতি সগৌরব হবে তা অসম্ভব; সারিপুত্র, যে ভিক্ষু শাস্তার প্রতি গৌরববিহীন সে সংঘের প্রতিও গৌরববিহীন। সারিপুত্র, যে ভিক্ষু শাস্তার প্রতি গৌরববিহীন সে শিক্ষার প্রতি সগৌরব হবে তা অসম্ভব, সারিপুত্র, যে ভিক্ষু শাস্তার প্রতি গৌরববিহীন সে শিক্ষার প্রতিও গৌরববিহীন। সারিপুত্র, যে ভিক্ষু শাস্তার প্রতি গৌরববিহীন সে সমাধির প্রতিও সগৌরব হবে তা অসম্ভব; সারিপুত্র, যে ভিক্ষু শাস্তার প্রতি গৌরববিহীন, সে সমাধির প্রতি সগৌরব হবে তা অসম্ভব; সারিপুত্র, যে ভিক্ষু শাস্তার প্রতি গৌরববিহীন, সে সমাধির প্রতিও গৌরববিহীন। সারিপুত্র, যে ভিক্ষু শাস্তার প্রতি অগৌরব সে সমাধির প্রতি সগৌরব হবে তা অসম্ভব; সারিপুত্র, যে ভিক্ষু শাস্তার প্রতি অগৌরব, ধর্মে অগৌরব, সংঘের প্রতি অগৌরব, শিক্ষার প্রতি অগৌরব, সমাধির প্রতি অগৌরব, অপ্রমাদের প্রতি অগৌরব, আন্তরিকতা ও শুভেচ্ছার প্রতিও অগৌরব। সারিপুত্র, যে ভিক্ষু শাস্তার প্রতি সগৌরব, সে ধর্মের প্রতি অগৌরব হবে তা অসম্ভব; সারিপুত্র, যে ভিক্ষু শাস্তার প্রতি সগৌরব, সে ধর্মের প্রতিও সগৌরব হবে; সারিপুত্র, যে ভিক্ষু শাস্তার প্রতি সগৌরব, সংঘের প্রতি অগৌরব হবে তা অসম্ভব; সারিপুত্র, যে ভিক্ষু শাস্তার প্রতি সগৌরব, সে সংঘের প্রতিও সগৌরব। সারিপুত্র, যে ভিক্ষু শাস্তার প্রতি সগৌরব, সে শিক্ষার প্রতি অগৌরব হবে তা অসম্ভব; সারিপুত্র, যে ভিক্ষু শাস্তার প্রতি সগৌরব, সে শিক্ষার প্রতিও সগৌরব হবে। সারিপুত্র, যে ভিক্ষু শাস্তার প্রতি সগৌরব সে সমাধির প্রতি অগৌরব হবে তা অসম্ভব; সারিপুত্র, যে শাস্তার প্রতি সগৌরব সে সমাধির প্রতিও সগৌরব। সারিপুত্র, যে ভিক্ষু শাস্তার প্রতি সগৌরব সে অপ্রমাদের প্রতি অগৌরব হবে তা অসম্ভব; সারিপুত্র, যে শাস্তার প্রতি সগৌরব সে অপ্রমাদের প্রতিও সগৌরব হবে। সারিপুত্র, যে ভিক্ষু অপ্রমাদে সগৌরব সে আন্তরিকতায় গৌরববিহীন হবে তা অসম্ভব; সারিপুত্র, যে ভিক্ষু অপ্রমাদে সগৌরব সে আন্তরিকতায়ও সগৌরব হবে। সারিপুত্র, যে ভিক্ষু শাস্তার প্রতি সগৌরব, ধর্ম, সংঘ, শিক্ষা, সমাধি, অপ্রমাদে সগৌরব সে আন্তরিকতায়ও সগৌরব। সারিপুত্র, আমার সংক্ষিপ্ত ভাষিত বিস্তৃত অর্থ এরূপ।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
