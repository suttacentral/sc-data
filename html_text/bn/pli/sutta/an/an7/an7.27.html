<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an7.27' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>সপ্তক নিপাত</li>
<li class='vagga'>বজ্জী বর্গ</li>
</ul>
<h1 class='sutta'>৭.২৭. সংজ্ঞা সূত্র</h1>
</header>
<p><a class='sc' id='sc1'></a>“হে ভিক্ষুগণ, আমি তোমাদিগকে সপ্ত অপরিহানিয় ধর্ম পরিবেশন করব, তা অভিনিবেশ সহকারে শ্রবণ কর, আমি ভাষণ করছি।” “সাধু ভন্তে” বলে সেই ভিক্ষুগণ প্রত্যুত্তর প্রদান করলে ভগবান এরূপ বললেন।</p>
<p><a class='sc' id='sc2'></a>ভিক্ষুগণ, সপ্ত অপরিহানিয় ধর্ম কী?</p>
<p><a class='sc' id='sc3'></a>হে ভিক্ষুগণ, যতদিন পর্যন্ত ভিক্ষুরা অনিত্যানুদর্শনে উৎপন্ন সংজ্ঞা <span class='add'>(ভাবনা)</span> বর্ধিত করবে ততদিন ভিক্ষুদের শ্রীবৃদ্ধি অবশ্যম্ভাবী, পরিহানি হবে না। হে ভিক্ষুগণ, যতদিন ভিক্ষুরা অনাত্মানুদর্শনে উৎপন্ন সংজ্ঞা বর্ধিত করবে ততদিন ভিক্ষুদের শ্রীবৃদ্ধি অবশ্যম্ভাবী, পরিহানি হবে না। হে ভিক্ষুগণ, যতদিন পর্যন্ত ভিক্ষুরা অশুভানুদর্শনে উৎপন্ন সংজ্ঞা বর্ধিত করবে ততদিন ভিক্ষুদের শ্রীবৃদ্ধি অবশ্যম্ভাবী, পরিহানি হবে না। হে ভিক্ষুগণ, যতদিন ভিক্ষুরা আদীনবানুদর্শনে উৎপন্ন সংজ্ঞা বর্ধিত করবে ততদিন তাদের উন্নতি অবশ্যম্ভাবী, পরিহানি ঘটবে না। হে ভিক্ষুগণ, যতদিন পর্যন্ত ভিক্ষুবৃন্দ ত্যাগানুদর্শনে উৎপন্ন সংজ্ঞা বর্ধিত করবে ততদিন ভিক্ষুদের শ্রীবৃদ্ধি অবশ্যম্ভাবী, হ্রাস হবে না। হে ভিক্ষুগণ, যতদিন পর্যন্ত ভিক্ষুবৃন্দ নিরোধানুদর্শনে উৎপন্ন সংজ্ঞা বর্ধিত করবে ততদিন পর্যন্ত তাদের উন্নতি অবশ্যম্ভাবী, পরিহানি হবে না।</p>
<p><a class='sc' id='sc4'></a>হে ভিক্ষুগণ, যতদিন পর্যন্ত এই সপ্তবিধ অপরিহানিয় ধর্ম ভিক্ষুদের মধ্যে বিদ্যমান থাকবে এবং যতদিন এই সপ্তধর্মের অনুবর্তী হয়ে ভিক্ষুগণকে চলতে দেখা যাবে ততদিন ভিক্ষুদের শ্রীবৃদ্ধি অবশ্যম্ভাবী, পরিহানি হবে না।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
