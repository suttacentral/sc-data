<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an7.28' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>সপ্তক নিপাত</li>
<li class='vagga'>বজ্জী বর্গ</li>
</ul>
<h1 class='sutta'>৭.২৮. প্রথম পরিহানি সূত্র</h1>
</header>
<p><a class='sc' id='sc1'></a>“হে ভিক্ষুগণ, এই সপ্ত বিষয় শিক্ষার্থী ভিক্ষুর পরিহানি ঘটায়। সপ্ত কী কী?</p>
<p><a class='sc' id='sc2'></a>কর্মারামতা <span class='add'>(পার্থিব বিষয়ে আনন্দ গ্রহণ)</span>, ভস্সারামতা <span class='add'>(আলাপ প্রিয়তা)</span>, নিদ্রারামতা, জনসঙ্গারামতা, ইন্দ্রিয়সমূহে অগুপ্তদ্বার <span class='add'>(অসংযমতা)</span>, ভোজনে মাত্রাহীনতা। সংঘের সংঘকরণীয় যেসব বিষয় রয়েছে সেগুলো শিক্ষার্থী ভিক্ষুর মধ্যে প্রতিফলিত হয় না, “সংঘের মধ্যে স্থবির, বহুকালের <span class='add'>(প্রাচীন)</span> চির প্রব্রজিত, ভারবাহী থাকে, তারা সেজন্য পরিচিত।” কিন্তু সে নিজ দায়িত্বে উদ্যোগ <span class='add'>(যোগ)</span> গ্রহণ করে।</p>
<p><a class='sc' id='sc3'></a>হে ভিক্ষুগণ, এই সপ্ত বিষয় শিক্ষার্থী ভিক্ষুর পরিহানি ঘটায়।</p>
<p><a class='sc' id='sc4'></a>কিন্তু হে ভিক্ষুগণ, শিক্ষার্থী ভিক্ষুর এই সপ্তধর্ম পরিহানি ঘটায় না। সপ্ত কী কী?</p>
<p><a class='sc' id='sc5'></a>কর্মারামতা নহে <span class='add'>(পার্থিব বিষয়ে আনন্দ গ্রহণ না করা)</span>, আলাপ-সালাপ প্রিয়তা নহে, নিদ্রারামতা নহে <span class='add'>(অনিদ্রালু)</span>, জনসঙ্গারামতা নহে, ইন্দ্রিয়ে গুপ্তদ্বারপরায়ণ <span class='add'>(সংযত)</span>, ভোজনে মাত্রাজ্ঞতা। সংঘের সংঘকরণীয় বিদ্যমান, সেগুলো শিক্ষার্থী ভিক্ষুর মধ্যে প্রতিফলিত হয়, “সংঘের মধ্যে স্থবির চিরপ্রব্রজিত ও ভারবাহী <span class='add'>(দায়িত্ব বহনকারী)</span> থাকে, তারা সেজন্য পরিচিত।” কিন্তু সে নিজ দায়িত্বে উদ্যোগ গ্রহণ করে না।</p>
<p><a class='sc' id='sc6'></a>হে ভিক্ষুগণ, এই সপ্ত বিষয় শিক্ষার্থী ভিক্ষুর পরিহানি ঘটায় না।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
