<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an7.38' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>সপ্তক নিপাত</li>
<li class='vagga'>দেবতা বর্গ</li>
</ul>
<h1 class='sutta'>৭.৩৮. প্রথম প্রতিসম্ভিদা সূত্র</h1>
</header>
<p><a class='sc' id='sc1'></a>“হে ভিক্ষুগণ, সপ্তধর্মে গুণসম্পন্ন ভিক্ষু অল্প দিনের মধ্যে চার প্রতিসম্ভিদা স্বয়ং অভিজ্ঞা দ্বারা উপলব্ধি করে লাভ করে অবস্থান করে। সপ্ত কী কী?</p>
<p><a class='sc' id='sc2'></a>হে ভিক্ষুগণ, এক্ষেত্রে, ভিক্ষু যথার্থভাবে জানে, “এটা আমার চিত্তের অলসতা”। আধ্যাত্মিক সংক্ষিপ্ত চিত্তকে “আমার আধ্যাত্মিক সংক্ষিপ্ত চিত্ত বলে যথাযথভাবে জানে। বহির্দ্বারে বিক্ষিপ্ত চিত্তকে “বহির্দ্বারে আমার বিক্ষিপ্ত চিত্ত” বলে যথাযথভাবে জানে। তার জ্ঞাত বেদনা উৎপন্ন হয়, জ্ঞাত বেদনা অপেক্ষা করে, জ্ঞাত বেদনা অন্তর্হিত হয়, জ্ঞাত সংজ্ঞা উৎপন্ন হয়, জ্ঞাত সংজ্ঞা উপস্থিত হয়, জ্ঞাত সংজ্ঞা অন্তর্হিত হয়। জ্ঞাত বিতর্ক <span class='add'>(চিন্তা)</span> উৎপন্ন হয়, জ্ঞাত বিতর্ক স্থিত হয়, জ্ঞাত বিতর্ক অন্তর্হিত হয়। উপকারী বা অনুপকারী যেসব ধর্ম আছে, হীন-প্রণীত, কৃষ্ণ, শুক্ল বা মিশ্রিত তদ্বিষয়ে প্রজ্ঞা দ্বারা ভালোভাবে নিমিত্ত গ্রহণ করে, আনন্দিত মনে বিবেচনা করে।</p>
<p><a class='sc' id='sc3'></a>হে ভিক্ষুগণ, এই সপ্তধর্মে গুণসম্পন্ন ভিক্ষু অল্প দিনের মধ্যে চার প্রতিসম্ভিদা স্বয়ং অভিজ্ঞা দ্বারা উপলব্ধি করে লাভ করে অবস্থান করে।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
