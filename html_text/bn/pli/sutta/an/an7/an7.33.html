<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an7.33' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>সপ্তক নিপাত</li>
<li class='vagga'>দেবতা বর্গ</li>
</ul>
<h1 class='sutta'>৭.৩৩. হিরিগারব সূত্র</h1>
</header>
<p><a class='sc' id='sc1'></a>“হে ভিক্ষুগণ, এই রাত্রিতে অন্যতর এক দেবতা দিব্যজ্যোতিতে সমগ্র জেতবন আলোকিত করে শেষ রাত্রিতে আমার নিকট উপনীত হয়ে অভিবাদনপূর্বক এক প্রান্তে দাঁড়ালেন। এক প্রান্তে দাঁড়িয়ে, হে ভিক্ষুগণ, সেই দেবতা আমাকে এরূপ বললেন, “ভন্তে, এই সপ্ত ধর্ম ভিক্ষুকে অপরিহানির পথে নিয়ে যায়। সপ্ত কী কী? বুদ্ধের প্রতি গৌরব, ধর্মের প্রতি গৌরব, সংঘের প্রতি গৌরব, শিক্ষার প্রতি গৌরব, সমাধির প্রতি গৌরব, হিরি <span class='add'>(পাপের প্রতি লজ্জা)</span>র প্রতি গৌরব, ঔত্তপ্য <span class='add'>(পাপের প্রতি ভয়)</span>-এর প্রতি গৌরব। ভন্তে, এই সপ্ত ধর্ম ভিক্ষুকে অপরিহানির দিকে উপনীত করে।” ভিক্ষুগণ, সেই দেবতা এরূপ বলেন। এ কথা বলে আমাকে অভিবাদন করে প্রদক্ষিণ করে সেখান থেকে অন্তর্ধান করেন।</p>
<blockquote class='gatha'>
<p><a class='sc' id='sc2'></a>বুদ্ধ, ধর্ম ও সংঘের প্রতি তীব্র গৌরব,<br>
উদ্যমী, সমাধি ও শিক্ষার প্রতি গৌরব,<br>
হিরি, ঔত্তপ্যসম্পন্ন ও বয়োজ্যেষ্ঠের প্রতি গৌরব<br>
আছে যার সে হয় পরিহানির অযোগ্য নির্বাণের সমীপ।”</p>
</blockquote>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
