<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an7.24' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>সপ্তক নিপাত</li>
<li class='vagga'>বজ্জী বর্গ</li>
</ul>
<h1 class='sutta'>৭.২৪. দ্বিতীয় সপ্তক সূত্র</h1>
</header>
<p><a class='sc' id='sc1'></a>“হে ভিক্ষুগণ, সপ্ত অপরিহানিয় ধর্ম বিষয়ে উপদেশ প্রদান করব, তা তোমরা মনোনিবেশ সহকারে শ্রবণ কর, আমি ভাষণ করছি। “ভন্তে, তা হোক,” বলে ভিক্ষুগণ ভগবানের ভাষণ শুনতে সম্মত হলে ভগবান আরম্ভ করলেন।</p>
<p><a class='sc' id='sc2'></a>“হে ভিক্ষুগণ, সপ্ত অপরিহানিয় ধর্ম কী?</p>
<p><a class='sc' id='sc3'></a>হে ভিক্ষুগণ, যতদিন ভিক্ষুরা কর্মপ্রিয় <span class='add'>(পার্থিব কর্মে প্রীতি লাভ)</span> কর্মরত ও কর্মপ্রিয়তায় অনুযুক্ত না হবে ততদিন ভিক্ষুদের উন্নতি অবশ্যম্ভাবী, পরিহানি হবে না। হে ভিক্ষুগণ, যতদিন ভিক্ষুবৃন্দ সারহীন আলাপ-সালাপ প্রিয় না হবে, সারহীন আলাপ-সালাপে রত ও সারহীন আলাপ-সালাপারামে অনুযুক্ত না হবে ততদিন ভিক্ষুদের শ্রীবৃদ্ধি অবশ্যম্ভাবী, পরিহানি হবে না। হে ভিক্ষুগণ, যতদিন ভিক্ষুবৃন্দ নিদ্রারাম, নিদ্রালু, নিদ্রারামতায় অনুযুক্ত না হবে ততদিন ভিক্ষুদের শ্রীবৃদ্ধি অবশ্যম্ভাবী, পরিহানি ঘটবে না। হে ভিক্ষুগণ, যতদিন ভিক্ষুরা জনসঙ্গারাম, জনসঙ্গরত, জনসঙ্গরামতায় অনুযুক্ত না হবে ততদিন ভিক্ষুদের উন্নতি অবশ্যম্ভাবী, পরিহানি হবে না। হে ভিক্ষুগণ, যতদিন ভিক্ষুরা পাপ-মিত্র, পাপ-সহায়, পাপ-প্রবণ, পাপ-কুটিল না হবে ততদিন ভিক্ষুদের শ্রীবৃদ্ধি অবশ্যম্ভাবী, পরিহানি হবে না। হে ভিক্ষুগণ, যতদিন ভিক্ষুবৃন্দ সামান্য মাত্র ফল বা স্রোতাপত্তি প্রভৃতি ফল প্রাপ্ত হয়ে অর্হত্ত্বফল প্রাপ্তির পূর্বে “আমার কর্তব্য শেষ হলো” বলে উৎসাহ ত্যাগ না করবে ততদিন ভিক্ষুদের শ্রীবৃদ্ধি অবশ্যম্ভাবী, পরিহানি হবে না।</p>
<p><a class='sc' id='sc4'></a>হে ভিক্ষুগণ, যতদিন এই সপ্ত অপরিহানিয় ধর্ম ভিক্ষুসংঘে বিদ্যমান থাকবে ততদিন ভিক্ষুদের শ্রীবৃদ্ধি অবশ্যম্ভাবী, পরিহানি হবে না।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
