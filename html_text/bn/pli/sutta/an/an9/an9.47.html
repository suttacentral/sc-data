<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an9.47' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>নবক নিপাত</li>
</ul>
<h1 class='sutta'>৯.৪৭. সন্দৃষ্টিক নির্বাণ সূত্র</h1>
</header>
<p><a class='sc' id='sc1'></a>আবুসো, “সন্দিট্ঠিক নির্বাণ, সন্দিট্ঠিক নির্বাণ বলে কথিত হয়। আবুসো, ভগবান কর্তৃক কতটুকু পর্যন্ত সন্দিট্ঠিক নির্বাণ ব্যক্ত হয়েছে?</p>
<p><a class='sc' id='sc2'></a>আবুসো, ভিক্ষু কামসম্পর্ক বিবিক্ত <span class='add'>(নির্লিপ্ত)</span> হয়ে অকুশল ধর্ম হতে বিবিক্ত হয়ে সবিতর্ক, সবিচার, বিবেকজ-প্রীতি-সুখমণ্ডিত প্রথম ধ্যান লাভ করে তাতে অবস্থান করেন এবং প্রজ্ঞা দ্বারা দর্শন ও উপলব্ধি করেন। আবুসো, ভগবান কর্তৃক এতটুকু পর্যন্ত বিশেষ সন্দিট্ঠিক নির্বাণ বলে অভিহিত হয়েছে।</p>
<p><a class='sc' id='sc3'></a>পুনঃ আবুসো, ভিক্ষু বিতর্ক-বিচার-উপশমে অধ্যাত্ম সম্প্রসাদী, চিত্তের একাগ্রভাব আনয়নকারী, বিতর্ক রহিত, বিচার রহিত, সমাধিজ প্রীতি-সুখমণ্ডিত দ্বিতীয় ধ্যান লাভ করে তাতে অবস্থান করেন এবং প্রজ্ঞা দ্বারা উপলব্ধি করেন। আবুসো, এতটুকু পর্যন্ত বিশেষ সন্দিট্ঠিক নির্বাণ ভগবৎ কর্তৃক বিঘোষিত হয়েছে।</p>
<p><a class='sc' id='sc4'></a>পুনঃ আবুসো ভিক্ষু প্রীতিতেও বীতরাগ হয়ে উপেক্ষার ভাবে অবস্থান করেন, স্মৃতিমান ও সম্প্রজ্ঞাত হয়ে স্বচিত্তে <span class='add'>(প্রীতিনিরপেক্ষ)</span> সুখ অনুভব করেন, যে ধ্যান স্তরে আরোহণ করলে “ধ্যায়ী উপেক্ষাসম্পন্ন ও স্মৃতিমান হয়ে <span class='add'>(প্রীতিনিরপেক্ষ)</span> সুখে বিচরণ করেন” বলে আর্যগণ বর্ণনা করেন সেই তৃতীয় ধ্যান লাভ করে তাতে বিচরণ করেন এবং প্রজ্ঞা দ্বারা উপলব্ধি করেন। আবুসো, এতটুকু পর্যন্ত ভগবান কর্তৃক বিশেষ সন্দিট্ঠিক নির্বাণ বলে কথিত হয়েছে।</p>
<p><a class='sc' id='sc5'></a>পুনঃ আবুসো, ভিক্ষু সর্ব দৈহিক সুখ-দুঃখ পরিত্যাগ করে পূর্বেই সৌমনস্য-দৌর্মনস্য <span class='add'>(মনের হর্ষ-বিষাদ)</span> অস্তমিত করে না-দুঃখ না-সুখ, উপেক্ষা ও স্মৃতি দ্বারা পরিশুদ্ধ চিত্তে চতুর্থ ধ্যান লাভ করে তাতে অবস্থান করেন এবং প্রজ্ঞা দ্বারা উপলব্ধি করেন। আবুসো, এতটুকু পর্যন্ত ভগবান কর্তৃক বিশেষ সন্দিট্ঠিক নির্বাণ বলে কথিত হয়েছে।</p>
<p><a class='sc' id='sc6'></a>আবুসো, ভিক্ষু সর্বাংশে রূপসংজ্ঞা অতিক্রম করে প্রতিঘ-সংজ্ঞা অস্তমিত করে নানাত্বসংজ্ঞা মনন না করে “অনন্ত-আকাশ” এ ভাবোদয়ে আকাশ-অনন্ত-আয়তন নামক <span class='add'>(প্রথম অরূপ-সমাপত্তি)</span> ধ্যান লাভ করে তাতে অবস্থান করেন এবং প্রজ্ঞা দ্বারা উপলব্ধি করেন যে, তাঁর আসক্তি পরিক্ষীণ হয়েছে। আবুসো, ভগবান কর্তৃক বিশেষ সন্দিট্ঠিক নির্বাণ এতটুকু পর্যন্ত অভিহিত হয়েছে।</p>
<p><a class='sc' id='sc7'></a>আবুসো, পুনঃ ভিক্ষু সর্বাংশে “আকাশ-অনন্ত-আয়তন” অতিক্রম করে “অনন্ত বিজ্ঞান” এই ভাবোদয়ে বিজ্ঞান-অনন্ত আয়তন নামক <span class='add'>(দ্বিতীয় অরূপ-সমাপত্তি)</span> ধ্যান লাভ করে তাতে অবস্থান করেন এবং প্রজ্ঞা দ্বারা উপলব্ধি করেন যে, তাঁর আসক্তি পরিক্ষীণ হয়েছে। আবুসো, ভগবান কর্তৃক বিশেষ সন্দিট্ঠিক নির্বাণ এতটুকু পর্যন্ত অভিহিত হয়েছে।</p>
<p><a class='sc' id='sc8'></a>আবুসো, পুনঃ ভিক্ষু সর্বাংশে বিজ্ঞান-অনন্ত-আয়তন সমতিক্রম করে “কিছুই না” এ ভাবোদয়ে আকিঞ্চন-আয়তন নামক <span class='add'>(তৃতীয় অরূপ-সমাপত্তি)</span> ধ্যান লাভ করে তাতে অবস্থান করেন এবং প্রজ্ঞা দ্বারা উপলব্ধি করেন যে, তাঁর আসক্তি পরিক্ষীণ হয়েছে। আবুসো, ভগবান কর্তৃক বিশেষ সন্দিট্ঠিক নির্বাণ এতটুকু পর্যন্ত অভিহিত হয়েছে।</p>
<p><a class='sc' id='sc9'></a>আবুসো, পুনঃ ভিক্ষু সর্বাংশে “আকিঞ্চন-আয়তন” সমতিক্রম করে নৈবসংজ্ঞা-নাসংজ্ঞায়তন নামক <span class='add'>(চতুর্থ অরূপ-সমাপত্তি)</span> ধ্যান লাভ করে তাতে অবস্থান করেন এবং প্রজ্ঞা দ্বারা উপলব্ধি করেন যে, তাঁর আসক্তি পরিক্ষীণ হয়েছে। আবুসো, ভগবান কর্তৃক বিশেষ সন্দিট্ঠিক নির্বাণ এতটুকু পর্যন্ত ঘোষিত হয়েছে।</p>
<p><a class='sc' id='sc10'></a>পুনঃ আবুসো, ভিক্ষু সর্বাংশে “নৈবসংজ্ঞা-নাসংজ্ঞায়তন” সমতিক্রম করে সংজ্ঞা বেদয়িত নিরোধ নামক <span class='add'>(লোকোত্তর সমাপত্তি)</span> ধ্যান লাভ করে তাতে অবস্থান করেন এবং প্রজ্ঞা দ্বারা উপলব্ধি করেন যে, তাঁর আসক্তি পরিক্ষীণ হয়েছে। আবুসো, ভগবান কর্তৃক অনধিক বিশেষ সন্দিট্ঠিক নির্বাণ এতটুকু পর্যন্ত অভিহিত হয়েছে।</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
