<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an9.71' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>নবক নিপাত</li>
</ul>
<h1 class='sutta'>৯.৭১. চেতোখিল সূত্র</h1>
</header>
<p><a class='sc' id='sc1'></a>“হে ভিক্ষুগণ, এই পাঁচ প্রকার চেতোখিল <span class='add'>(মানসিক বন্ধ্যাত্ব)</span> পাঁচ কী কী?</p>
<p><a class='sc' id='sc2'></a>হে ভিক্ষুগণ, ভিক্ষু শাস্তা সম্পর্কে অনিশ্চিত হয়, সন্দেহ পোষণ করে, শাস্তা সম্পর্কে নিশ্চিত হয় না, আশ্বস্ত হয় না। ভিক্ষুগণ, যে ভিক্ষু শাস্তা সম্পর্কে অনিশ্চিত হয়, সন্দেহ করে, নিশ্চিত হয় না, আশ্বস্ত হয় না তার চিত্ত উৎসাহ প্রবণ হয় না, ভক্তিপ্রবণ হয় না, অধ্যবসায়ী হয় না, একাগ্রশীল হয় না। যার চিত্ত উৎসাহ প্রবণ হয় না, ভক্তিপ্রবণ হয় না, অধ্যবসায় ও একাগ্রশীল হয় না এটা প্রথম চেতাখিল।</p>
<p><a class='sc' id='sc3'></a>পুনশ্চ, হে ভিক্ষুগণ, ভিক্ষু ধর্মে… সংঘে… শিক্ষা সম্পর্কে অনিশ্চিত হয়, সন্দেহ পোষণ করে, নিশ্চিত হয় না, আশ্বস্ত হয় না, সতীর্থদের প্রতি কোপিত হয়, তাদের সাথে অসন্তুষ্ট হয়, তাদের সম্পর্কে আহত হয়, সে হয় চেতোখিল <span class='add'>(বন্ধ্যা)</span> সদৃশ। হে ভিক্ষুগণ, যে ভিক্ষু সতীর্থদের প্রতি কোপিত, অসন্তুষ্ট, তাদের ব্যাপারে আহত হয়, তার চিত্ত উৎসাহ প্রবণ, ভক্তি প্রবণ হয় না, অধ্যবসায়ী হয় না, একাগ্রশীল হয় না, এটা পঞ্চম চেতোখিল।</p>
<p><a class='sc' id='sc4'></a>হে ভিক্ষুগণ, এগুলোই পঞ্চ চেতোখিল।</p>
<p><a class='sc' id='sc5'></a>হে ভিক্ষুগণ, এই পঞ্চবিধ চেতোখিলের পরিহারের জন্য এই চতুর্বিধ স্মৃতিপ্রস্থান ভাবনা করা উচিত। চতুর্বিধ কী কী?</p>
<p><a class='sc' id='sc6'></a>হে ভিক্ষুগণ, বুদ্ধশাসনে বীর্যবান সম্প্রজ্ঞাত স্মৃতিশীল ভিক্ষুই রূপস্কন্ধ জগতে অভিধ্যা দৌর্মনস্য দমন করে রূপকায়ে কায়ানুদর্শী হয়ে অবস্থান করেন; বীর্যবান সম্প্রজ্ঞাত স্মৃতিমান ভিক্ষু বেদনাস্কন্ধ জগতে অভিধ্যা দৌর্মনস্য দমন করে বেদনায় বেদনানুদর্শী হয়ে অবস্থান করেন; বীর্যবান সম্প্রজ্ঞাত স্মৃতিমান ভিক্ষু বিজ্ঞানস্কন্ধ জগতে অভিধ্যা দৌর্মনস্য দমন করে চিত্তে চিত্তানুদর্শী হয়ে অবস্থান করেন; বীর্যবান সম্প্রজ্ঞাত স্মৃতিমান ভিক্ষু সংজ্ঞা ও সংস্কারস্কন্ধ জগতে অভিধ্যা দৌর্মনস্য দমন করে ধর্মানুদর্শী হয়ে অবস্থান করেন। হে ভিক্ষুগণ, পঞ্চ চেতোখিল পরিহারের জন্য এই চতুর্বিধ স্মৃতিপ্রস্থান ভাবা উচিত।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
