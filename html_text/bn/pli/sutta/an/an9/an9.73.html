<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an9.73' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>নবক নিপাত</li>
</ul>
<h1 class='sutta'>৯.৭৩. শিক্ষা-সূত্র</h1>
</header>
<p><a class='sc' id='sc1'></a>“হে ভিক্ষুগণ, শিক্ষার দুর্বলতা এই পাঁচ প্রকার। পাঁচ কী কী?</p>
<p><a class='sc' id='sc2'></a>প্রাণিহত্যা, অদত্তবস্তু গ্রহণ, মিথ্যা কামাচার, মিথ্যা ভাষণ, সুরা-মদ ইত্যাদি নেশা জাতীয় দ্রব্য সেবন।</p>
<p><a class='sc' id='sc3'></a>হে ভিক্ষুগণ, এগুলোই পঞ্চ শিক্ষা দৌর্বল্য।</p>
<p><a class='sc' id='sc4'></a>হে ভিক্ষুগণ, এই পঞ্চ শিক্ষা দৌর্বল্য পরিত্যাগের জন্য চতুর্বিধ সম্যক প্রধান ভাবনা করা উচিত। চতুর্বিধ কী কী?</p>
<p><a class='sc' id='sc5'></a>হে ভিক্ষুগণ, বুদ্ধশাসনে ভিক্ষু অনুৎপন্ন পাপ বা অকুশল ধর্মের অনুৎপাদনের চেষ্টা, উৎপন্ন পাপ অকুশল ধর্মের ক্ষয়ের চেষ্টা, অনুৎপন্ন পুণ্য <span class='add'>(কুশল)</span> ধর্ম উৎপাদনের চেষ্টা এবং উৎপন্ন কুশল <span class='add'>(পুণ্য)</span> ধর্মের স্থিতি, সংরক্ষণ, বৃদ্ধি, বৈপুল্য, বর্ধন ও পরিপূর্ণতার জন্য ইচ্ছা, চেষ্টা, উদ্যোগ, ব্যায়াম এবং দৃঢ়চিত্ত গ্রহণ।</p>
<p><a class='sc' id='sc6'></a>হে ভিক্ষুগণ, এই পঞ্চ শিক্ষা দৌর্বল্য পরিহারের জন্য এই চতুর্বিধ সম্যক প্রধান ভাবনা করা উচিত।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
