<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an9.6' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>নবক নিপাত</li>
<li class='vagga'>সম্বোধি বর্গ</li>
</ul>
<h1 class='sutta'>৯.৬. সেবন সূত্র</h1>
</header>
<p><a class='sc' id='sc1'></a>তখন আয়ুষ্মান সারিপুত্র ভিক্ষুগণকে আহ্বান করলেন, ভিক্ষুগণ, “আবুসোগণ।” “আবুসো,” সেই ভিক্ষুগণ উত্তর দিলেন এবং আয়ুষ্মান সারিপুত্রের কথায় সায় দিলেন। আয়ুষ্মান সারিপুত্র বললেন :</p>
<p><a class='sc' id='sc2'></a>“আবুসোগণ, কোনো ব্যক্তিকে দ্বিবিধ উপায়ে জানতে হবে : সেবনযোগ্য বা অসেবনযোগ্য; বন্ধুগণ, একটা চীবরকে দ্বিবিধ উপায়ে জানতে হবে : সেবনযোগ্য বা অসেবনযোগ্য; পিণ্ডপাতও দ্বিবিধ উপায়ে জানতে হবে : সেবনযোগ্য বা অসেবনযোগ্য; বন্ধুগণ, শয্যাসনও দ্বিবিধ উপায়ে জানতে হবে : সেবনযোগ্য বা অসেবনযোগ্য; বন্ধুগণ, গ্রাম নিগমও দ্বিবিধ উপায়ে জানতে হবে : সেবনযোগ্য বা অসেবনযোগ্য; বন্ধুগণ, জনপদও দ্বিবিধ উপায়ে জানতে হবে : সেবনযোগ্য বা অসেবনযোগ্য।</p>
<p><a class='sc' id='sc3'></a>বন্ধুগণ, বলা হয় একজন ব্যক্তিকে দ্বিবিধ উপায়ে জানতে হবে : সেবনযোগ্য বা অসেবনযোগ্য। কেন এরূপ কথিত হয়?</p>
<p><a class='sc' id='sc4'></a>কোন ব্যক্তির উদাহরণ ধরা যাক যেকোনো ব্যক্তি সম্পর্কে জানে, “এ ব্যক্তিকে অনুসরণ করে আমার অকুশল বৃদ্ধি পাচ্ছে এবং কুশল হ্রাস পাচ্ছে; আমার প্রব্রজিত জীবনের প্রয়োজনীয় সামগ্রী চীবর, পিণ্ডপাত, শয্যাসন, গিলান প্রত্যয়, ভৈষজ্য, পরিষ্কার লাভ করা দুষ্কর; এবং যেজন্য আমি আগার ত্যাগ করে অনাগারিক প্রব্রজ্যা লাভ করেছি সেই শ্রামণত্ব আমাতে ভাবনা পরিপূরণে সহায়তা করছে না।” বন্ধুগণ, এক্ষেত্রে সেই ব্যক্তিকে অনুসরণ করবেন না, দিনে বা রাত্রে কোনো কিছু না বলে পরিত্যাগ করা উচিত, বন্ধনে আবদ্ধ হওয়া উচিত নহে। অথবা, যে ব্যক্তি কারও সম্পর্কে জানে, “এ ব্যক্তিকে অনুসরণ করে আমার অকুশল ধর্ম বৃদ্ধি পাচ্ছে, কুশল ধর্ম হ্রাস পাচ্ছে; এবং আমার প্রব্রজিত জীবনের প্রয়োজনীয় পরিষ্কার, চীবর, পিণ্ডপাত, শয্যাসন, গিলান প্রত্যয়, ভৈষজ্য পরিষ্কার অল্প কষ্টে পাওয়া যাচ্ছে; কিন্তু যেজন্য আমি আগার ত্যাগ করে অনাগারিক প্রব্রজিত হয়েছি আমার সেই শ্রামণত্ব আমাকে ভাবনা পরিপূরণে সহায়তা করছে না।” এক্ষেত্রে বন্ধুগণ, সে ব্যক্তিকে সেবন করা অনুচিত, কোনো বাক্য প্রয়োগ না করে তাকে পরিত্যাগ করা উচিত, বন্ধনে বন্ধিত হওয়া অনুচিত। অথবা, যে ব্যক্তি কারও সম্পর্কে জানে, “এ ব্যক্তিকে সেবন করে আমার অকুশল ধর্ম হ্রাস পাচ্ছে, কুশল ধর্ম বৃদ্ধি পাচ্ছে এবং আমার প্রব্রজিত জীবনের প্রয়োজনীয় সামগ্রী চীবর, পিণ্ডপাত, শয়নাসন, গিলান প্রত্যয়, ভৈষজ্য, পরিষ্কার কষ্টে পাওয়া যাচ্ছে; যেজন্য আমি আগার ত্যাগ করে অনাগারিক প্রব্রজ্যা লাভ করেছি, আমার সেই শ্রামণত্ব আমাকে ভাবনা পরিপূরণে সহায়তা করছে।” এক্ষেত্রে বন্ধুগণ, সেই ব্যক্তিকে সুচিন্তিতভাবে সেবন করা উচিত, তাকে পরিত্যাগ করা উচিত নহে। অথবা, যে ব্যক্তি কারও সম্পর্কে জানে, “এ ব্যক্তিকে অনুসরণ করে আমার অকুশল ধর্ম হ্রাস পাচ্ছে, কুশল ধর্ম বৃদ্ধি পাচ্ছে এবং আমার প্রব্রজিত জীবনের প্রয়োজনীয় সামগ্রী চীবর, পিণ্ডপাত, শয়নাসন, গিলানপ্রত্যয়, ভৈষজ্য, পরিষ্কার অল্পকষ্টে পাওয়া যাচ্ছে; যেজন্য আমি আগার ত্যাগ করে অনাগারিক প্রব্রজ্যা লাভ করেছি, আমার সেই শ্রামণত্ব আমাকে ভাবনা পূরণে সহায়তা করছে।” এক্ষেত্রে বন্ধুগণ, সেই ব্যক্তিকে তোমরা সমগ্র জীবন অনুসরণ করবে, তাকে পরিত্যাগ করবে না, এমনকি ব্যাহত হয়েও না।</p>
<p><a class='sc' id='sc5'></a>বন্ধুগণ, বলা হয়, একজন ব্যক্তিকে দ্বিবিধ উপায়ে জানতে হবে : সেবনযোগ্য বা অসেবনযোগ্য, এটা যে বলা হয়ে থাকে এটা এ কারণেই বলা হয়ে থাকে।</p>
<p><a class='sc' id='sc6'></a>বন্ধুগণ, বলা হয়, একটা চীবরকে দ্বিবিধ উপায়ে জানতে হবে : সেবনযোগ্য বা অসেবনযোগ্য। কেন এরূপ কথিত হয়? এমন একজন ব্যক্তির কথা ধরা যাক যে চীবর সম্পর্কে জানে, “এ চীবর ব্যবহার করে অকুশল ধর্ম বৃদ্ধি পায়, কুশলধর্ম হ্রাস পায়।” এরূপ চীবর সেবনযোগ্য নহে। কিন্তু সে যদি জানে, “এ চীবর ব্যবহার করে অকুশল হ্রাস ও কুশল বৃদ্ধি পায়” এরূপ চীবর সেবনযোগ্য।</p>
<p><a class='sc' id='sc7'></a>বন্ধুগণ, বলা হয়, এটা চীবরকে দ্বিবিধ উপায়ে জানতে হবে : সেবনযোগ্য বা সেবনযোগ্য নহে; এটা যে বলা হয়ে থাকে এটা এ কারণেই বলা হয়ে থাকে।</p>
<p><a class='sc' id='sc8'></a>বন্ধুগণ, পিণ্ডপাতও দ্বিবিধ উপায়ে জানতে হবে : সেবনযোগ্য বা অসেবনযোগ্য এ কথা বলা হয়। কেন এরূপ কথিত হয়?</p>
<p><a class='sc' id='sc9'></a>বন্ধুগণ, এমন এক ব্যক্তির কথা ধরা যাক যে পিণ্ডপাত সম্পর্কে জানে, “এ পিণ্ডপাত সেবন করে আমার অকুশল ধর্ম বৃদ্ধি পাচ্ছে, কুশলধর্ম হ্রাস পাচ্ছে” এরূপ পিণ্ডপাত সেবন উচিত নহে। কিন্তু সে যদি জানে, “এ পিণ্ডপাত সেবন করে আমার অকুশল হ্রাস পাচ্ছে, কুশল বৃদ্ধি পাচ্ছে” এরূপ পিণ্ডপাত সেবন উচিত।</p>
<p><a class='sc' id='sc10'></a>বন্ধুগণ, এটা যে বলা হয়, পিণ্ডপাত দ্বিবিধ উপায়ে জানতে হবে : সেবনযোগ্য বা অসেবনযোগ্য; এটা এ কারণেই বলা হয়ে থাকে।</p>
<p><a class='sc' id='sc11'></a>বন্ধুগণ, শয়নাসনও দ্বিবিধ উপায়ে জানতে হবে : সেবনযোগ্য বা সেবন অযোগ্য বলা হয়। কেন এরূপ বলা হয়?</p>
<p><a class='sc' id='sc12'></a>বন্ধুগণ, এমন এক ব্যক্তির কথা ধরা যাক যে শয়নাসন সম্পর্কে জানে, “এ শয়নাসন ব্যবহার করে আমার অকুশল ধর্ম বৃদ্ধি পাচ্ছে, কুশলধর্ম হ্রাস পাচ্ছে।” এরূপ শয়নাসন ব্যবহার করা উচিত নহে। কিন্তু সে যদি জানে, “এ শয়নাসন ব্যবহার করে আমার অকুশল ধর্ম হ্রাস পাচ্ছে, কুশল ধর্ম বৃদ্ধি পাচ্ছে” এরূপ শয়নাসন সেবন উচিত।</p>
<p><a class='sc' id='sc13'></a>বন্ধুগণ, শয়নাসন দ্বিবিধ হিসাবে জানতে হবে : সেবনযোগ্য বা সেবন অযোগ্য যে বলা হয়ে থাকে তা এ কারণেই বলা হয়ে থাকে।</p>
<p><a class='sc' id='sc14'></a>বন্ধুগণ, গ্রাম-নিগমও দ্বিবিধ জানতে হবে : সেবনযোগ্য বা অসেবনযোগ্য বলা হয়। কেন এরূপ বলা হয়?</p>
<p><a class='sc' id='sc15'></a>বন্ধুগণ, এমন এক ব্যক্তির কথা ধরা যাক যে গ্রাম-নিগম সম্পর্কে জানে, “এ গ্রাম-নিগম ব্যবহার করে আমার অকুশল বৃদ্ধি পাচ্ছে এবং কুশল হ্রাস পাচ্ছে” এরূপ গ্রাম-নিগম ব্যবহার করে আমার অকুশল হ্রাস পাচ্ছে, কুশলধর্ম বৃদ্ধি পাচ্ছে”; তাহলে এরূপ গ্রাম-নিগম ব্যবহার করা উচিত নহে; “এরূপ গ্রাম-নিগম ব্যবহার করে আমার অকুশল হ্রাস পাচ্ছে, কুশল বৃদ্ধি পাচ্ছে” তাহলে এ গ্রাম-নিগম ব্যবহার করা উচিত। বন্ধুগণ, গ্রাম-নিগম দ্বিবিধ জানতে হবে, সেবনযোগ্য বা অসেবনযোগ্য যে বলা হয়ে থাকে তা এ কারণেই বলা হয়ে থাকে।</p>
<p><a class='sc' id='sc16'></a>বন্ধুগণ, জনপদ দ্বিবিধ উপায়ে জানা উচিত : সেবনযোগ্য বা অসেবনযোগ্য বলা হয়। কেন এরূপ বলা হয়?</p>
<p><a class='sc' id='sc17'></a>বন্ধুগণ, এমন এক ব্যক্তির কথা ধরা যাক যে জনপদ সম্পর্কে জানে, “এ জনপদ ব্যবহার করে আমার অকুশল বৃদ্ধি পাচ্ছে, কুশল ধর্ম হ্রাস পাচ্ছে” এরূপ জনপদ ব্যবহার করা উচিত নহে। কিন্তু সে যদি জানে, “এ জনপদ ব্যবহার করে আমার অকুশল ধর্ম হ্রাস পাচ্ছে, কুশল ধর্ম বৃদ্ধি পাচ্ছে” এরূপ জনপদ ব্যবহার করা উচিত।</p>
<p><a class='sc' id='sc18'></a>বন্ধুগণ, জনপদ দ্বিবিধ জানা উচিত : সেবনযোগ্য বা অসেবনযোগ্য যে বলা হয় তা এ কারণেই বলা হয়ে থাকে।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
