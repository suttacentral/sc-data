<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an9.66' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>নবক নিপাত</li>
</ul>
<h1 class='sutta'>৯.৬৬. উপাদানস্কন্ধ সূত্র</h1>
</header>
<p><a class='sc' id='sc1'></a>“হে ভিক্ষুগণ, উপাদানস্কন্ধ এই পাঁচ প্রকার। পাঁচ কী কী?</p>
<p><a class='sc' id='sc2'></a>রূপোপাদানস্কন্ধ, বেদনোপাদানস্কন্ধ, সংজ্ঞোপাদানস্কন্ধ, সংস্কার উপাদানস্কন্ধ, বিজ্ঞানোপাদানস্কন্ধ। ভিক্ষুগণ, এগুলোই পঞ্চ উপাদানস্কন্ধ।</p>
<p><a class='sc' id='sc3'></a>হে ভিক্ষুগণ, এই পঞ্চোপাদানস্কন্ধ পরিহারের জন্য চতুর্বিধ স্মৃতিপ্রস্থান ভাবনা করা উচিত। চতুর্বিধ কী কী?</p>
<p><a class='sc' id='sc4'></a>বুদ্ধশাসনে ভিক্ষু বীর্যবান সম্প্রজ্ঞাত স্মৃতিমান হয়ে রূপস্কন্ধ কায়ে অভিধ্যা দৌর্মনস্য দমন করে কায়ে কায়ানুদর্শী হয়ে অবস্থান করে। বীর্যবান সম্প্রজ্ঞাত স্মৃতিমান ভিক্ষু জগতে বেদনা-উপাদান স্কন্ধে অভিধ্যা দৌর্মনস্য দমন করে বেদনায় বেদনানুদর্শী হয়ে অবস্থান করে। বীর্যবান সম্প্রজ্ঞাত স্মৃতিমান ভিক্ষু জগতে বিজ্ঞান-উপাদান স্কন্ধে অভিধ্যা দৌর্মনস্য দমন করে চিত্তে চিত্তানুদর্শী হয়ে অবস্থান করে। বীর্যবান সম্প্রজ্ঞান স্মৃতিমান ভিক্ষু জগতে সংজ্ঞা ও সংস্কার উপাদান স্কন্ধে অভিধ্যা দৌর্মনস্য দমন করে ধর্মে ধর্মানুদর্শী হয়ে অবস্থান করে।</p>
<p><a class='sc' id='sc5'></a>হে ভিক্ষুগণ, পঞ্চোপাদানস্কন্ধ পরিহারের জন্য এই চতুর্বিধ স্মৃতিপ্রস্থান ভাবনা করা উচিত।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
