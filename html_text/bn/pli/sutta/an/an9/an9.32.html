<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an9.32' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>নবক নিপাত</li>
<li class='vagga'>মহাবর্গ</li>
</ul>
<h1 class='sutta'>৯.৩২. অনুপূর্ব বিহার সূত্র</h1>
</header>
<p><a class='sc' id='sc1'></a>“হে ভিক্ষুগণ, এসবই নয় অনুপূর্ব বিহার। নয় কী কী?</p>
<p><a class='sc' id='sc2'></a>এতে হে ভিক্ষুগণ, ভিক্ষু কামের প্রতি বিবিক্ত হয়ে অকুশলে নির্লিপ্ত হয়ে বিতর্ক ও বিচার সহিত নির্জনতাজনিত প্রীতিসুখ সমন্বিত প্রথম ধ্যান লাভ করে অবস্থান করে; ভিক্ষু বিতর্ক-বিচার প্রশমিত করে আধ্যাত্মিক সমপ্রসাদযুক্ত চিত্তে একাগ্রতাজনিত অবিতর্ক ও বিচারবিহীন সমাধিজনিত প্রীতিসুখ সমন্বিত দ্বিতীয় ধ্যান লাভ করে অবস্থান করে; ভিক্ষু প্রীতিতেও বিরাগী হয়ে উপেক্ষার ভাবে অবস্থান করে; স্মৃতিমান ও সম্প্রজ্ঞাত হয়ে স্বচিত্তে <span class='add'>(প্রীতিনিরপেক্ষ)</span> সুখ অনুভব করে, আর্যগণ যে ধ্যানস্তরে আরোহণ করলে “ধ্যায়ী উপেক্ষাসম্পন্ন ও স্মৃতিমান হয়ে <span class='add'>(প্রীতিনিরপেক্ষ)</span> সুখে বাস করেন” বলে বর্ণনা করেন, সেই তৃতীয় ধ্যান লাভ করে তাতে অবস্থান করে। ভিক্ষু সর্ব দৈহিক সুখ-দুঃখ পরিহার করে পূর্বেই সৌমনস্য-দৌর্মনস্য <span class='add'>(মনের হর্ষ-বিষাদ)</span> অস্তমিত করে না-দুঃখ না-সুখ উপেক্ষা ও স্মৃতি দ্বারা পরিশুদ্ধ চিত্তে চতুর্থ ধ্যান লাভ করে তাতে অবস্থান করে। ভিক্ষু সম্পূর্ণরূপে রূপসংজ্ঞাসমূহ অতিক্রম করে ক্রোধসংজ্ঞা অতিক্রম করে নানাত্ব-সংজ্ঞাসমূহের প্রতি অমনোযোগী হয়ে “অনন্ত আকাশ” সংজ্ঞায় আকাশ-অনন্ত-আয়তন লাভ করে তাতে অবস্থান করে। ভিক্ষু সম্পূর্ণরূপে আকাশ-অনন্ত-আয়তন অতিক্রম করে “অনন্ত বিজ্ঞান” সংজ্ঞায় বিজ্ঞান-অনন্ত-আয়তন লাভ করে তাতে অবস্থান করে। সে সম্পূর্ণরূপে বিজ্ঞান-অনন্ত-আয়তন অতিক্রম করে “কিছুই না” এ সংজ্ঞায় আকিঞ্চনায়তন অতিক্রম করে নৈবসংজ্ঞা-নাসংজ্ঞায়তন লাভ করে তাতে অবস্থান করে, সে সম্পূর্ণরূপে নৈবসংজ্ঞা-নাসংজ্ঞায়তন অতিক্রম করে সংজ্ঞাবেদয়িত নিরোধ ধ্যান লাভ করে তাতে অবস্থান করে।</p>
<p><a class='sc' id='sc3'></a>হে ভিক্ষুগণ, এগুলোই নয় অনুপূর্ব বিহার।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
