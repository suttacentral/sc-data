<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.10' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>মূর্খ বর্গ</li>
</ul>
<h1 class='sutta'>৩.১০. মল সূত্র</h1>
</header>
<p><a class='sc' id='sc1'></a>ভিক্ষুগণ, এই তিনটি বিষয়ে সমর্পিত হইয়া তিন প্রকার দোষ পরিত্যাগ না করিয়া একজন লোক তাহার শাস্তির আচরণস্বরূপ নরকে নিক্ষিপ্ত হয়। তিনটি দোষ কী কী? সে দুঃশীল এবং তাহার দ্বারা দুঃশীলতা পরিত্যক্ত হয় না; সে ঈর্ষাপরায়ণ হয় এবং তাহার ঈর্ষা পরিত্যক্ত হয় না; সে মাৎসর্যশীল <span class='add'>(কৃপণ)</span> হয় এবং তাহার মাৎসর্যশীলতা পরিত্যক্ত হয় না। ভিক্ষুগণ, এই তিনটি বিষয়ে সমর্পিত হইয়া তিন প্রকার দোষ পরিত্যাগ না করিয়া একজন লোক তাহার শাস্তির আচরণস্বরূপ নরকে নিক্ষিপ্ত হয়।</p>
<p><a class='sc' id='sc2'></a>ভিক্ষুগণ, তিনটি গুণে গুণান্বিত হইয়া এই তিনটি বিষয় পরিহার করিয়া যে-কোনো ব্যক্তি তাহার সুকৃতিস্বরূপ সুগতিতে নিক্ষিপ্ত হয়। কী কী? সে শীলবান হয় এবং তাহার দুঃশীল মল পরিত্যক্ত হয়; সে ঈর্ষাহীন হয় এবং তাহার ঈর্ষামল পরিত্যক্ত হয়; সে অকৃপণ হয় এবং তাহার কৃপণতা পরিত্যক্ত হয়। ভিক্ষুগণ, তিনটি গুণে গুণান্বিত হইয়া এই তিনটি বিষয় পরিহার করিয়া যে-কোনো ব্যক্তি তাহার সুকৃতিস্বরূপ সুগতিতে নিক্ষিপ্ত হয়।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
