<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.112' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>সম্বোধি বর্গ</li>
</ul>
<h1 class='sutta'>৩.১১২. দ্বিতীয় নিদান সূত্র</h1>
</header>
<p><a class='sc' id='sc1'></a>“ভিক্ষুগণ, কর্মোৎপত্তির এই তিন কারণ। কী কী? ভিক্ষুগণ, অতীতের অভিলাষের উপর ভিত্তি করিয়া অভিলাষ উৎপন্ন হয় না। তদ্রূপ ভবিষ্যৎ ও বর্তমানেও।”</p>
<p><a class='sc' id='sc2'></a>ভিক্ষুগণ, কি প্রকারে অতীতের এইরূপ অভিলাষ উৎপন্ন হয় না? অতীতের অভিলাষের <span class='add'>(বস্তুর জন্য)</span> ভবিষ্যৎ ফল একজন লোক ভালোভাবে উপলব্ধি করে। এই বিপাক পূর্বে প্রত্যক্ষ করিয়া সে ইহা হইতে দূরে সরিয়া পড়ে এবং তদ্রূপ করিয়া অন্তরে ইহার জন্য অভিলাষ পোষণ না করিয়া প্রজ্ঞা দ্বারা দর্শন করে। ভিক্ষুগণ, এইভাবে অতীতে বস্তুর জন্য অভিলাষ উৎপন্ন হয় না।</p>
<p><a class='sc' id='sc3'></a>ভিক্ষুগণ, কিভাবে ভবিষ্যতে বস্তুর জন্য অভিলাষ উৎপন্ন হয় না? ভিক্ষুগণ, অনাগত বস্তুর জন্য অভিলাষের ফল সে ভালোভাবে উপলব্ধি করে। এই বিপাক পূর্বে প্রত্যক্ষ করিয়া সে ইহা হইতে দূরে সরিয়া পড়ে এবং তদ্রূপ করিয়া অন্তরে ইহার জন্য অভিলাষ পোষণ না করিয়া প্রজ্ঞা দ্বারা দর্শন করে। ভিক্ষুগণ, এইভাবে ভবিষ্যতে বস্তুর জন্য অভিলাষ উৎপন্ন হয় না।</p>
<p><a class='sc' id='sc4'></a>ভিক্ষুগণ, কিভাবে বর্তমান বস্তুর জন্য অভিলাষের ফল উৎপন্ন হয় না? বর্তমান বিষয়ের জন্য অভিলাষের ভবিষ্যৎ ফল সে ভালোভাবে উপলব্ধি করে। বিপাক পূর্বে প্রত্যক্ষ করিয়া সে ইহা হইতে দূরে সরিয়া পড়ে এবং তদ্রূপ করিয়া অন্তরে ইহার জন্য অভিলাষ পোষণ না করিয়া প্রজ্ঞা দ্বারা দর্শন করে। ভিক্ষুগণ, এইভাবে বর্তমান বস্তুর জন্য অভিলাষের ফল উৎপন্ন হয় না। ভিক্ষু এই তিনটি কারণ। কর্মোৎপত্তিতে বাধা সৃষ্টি করে।</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
