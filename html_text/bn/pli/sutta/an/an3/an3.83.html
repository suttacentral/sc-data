<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.83' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>শ্রমণ বর্গ</li>
</ul>
<h1 class='sutta'>৩.৮৩. ক্ষেত্র সূত্র</h1>
</header>
<p><a class='sc' id='sc1'></a>“ভিক্ষুগণ, এই তিনটি কৃষক গৃহপতির করণীয় বিষয়। কী কী? ভিক্ষুগণ, জোতদার কৃষক সর্ব প্রথম ভালোভাবে তাহার ক্ষেত্র কর্ষণ করে ও মই দেয় এবং এই সকল কাজ সম্পাদন করিয়া যথাসময়ে ক্ষেত্রে বীজ বপন করে। যথাসময়ে বীজ বপন করিয়া যথাসময়ে জল প্রবেশ করায় এবং পুনঃ জল বাহির করিয়া দেয়। ভিক্ষুগণ, এই সবই হইল কৃষক গৃহপতির প্রাথমিক তিন করণীয় কার্য।</p>
<p><a class='sc' id='sc2'></a>একইভাবে ভিক্ষুগণ, একজন ভিক্ষুকে প্রাথমিক এই তিনটি কাজ সম্পাদন করিতে হয়। তিন কী কী? উচ্চতর নৈতিক শিক্ষা গ্রহণ, উচ্চতর মনন শিক্ষা গ্রহণ, উচ্চতর প্রজ্ঞার শিক্ষা গ্রহণ। এই তিনটি একজন ভিক্ষুর প্রাথমিক করণীয় কাজ। সেই কারণে ভিক্ষুগণ, তোমাদের শিক্ষা করা উচিত : উচ্চতর নৈতিক শিক্ষা, উচ্চতর চিত্তের শিক্ষা, উচ্চতর প্রজ্ঞার শিক্ষা গ্রহণে আমাদের ইচ্ছাশক্তি হইবে প্রবল। এইভাবেই ভিক্ষুগণ, তোমাদের শিক্ষা করা উচিত।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
