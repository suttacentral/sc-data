<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.110' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>সম্বোধি বর্গ</li>
</ul>
<h1 class='sutta'>৩.১১০. ব্যাপন্ন সূত্র</h1>
</header>
<p><a class='sc' id='sc1'></a>“একপ্রান্তে উপবিষ্ট অনাথপিণ্ডিক গৃহপতিকে ভগবান বলেন, “গৃহপতি, চিত্ত ব্যাপন্ন <span class='add'>(ঈর্ষাযুক্ত)</span> হইলে কায়িক, বাচনিক ও মানসিক কর্মও ঈর্ষাযুক্ত হয়। যাহাদের কায়িক, বাচনিক, মানসিক কর্ম ঈর্ষাপূর্ণ হয় তাহাদের মৃত্যু শুভ হয় না, আনন্দপূর্ণ পরিসমাপ্তি হয় না।</p>
<p><a class='sc' id='sc2'></a>যেমন গৃহপতি, কূটাগার সু-আচ্ছাদিত না হইলে কূট হয় দুর্বল, গোপানসী <span class='add'>(ছাদের বীম)</span>, ভিত্তি হয় দুর্বল, তদ্রূপ গৃহপতি, চিত্ত ব্যাপন্ন <span class='add'>(ঈর্ষাযুক্ত)</span> হইলে কায়িক, বাচনিক ও মানসিক কর্মও ঈর্ষাযুক্ত হয়। যাহাদের কায়িক, বাচনিক, মানসিক কর্ম ঈর্ষাপূর্ণ হয় তাহাদের মৃত্যু শুভ হয় না, আনন্দপূর্ণ পরিসমাপ্তি হয় না।</p>
<p><a class='sc' id='sc3'></a>হে গৃহপতি, চিত্ত ঈর্ষামুক্ত হইলে কায়িক, বাচনিক, মানসিক কর্মও ঈর্ষামুক্ত হয়। যাহাদের কায়িক, বাচনিক, মানসিক কর্ম ঈর্ষামুক্ত তাহাদের মৃত্যু শুভ, আনন্দপূর্ণ। যেমন গৃহপতি, কূটাগার সু-আচ্ছাদিত হইলে কূট, গোপানসী, ভিত্তি হয় শক্ত, তদ্রূপ গৃহপতি, চিত্ত ঈর্ষামুক্ত হইলে কায়িক, বাচনিক, মানসিক কর্মও ঈর্ষামুক্ত হয়। যাহাদের কায়িক, বাচনিক, মানসিক কর্ম ঈর্ষামুক্ত তাহাদের মৃত্যু শুভ, আনন্দপূর্ণ।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
