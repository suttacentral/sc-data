<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.119' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>পতন বর্গ</li>
</ul>
<h1 class='sutta'>৩.১১৯. কম্মন্ত সূত্র</h1>
</header>
<p><a class='sc' id='sc1'></a>“ভিক্ষুগণ, এই তিন প্রকার বিপত্তি। কী কী? কর্মবিপত্তি, জীবিকা-বিপত্তি, দৃষ্টিবিপত্তি। ভিক্ষুগণ, কর্মবিপত্তি কিরূপ? কোনো কোনো ব্যক্তি প্রাণিহত্যা, চুরি, ব্যভিচার করে, মিথ্যা কথা বলে, পিশুন ভাষণ, কর্কশ ভাষণ করে, নিষ্ফল বাক্য ভাষণ করে। ভিক্ষুগণ, ইহাকে কর্মবিপত্তি বলা হয়।</p>
<p><a class='sc' id='sc2'></a>ভিক্ষুগণ, জীবিকা বিপত্তি কিরূপ? ভিক্ষুগণ, কেহ কেহ মিথ্যাজীবী, অবৈধ উপায়ে জীবিকা নির্বাহ করে। ভিক্ষুগণ, ইহাই জীবিকা-বিপত্তি।</p>
<p><a class='sc' id='sc3'></a>ভিক্ষুগণ, দৃষ্টিবিপত্তি কেমন? কোনো কোনো ব্যক্তি মিথ্যাদৃষ্টি-সম্পন্ন, বিপরীত দৃষ্টিসম্পন্ন যে, দান, যে ত্যাগের কোনো ফল নাই, আত্মত্যাগের কোনো ফল নাই, সুকর্ম, দুষ্কর্মের কোনো ফল নাই-ইহলোক-পরলোক কিছুই নাই, মাতাপিতা নাই, আপনা হইতে জাত কোনো সত্তা নাই, এই জগতে কোনো শ্রমণ-ব্রাহ্মণ নাই যাহারা সম্যক প্রতিপন্ন ইহলোক-পরলোক স্বয়ং অভিজ্ঞা দ্বারা প্রত্যক্ষ করিয়া তাহা ঘোষণা করিতে পারে। ভিক্ষুগণ, এইরূপই তিন বিপত্তি।</p>
<p><a class='sc' id='sc4'></a>ভিক্ষুগণ, এই তিন প্রকার সম্পদ। কী কী? কর্মসম্পদ, জীবিকা-সম্পদ, দৃষ্টিসম্পদ। ভিক্ষুগণ, কর্মসম্পদ কিরূপ? শীলসম্পদ, চিত্তসম্পদ, দৃষ্টিসম্পদ। ভিক্ষুগণ, শীলসম্পদ কিরূপ? ভিক্ষুগণ, কেহ কেহ প্রাণিহত্যা, চুরি, ব্যভিচার, মিথ্যা ভাষণ, পিশুন ভাষণ, কর্কশ ভাষণ, নিষ্ফল ভাষণ বিরত হয়। ভিক্ষুগণ, ইহাই কর্মসম্পদ।</p>
<p><a class='sc' id='sc5'></a>ভিক্ষুগণ, জীবিকা-সম্পদ কিরূপ? ভিক্ষুগণ, কেহ কেহ সম্যকজীবী হয়, বৈধ উপায়ে জীবিকা নির্বাহ করে। ইহাই জীবিকা-সম্পদ।</p>
<p><a class='sc' id='sc6'></a>ভিক্ষুগণ, দৃষ্টিসম্পদ কিরূপ? ভিক্ষুগণ, কেহ কেহ সম্যক দৃষ্টিসম্পন্ন হয় সে সত্য সত্যই এইরূপ দৃষ্টি পোষণ করে যে, দান, ত্যাগ, যাগ আছে, আছে সুকর্ম-দুষ্কর্মের ফল বিপাক, ইহলোক-পরলোক আছে, মাতাপিতা আছে, আপনা হইতে জাত সত্ত্ব আছে, জগতে সম্যক প্রতিপন্ন আছে যাহারা ইহলোক-পরলোক স্বয়ং অভিজ্ঞা দ্বারা প্রত্যক্ষ করিয়া তাহা বলিতে পারে। ভিক্ষুগণ, ইহাই দৃষ্টিসম্পদ। ভিক্ষুগণ, এইরূপই তিন সম্পদ।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
