<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.19' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>রথচক্র বর্গ</li>
</ul>
<h1 class='sutta'>৩.১৯. প্রথম পাপনিক সূত্র</h1>
</header>
<p><a class='sc' id='sc1'></a>“তিনটি বৈশিষ্ট্য বলে একজন দোকানদার অনধিগত <span class='add'>(অনর্জিত)</span> সম্পদ অর্জনে, অর্জিত সম্পদ ধারণে বা অধিকৃত সম্পদ বৃদ্ধিতে অসমর্থ। কী কী? ভিক্ষুগণ, যে দোকানদার অতি প্রত্যুষে তাহার কাজে নিবিড়ভাবে মনোযোগ দেয় না, মধ্যাহ্ন বেলায়ও নহে, সন্ধ্যা বেলায়ও নহে। ভিক্ষুগণ, এই তিন কারণে একজন দোকানদার অনধিগত <span class='add'>(অনর্জিত)</span> সম্পদ অর্জনে, অর্জিত সম্পদ ধারণে বা অধিকৃত সম্পদ বৃদ্ধিতে অসমর্থ। তদ্রূপ ভিক্ষুগণ, তিনটি কারণযুক্ত হইলে একজন ভিক্ষু অনধিগত কুশল অর্জনে, অধিগত <span class='add'>(অর্জিত)</span> কুশলধারণে বা বৃদ্ধিতে অসমর্থ। তিনটি কী কী? ভিক্ষুগণ, যে ভিক্ষু পূর্বাহ্ণ সময়ে সমাধি অনুশীলনে মনোনিবেশ করে না, মধ্যাহ্ন সময়েও না, সায়াহ্ন সময়েও না। ভিক্ষুগণ, এই তিন কারণযুক্ত হইলে একজন ভিক্ষু অনধিগত কুশল অর্জনে, অধিগত <span class='add'>(অর্জিত)</span> কুশলধারণে বা বৃদ্ধিতে অসমর্থ। ভিক্ষুগণ, তিনটি কারণ পূর্ণ হইলে একজন দোকানদার অনধিগত <span class='add'>(অনর্জিত)</span> সম্পদ অর্জনে, অর্জিত সম্পদ ধারণে বা অধিকৃত সম্পদ বৃদ্ধিতে সমর্থ। কী কী? ভিক্ষুগণ, যে দোকানদার অতি প্রত্যুষে তাহার কাজে নিবিড়ভাবে মনোযোগ দেয়, মধ্যাহ্ন বেলায়ও, সন্ধ্যা বেলায়ও। ভিক্ষুগণ, এই তিনটি কারণ পূর্ণ হইলে একজন দোকানদার অনধিগত <span class='add'>(অনর্জিত)</span> সম্পদ অর্জনে, অর্জিত সম্পদ ধারণে বা অধিকৃত সম্পদ বৃদ্ধিতে সমর্থ। তদ্রূপ ভিক্ষুগণ, তিনটি গুণ গুণান্বিত হইলে একজন ভিক্ষু অনধিগত কুশল অর্জনে, অধিগত <span class='add'>(অর্জিত)</span> কুশল ধারণে বা বৃদ্ধিতে সমর্থ। তিনটি কী কী? ভিক্ষুগণ, যে ভিক্ষু পূর্বাহ্ণ সময়ে সমাধি অনুশীলনে মনোনিবেশ করে, মধ্যাহ্ন সময়েও, সায়াহ্ন সময়েও। ভিক্ষুগণ, এই ত্রি-গুণসমন্বিত হইলে একজন ভিক্ষু অনধিগত কুশল অর্জনে, অধিগত <span class='add'>(অর্জিত)</span> কুশলধারণে বা বৃদ্ধিতে সমর্থ।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
