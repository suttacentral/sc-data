<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.121' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>পতন বর্গ</li>
</ul>
<h1 class='sutta'>৩.১২১. দ্বিতীয় মোচেয়্য সূত্র</h1>
</header>
<p><a class='sc' id='sc1'></a>“ভিক্ষুগণ, বিশুদ্ধতা এই তিন প্রকার। কী কী? কায়, বাক্য, মন-বিশুদ্ধতা।</p>
<p><a class='sc' id='sc2'></a>ভিক্ষুগণ, কায়-বিশুদ্ধতা কেমন? কোনো কোনো ভিক্ষু প্রাণিহত্যা, চুরি, অব্রহ্মচর্য <span class='add'>(পাপপূর্ণ)</span> জীবন হতে বিরত হয়। ইহাই কায়-বিশুদ্ধতা।</p>
<p><a class='sc' id='sc3'></a>ভিক্ষুগণ, বাক্‌-বিশুদ্ধতা কেমন? কোনো ভিক্ষু মিথ্যা ভাষণ, পিশুন ভাষণ, কর্কশ ভাষণ, নিরর্থক ভাষণ হইতে বিরত হয়। ভিক্ষুগণ, ইহাকে বাক্‌-বিশুদ্ধতা বলে।</p>
<p><a class='sc' id='sc4'></a>ভিক্ষুগণ, মন-বিশুদ্ধতা কিরূপ? ভিক্ষুগণ, যদি ভিক্ষুর কামচ্ছন্দ <span class='add'>(ইন্দ্রিয় লিপ্সা)</span> থাকে তাহাতে সে সজ্ঞান থাকে-আমার মধ্যে কামেচ্ছা আছে। যদি তাহা না থাকে তাহাও সে সজ্ঞাত। যে কামচ্ছন্দ উৎপন্ন হয় নাই সেই সম্পর্কেও সে সজ্ঞাত। উৎপন্ন কামচ্ছন্দ পরিত্যাগের বিষয় সম্পর্কেও সে সজ্ঞাত। পরিত্যক্ত কামচ্ছন্দ ভবিষ্যতে যাহাতে উৎপন্ন না হয় সে সম্পর্কেও সজ্ঞাত।</p>
<p><a class='sc' id='sc5'></a>যদি তাহার ব্যক্তিগত ঈর্ষা থাকে সে সজ্ঞাত-আমাতে ঈর্ষা আছে। যদি তাহার মধ্যে ঈর্ষা না থাকে তাহাও সে সজ্ঞাত-আমাতে ঈর্ষা নাই। অনুৎপন্ন ঈর্ষা কীভাবে উৎপন্ন হয় সেই বিষয়ে সে জ্ঞাত। উৎপন্ন ঈর্ষা কীভাবে পরিত্যক্ত হয় সেই বিষয় সে জ্ঞাত। পরিত্যক্ত ঈর্ষা যাহাতে উৎপন্ন না হয় সেই সম্পর্কে সে জ্ঞাত।</p>
<p><a class='sc' id='sc6'></a>যদি তাহার ব্যক্তিগত স্ত্যানমিদ্ধ <span class='add'>(নিষ্ক্রিয়তা)</span>, ঔদ্ধত্য-কৌকৃত্য <span class='add'>(গর্ব-অনুশোচনা)</span>, বিচিকিৎসা <span class='add'>(সন্দেহ)</span> থাকে সে এইসব বিষয়ে সজ্ঞাত। এইগুলি না থাকিলেও সে জ্ঞাত যে, এইগুলি তাহাতে নাই। কীভাবে অনুৎপন্ন এইসব বিষয়ে উৎপত্তি না হয় তাহা সে জানে। কীভাবে উৎপন্ন এইসব বিষয় ভবিষ্যতে উৎপন্ন না হয় তাহা জ্ঞাত। ভিক্ষুগণ, ইহাকে মন বিশুদ্ধতা বলা হয়। ভিক্ষুগণ, এইভাবে বিশুদ্ধতা এই তিন প্রকার।</p>
<p><a class='sc' id='sc7'></a>যে ব্যক্তি কায়, বাক্য ও মনে বিশুদ্ধ পাপহীন, স্বচ্ছ এবং পবিত্র জনগণ তাহাকে “পাপ-ধৌতকারক” বলিয়া আখ্যায়িত করে।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
