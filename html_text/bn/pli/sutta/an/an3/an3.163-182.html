<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.163-182' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>কম্মপথ পেয়্যালং</li>
</ul>
<h1 class='sutta'>৩.১৬৩–১৮২</h1>
</header>
<p><a class='sc' id='sc1'></a>“ভিক্ষুগণ, তিনটি বিষয়যুক্ত হইয়া একজন লোক তাহার শাস্তি-স্বরূপ নরকে নিক্ষিপ্ত হয়। তিনটি বিষয় কী কী? নিজে প্রাণী হত্যাকারী, অপরকে প্রাণিহত্যায় উৎসাহিত করে, তাহা সমর্থন করে। এই তিনটি বিষয়যুক্ত হইয়া একজন লোক তাহার শাস্তি-স্বরূপ নরকে নিক্ষিপ্ত হয়। ভিক্ষুগণ, তিনটি গুণসম্পন্ন ব্যক্তি তাহার পুণ্যের পুরস্কার-স্বরূপ স্বর্গে গমন করে। তিনটি গুণ কী কী? সে নিজে প্রাণিহত্যা বিরত, অন্যকেও প্রাণিহত্যা বিরত হইতে উৎসাহিত করে, সংযমকে সমর্থন করে। ভিক্ষুগণ, এই তিন গুণসম্পন্ন ব্যক্তি তাহার পুণ্যের পুরস্কার-স্বরূপ স্বর্গে গমন করে।”</p>
<p><a class='sc' id='sc2'></a>“চুরি, ব্যভিচার, মিথ্যা ভাষণ, পিশুন বাক্য <span class='add'>(অপবাদ, নিন্দা)</span>, পরুষবাক্য <span class='add'>(কর্কশ, তিক্ত)</span>, সম্প্রলাপ <span class='add'>(বৃথা বাক্য ভাষণ)</span>, অভিধ্যা <span class='add'>(লোভ)</span>, ব্যাপাদ <span class='add'>(ঈর্ষা)</span> এবং মিথ্যাদৃষ্টি। উল্লিখিত প্রত্যেকটি নিজে করে, অপরকেও উৎসাহিত করে, ইহা সমর্থন করে। পুনঃ প্রতিটি বিষয় হইতে নিজে যেমন বিরত হয়, অপরকেও বিরত হইবার জন্য উৎসাহিত করে এবং ওই বিষয়ে সংযম অবলম্বন সমর্থন করে <span class='add'>(প্রত্যেকটি বিষয় ১৬৪-১৮৩ নম্বরের সাথে মিলাইয়া পাঠ করিলে বোধগম্য হইবে)</span>।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
