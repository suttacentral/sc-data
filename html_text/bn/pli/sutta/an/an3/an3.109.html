<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.109' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>সম্বোধি বর্গ</li>
</ul>
<h1 class='sutta'>৩.১০৯. অরক্ষিত সূত্র</h1>
</header>
<p><a class='sc' id='sc1'></a>“অতঃপর অনাথপিণ্ডিক গৃহপতি ভগবান যেখানে ছিলেন সেখানে উপস্থিত হলেন। উপস্থিত হইয়া ভগবানকে অভিবাদন করিয়া একপ্রান্তে উপবেশন করেন। একপ্রান্তে উপবিষ্ট অনাথপিণ্ডিক গৃহপতিকে ভগবান বলেন, “গৃহপতি, চিত্ত অরক্ষিত হইলে কায়িক কর্মও অরক্ষিত হয়, তেমনি বাচনিক ও মানসিক কর্মও হয় অরক্ষিত। যাহাদের কায়িক, বাচনিক ও মানসিক কর্ম অরক্ষিত তাহারা কামে সম্পৃক্ত হয়। যখন এইগুলি কামে সম্পৃক্ত হয় তখন এইগুলি পঁচিয়া যায়। যখন এইগুলি পঁচিয়া যায় কোনো ব্যক্তির মৃত্যু শুভ হয় না, সুখী সমাপ্ত হয় না। যেমন গৃহপতি, যখন ছুঁচাল গৃহ দুচ্ছন্ন <span class='add'>(ছাউনী দেওয়া যায় না)</span> শিখর রক্ষিত হয় না, ছাদের বীম, দেওয়াল রক্ষিত হয় না। শিখর, ছাদের বীম, দেওয়াল সম্পৃক্ত হয়, নষ্ট হইয়া যায়। তদ্রুপ ভিক্ষুগণ, চিত্ত অরক্ষিত হইলে কায়িক কর্মও অরক্ষিত হয়, তেমনি বাচনিক ও মানসিক কর্মও হয় অরক্ষিত। যাহাদের কায়িক, বাচনিক ও মনসিক কর্ম অরক্ষিত তাহারা কামে সম্পৃক্ত হয়। যখন এইগুলি কামে সম্পৃক্ত হয় তখন এইগুলি পঁচিয়া যায়। যখন এইগুলি পঁচিয়া যায় কোনো ব্যক্তির মৃত্যু শুভ হয় না, সুখী সমাপ্ত হয় না। কিন্তু গৃহপতি, চিত্ত রক্ষিত হইলে কায়িক, বাচনিক, মানসিক কর্ম রক্ষিত হয়। যাহাদের কায়িক, বাচনিক, মানসিক কর্ম রক্ষিত হয় তাহারা কামে সম্পৃক্ত হয় না। যখন এইগুলি <span class='add'>(কায়িক, বাচনিক, মানসিক কর্ম)</span> কামে অসম্পৃক্ত হয় তখন এইগুলি পঁচিয়া যায় না। এইগুলি পঁচিয়া না গেলে যে-কোনো ব্যক্তির মৃত্যু শুভ হয়, তাহার সুখী পরিসমাপ্তি হয়। যেমন গৃহপতি, যখন উচ্চ চূড়ার একটি গৃহ সুচ্ছন্ন <span class='add'>(সু-আচ্ছাদিত)</span> হইলে কুট, ছাদের বীম এবং দেওয়াল রক্ষিত হয়, এইগুলি সিক্ত হয় না, নষ্ট হইয়া যায় না; তদ্রুপ গৃহপতি; চিত্ত রক্ষিত হইলে কায়িক, বাচনিক, মানসিক কর্ম রক্ষিত হয়। যাহাদের কায়িক, বাচনিক, মানসিক কর্ম রক্ষিত হয় তাহারা কামে সম্পৃক্ত হয় না। যখন এইগুলি <span class='add'>(কায়িক, বাচনিক, মানসিক কর্ম)</span> কামে অসম্পৃক্ত হয় তখন এইগুলি পঁচিয়া যায় না। এইগুলি পঁচিয়া না গেলে যে-কোনো ব্যক্তির মৃত্যু শুভ হয়, তাহার সুখী পরিসমাপ্তি হয়।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
