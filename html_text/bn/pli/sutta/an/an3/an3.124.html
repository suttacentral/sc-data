<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.124' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>কুশীনারা বর্গ</li>
</ul>
<h1 class='sutta'>৩.১২৪. ভণ্ডন সূত্র</h1>
</header>
<p><a class='sc' id='sc1'></a>“ভিক্ষুগণ, যে দিকেই হউক না কেন, ভিক্ষুরা যখন দ্বন্দ্ব, বিবাদ, কলহের মধ্যে বাস করে, একে অপরকে জিহ্বাস্ত্রে আহত করে এইরূপ দিকের কথা চিন্তা করাও আমার জন্য নিরানন্দজনক। ভিক্ষুগণ, ইহাতে গমন করা অত্যধিক অপ্রীতিকর। আমি এই বিষয়ে এই সিদ্ধান্তে উপনীত হইয়াছি। এই সকল আযুস্মানগণের এই তিনটি বিষয় অভ্যাসে পরিণত। কোন তিনটি বিষয় তাহারা পরিহার করিয়াছে? নৈষ্ক্রম্য চিন্তা, হিতৈষী চিন্তা, নির্দোষ চিন্তা। এই তিনটি বিষয় পরিত্যাগ করিয়াছে। কোন তিনটি বিষয় তাহারা অভ্যাসে পরিণত করিয়াছে? ইন্দ্রিয়সুখ সম্বন্ধীয়, ঈর্ষাপূর্ণ এবং নিষ্ঠুর চিন্তা। এই তিনটি বিষয় চিন্তা। ভিক্ষুগণ, যে দিকেই হউক না কেন, ভিক্ষুরা যখন দ্বন্দ্ব, বিবাদ, কলহের মধ্যে বাস করে, একে অপরকে জিহ্বাস্ত্রে আহত করে, এইরূপ দিকের কথা চিন্তা করাও আমার জন্য নিরানন্দজনক। ভিক্ষুগণ, ইহাতে গমন করা অত্যধিক অপ্রীতিকর। আমি এই বিষয়ে এই সিদ্ধান্তে উপনীত হইয়াছি। এই সকল আযুস্মানগণের এই তিনটি বিষয় অভ্যাসে পরিণত। কোন তিনটি বিষয় তাহারা পরিহার করিয়াছে? নৈষ্ক্রম্য চিন্তা, হিতৈষী চিন্তা, নির্দোষ চিন্তা। এই তিনটি বিষয় পরিত্যাগ করিয়াছে। কোন তিনটি বিষয় তাহারা অভ্যাসে পরিণত করিয়াছে? ভিক্ষুগণ, যে দিকেই হউক না কেন, ভিক্ষুরা যখন পরস্পর মিলিতভাবে সম্মান প্রদর্শনপূর্বক, অবিবাদমান, ক্ষীরোদকীভূত <span class='add'>(দুধ ও জল মিশ্রিত যেমন)</span> হইয়া, পরস্পর পরস্পরকে প্রিয়চক্ষে দর্শন করিয়া বাস করে, ভিক্ষুগণ, আমি এইরূপ দিকে গমনেও আনন্দিত, শুধুমাত্র চিন্তা করিতে নহে। আমি তাহাদের ব্যাপারে এই সিদ্ধান্তেই উপনীত হইয়াছি। ওই সকল আয়ুষ্মানগণ নিশ্চয়ই এই তিনটি বিষয় পরিত্যাগ করিয়াছে এবং এই তিনটি বিষয় অভ্যাসে পরিণত করিয়াছে। কোন তিনটি বিষয় তাহারা পরিত্যাগ করিয়াছে? ইন্দ্রিয়সুখ সম্বন্ধীয়, বিদ্বেষপূর্ণ, নিষ্ঠুর চিন্তা। কোন তিনটি বিষয় তাহারা অভ্যাসে পরিণত করিয়াছে? নৈষ্ক্রম্য, হিতৈষী, নির্দোষ চিন্তা। এই তিনটি বিষয়। ভিক্ষুগণ, যে দিকেই হউক না কেন, ভিক্ষুরা যখন পরস্পর মিলিতভাবে সম্মান প্রদর্শনপূর্বক, অবিবাদমান, ক্ষীরোদকীভূত <span class='add'>(দুধ ও জল মিশ্রিত যেমন)</span> হইয়া, পরস্পর পরস্পরকে প্রিয়চক্ষে দর্শন করিয়া বাস করে, ভিক্ষুগণ, আমি এইরূপ দিকে গমনেও আনন্দিত, শুধুমাত্র চিন্তা করিতে নহে। আমি তাহাদের ব্যাপারে এই সিদ্ধান্তেই উপনীত হইয়াছি। ওই সকল আয়ুষ্মানগণ নিশ্চয়ই এই তিনটি বিষয় পরিত্যাগ করিয়াছে এবং এই তিনটি বিষয় অভ্যাসে পরিণত করিয়াছে।</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
