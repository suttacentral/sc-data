<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.2' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>মূর্খ বর্গ</li>
</ul>
<h1 class='sutta'>৩.২. লক্ষণ সূত্র</h1>
</header>
<p><a class='sc' id='sc1'></a>ভিক্ষুগণ, কর্মের দ্বারা মূর্খের লক্ষণ জানা যায়, কর্ম দ্বারা জ্ঞানীর লক্ষণ জানা যায়, আচরণে জ্ঞান প্রদীপ্ত হয়। তিনটি বৈশিষ্ট্য দ্বারা মূর্খকে জানা যায়। সেইগুলি কী কী? কায়, বাক্য ও মনের দুষ্কৃতি দ্বারা। ভিক্ষুগণ, এই তিন বৈশিষ্ট্য দ্বারা মূর্খকে জানা যায়।</p>
<p><a class='sc' id='sc2'></a>ভিক্ষুগণ, তিনটি বৈশিষ্ট্য দ্বারা জ্ঞানীকে জানা যায়। সেই গুলি কী কী? কায়, বাক্য ও মনের পবিত্রতা দ্বারা। ভিক্ষুগণ, এই তিন বৈশিষ্ট্য দ্বারা জ্ঞানীকে জানা যায়। তদ্ধেতু ভিক্ষুগণ, তোমাদের এইরূপ শিক্ষা করা উচিত : যে তিনটি বিষয় দ্বারা মূর্খকে জানা যায় সেইগুলি পরিত্যাগ করিয়া যে তিনটি বিষয় দ্বারা জ্ঞানীকে জানা যায় সেই ত্রি-অবস্থার অর্জন ও অনুশীলন করিব। ভিক্ষুগণ, তোমাদের এইরূপ শিক্ষা করা কর্তব্য।</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
