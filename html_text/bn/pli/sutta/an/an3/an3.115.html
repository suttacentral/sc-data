<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.115' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>পতন বর্গ</li>
</ul>
<h1 class='sutta'>৩.১১৫. অপ্রমেয় সূত্র</h1>
</header>
<p><a class='sc' id='sc1'></a>“ভিক্ষুগণ, জগতে তিন প্রকার ব্যক্তি বিদ্যমান। কী কী? সহজে পরিমেয়, দুষ্প্রমেয়, অপরিমেয়। ভিক্ষুগণ, কোন প্রকার ব্যক্তি সহজে পরিমেয়? কোনো কোনো ব্যক্তি চপল, রিক্ত-মস্তিষ্ক, ব্যস্ত দেহ, মুখরা, বিকীর্ণ <span class='add'>(কর্কশ)</span> বাক্য ব্যবহারকারী, স্মৃতিবিহ্বল, অসমাহিত, অস্থির, অশান্ত, বিভ্রান্ত অসংযতেন্দ্রিয়। এই ব্যক্তি সহজে পরিমেয়। কোন ধরনের ব্যক্তি দুষ্প্রমেয়? ভিক্ষুগণ, কোনো কোনো ব্যক্তি অচপল, অরিক্ত-মস্তিষ্ক, ব্যস্ততা বিহীন দেহ, অবিকীর্ণ বাক্য ব্যবহারকারী, উপস্থিত স্মৃতিযুক্ত, সমাহিত, স্থির, শান্ত, একাগ্র চিত্ত, সংযতেন্দ্রিয়। ভিক্ষুগণ, এই প্রকার ব্যক্তি দুষ্প্রমেয়। ভিক্ষুগণ, কোন ধরনের ব্যক্তি অপরিমেয়? কোনো কোনো ভিক্ষু অর্হৎ ক্ষীণাসব। এই প্রকার পুদ্গল অপরিমেয়। ভিক্ষুগণ, এই তিন প্রকার ব্যক্তি জগতে বিদ্যমান।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
