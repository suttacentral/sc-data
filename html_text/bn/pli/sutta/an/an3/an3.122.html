<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.122' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>পতন বর্গ</li>
</ul>
<h1 class='sutta'>৩.১২২. মুনিভাব সূত্র</h1>
</header>
<p><a class='sc' id='sc1'></a>“ভিক্ষুগণ, এই তিন প্রকার মুনিভাব। কী কী? কায়ে মুনি, বাক্যে মুনি, মনে মুনি। ভিক্ষুগণ, কায়ে মুনি কিরূপ? ভিক্ষুগণ, কোনো কোনো ব্যক্তি প্রাণিহত্যা, চুরি, ব্যভিচার বিরত হয়। ভিক্ষুগণ, ইহাকে কায় মুনি বলা হয়। বাক্যে মুনি কিরূপ? কোনো কোনো ব্যক্তি মিথ্যা ভাষণ, পিশুন ভাষণ, কর্কশ ভাষণ, নিরর্থক ভাষণ হইতে বিরত হয়। ভিক্ষুগণ, ইহাকে বাক্যে মুনি বলা হয়। মনে মুনি কিরূপ? ভিক্ষুগণ, ভিক্ষু আসক্তির ক্ষয় করিয়া অনাসক্ত চিত্তবিমুক্তি, প্রজ্ঞাবিমুক্তি স্বয়ং অভিজ্ঞা দ্বারা প্রত্যক্ষ করিয়া তাহাতে অবস্থান করে। এইগুলি তিন প্রকার মুনিত্ব।</p>
<p><a class='sc' id='sc2'></a>কায়ে মুনি, বাক্যে মুনি, মনে মুনি, পাপহীন ঋষিতুল্য নির্জনতায় সৌভাগ্যশালী যাহারা তাহারা অভিহিত করে এইরূপ “ব্যক্তি সব পরিত্যাগ করিয়াছে।”</p>
<p><a class='sc' id='sc3'></a>যিনি কায়ে মুনি, বাক্যে মুনি, চিত্তে মুনি অর্থাৎ কায়-বাক্য-চিত্ত পরিশুদ্ধ হেতু মুনি, সেই সর্ব বিষয় ধ্বংসকারী ক্ষীণাসব মুনিকে মুনিভাবসম্পন্ন বলে।</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
