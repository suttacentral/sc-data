<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.78' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>আনন্দ বর্গ</li>
</ul>
<h1 class='sutta'>৩.৭৮. শীলব্রত সূত্র</h1>
</header>
<p><a class='sc' id='sc1'></a>“অতঃপর আনন্দ ভগবানের নিকট উপস্থিত হন। উপস্থিত হইয়া একপ্রান্তে উপবেশন করিলেন। একপ্রান্তে উপবিষ্ট আয়ুষ্মান আনন্দকে ভগবান বলেন, “আনন্দ, তুমি কী মনে কর? প্রতিটি নৈতিক আচরণ <span class='add'>(শীলব্রত)</span>, জীবিকা, জীবনের পবিত্রতা <span class='add'>(ব্রহ্মচর্য)</span>, উত্তম সেবার কি পরে ফল আছে?” “ভন্তে, আমি বলি না যে অপরিহার্যরূপে তদ্রুপ”। “আনন্দ, তাহা হইলে শ্রেণিবিভাগ করিয়া দেখাও।” “যেমন ভন্তে, নৈতিক আচরণ, জীবিকা, ব্রহ্মচর্য এবং উত্তম সেবা যাহার অকুশল বৃদ্ধি করে কুশল হ্রাস করে : এইরূপ নৈতিক আচরণ, জীবিকা, ব্রহ্মচর্য এবং সেবা নিষ্ফল। কিন্তু যে নৈতিক আচরণ, জীবিকা, ব্রহ্মচর্য এবং উত্তম সেবা কাহারও কুশল বৃদ্ধি করে এবং অকুশল হ্রাস করে, এইরূপ নৈতিক আচরণ, জীবিকা, ব্রহ্মচর্য এবং সেবা সফল।” আয়ুষ্মান আনন্দ এইরূপ বলিলে ভগবান তাঁহার সাথে একমত হন। তৎপর শ্রদ্ধেয় আনন্দ ভগবান তাঁহার সাথে একমত হইয়াছেন চিন্তা করিয়া আসন হইতে উঠিলেন এবং ভগবানকে অভিবাদন করিয়া প্রদক্ষিণ করিয়া চলিয়া গেলেন।</p>
<p><a class='sc' id='sc2'></a>অতঃপর আয়ুষ্মান আনন্দের চলিয়া যাওয়ার অল্পক্ষণের মধ্যেই ভগবান ভিক্ষুগণকে আহ্বান করিলেন, “ভিক্ষুগণ, আনন্দ একজন শিক্ষার্থী <span class='add'>(শৈক্ষ্য)</span>। তথাপি তাহা সদৃশ প্রজ্ঞাবান পাওয়া দুষ্কর।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
