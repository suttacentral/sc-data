<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.131' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>কুশীনারা বর্গ</li>
</ul>
<h1 class='sutta'>৩.১৩১. প্রতিচ্ছন্ন সূত্র</h1>
</header>
<p><a class='sc' id='sc1'></a>“ভিক্ষুগণ, এই তিনটি বিষয় গোপনে অনুশীলিত হয়, খোলাখুলি নহে। সেইগুলি কী কী? ভিক্ষুগণ, স্ত্রীজাতি গোপনে কাজ করে, খোলাখুলি নহে। ব্রাহ্মণেরা গোপনে মন্ত্রণা করে, প্রকাশ্যে নহে। মিথ্যাদৃষ্টিপরায়ণ ব্যক্তিগণ, গোপনে তাহাদের দৃষ্টি পোষণ করে, প্রকাশ্যে নহে। ভিক্ষুগণ, এই তিনটি বিষয় গোপনে কৃত, প্রকাশ্যে নহে।”</p>
<p><a class='sc' id='sc2'></a>ভিক্ষুগণ, এই তিনটি বিষয় প্রকাশ্যভাবে সকলের জ্ঞাতে প্রকাশিত হয়, গোপনে নহে। কী কী? চন্দ্রের আলো সকলের জ্ঞাতে প্রকাশ্যভাবে প্রকাশিত হয়; গোপনে নহে। সূর্যের আলোও তদ্রুপ। তথাগত প্রবেদিত ধর্ম-বিনয় প্রকাশ্যভাবে সবার জ্ঞাতে প্রকাশিত হয়, গোপনে নহে। ভিক্ষুগণ, এই তিনটি বিষয় প্রকাশ্যভাবে সকলের জ্ঞাতে প্রকাশিত হয়, গোপনে নহে।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
