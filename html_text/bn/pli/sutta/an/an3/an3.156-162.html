<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an3.156-162' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>ত্রিক নিপাত</li>
<li class='vagga'>অচেলক বর্গ</li>
</ul>
<h1 class='sutta'>৩.১৫৬–১৬২</h1>
</header>
<p><a class='sc' id='sc1'></a>“ভিক্ষুগণ, এই তিন প্রকার প্রতিপদা <span class='add'>(আচরণীয়)</span>। কী কী? নির্দয় লম্পট, আত্ম-নিপীড়ক এবং মধ্যম প্রতিপদা।</p>
<p><a class='sc' id='sc2'></a>ভিক্ষুগণ, নির্দয় প্রতিপদা কিরূপ? ভিক্ষুগণ, এইরূপ বলে, এইরূপ দৃষ্টি পোষণ করে : কাম সেবনে কোনো দোষ নাই, তদ্বারা চরম ধ্বংস নিয়া আসে। এইরূপ প্রতিপদা ভিক্ষুগণ, নির্দয় প্রতিপদা হিসেবে আখ্যায়িত।</p>
<p><a class='sc' id='sc3'></a>ভিক্ষুগণ, আত্মনিপীড়ন প্রতিপদা কিরূপ? ভিক্ষুগণ, কেহ কেহ নগ্নভাবে চলে, সে অসংযতাচারী, সে হস্ত অবলেহন করে। তাহার এইরূপ কিছু নাই “সম্মানাস্পদ, আসুন!” অথবা “সম্মানাস্পদ, একটু স্থির হউন!” সে তাহার নিকট আনীত খাদ্য অস্বীকার করে, বিশেষ খাদ্য অস্বীকার করে, নিমন্ত্রণ অস্বীকার করে। সে কুম্ভ হইতে খাদ্য গ্রহণ করে না, পাত্র হইতেও না অথবা প্রবেশ দ্বারে, জ্বালানি কাষ্ঠের মধ্যে, চাউল পেষনীর খাদ্য গ্রহণ করে না। দুইজনে যখন খাদ্য গ্রহণ করে তখন সে আহার করে না, গর্ভিনীর খাদ্য, স্তন্যদায়িনীর খাদ্য, পুরুষের সাথে যৌন সংসর্গকারীর খাদ্য গ্রহণ করে না। সে মিশ্রিত সংগ্রহ হইতে খাদ্য গ্রহণ করে না, অথবা কুকুর যেখানে দাঁড়ায় সেখানে অথবা মক্ষিকা যেখানে একত্রিত হয় সেখানে। সে মাছ বা মাংস ভক্ষণ করে না, মদ বা নেশা জাতীয় পানীয় সেবন করে না, এমনকি যাগুও না। সে মাত্র এক গৃহের যাচক, এক গ্রাস আহারকারী অথবা দুই গৃহ হইতে ভিক্ষা গ্রহণ করিতে পারে। দুই গ্রাস ভোজন… সাত গৃহ হইতে এবং মাত্র সাত গ্রাস গ্রহণ করিতে পারে। সে সামান্য একপাত্র পরিমাণ খাদ্যের উপর বা সামান্য দুই পাত্র হইতে সামান্য সাত পাত্রের উপর নির্ভর করে। সে দিনে একবার মাত্র আহার করে অথবা দুই দিনে একবার আহার করে, তিন দিনে একবার আহার করে, চার দিনে একবার আহার করে, পাঁচ দিনে একবার আহার করে, ছয় দিনে একবার আহার করে, সাত দিনে একবার মাত্র আহার করে। এইভাবে প্রথানুসারে প্রদত্ত খাদ্য এমনকি অর্ধ মাসান্তর খাদ্যে জীবন-যাপন করে। সে শাকসব্জি, জোয়ার, শুকনা চাউল, চামড়ার ক্ষুদ্র খণ্ড, শৈবাল, চাউলের গুঁড়া, চাউলের দগ্ধ গাজর, তৈলবীজের ময়দা, তৃণ এবং গোবর আহার করে। সে বনের পতিত ফল-মূলাহার করিয়া বাঁচিয়া থাকে। সে মোটা পট্ট বস্ত্র পরিধান করে, বিভিন্ন আঁশের বস্ত্র, পরিত্যক্ত বস্ত্র, আবর্জনা স্তূপের কম্বল, বৃক্ষ ছালের আঁশ, কৃষ্ণসার মৃগের চামড়া, কুশ তৃণের তৈরি বস্ত্র, ফলকচীর, কেশ কম্বল, অশ্ব কেশের তৈরি কম্বল, পশমের তৈরি কম্বল পরিধান করে। সে চুল-শ্মশ্রু সংগ্রহকারী, সে দাঁড়াইয়া থাকে এবং আসন প্রত্যাখ্যান করে। সে একজন “কণ্টক শয্যা”র লোক। শস্যের আঁটির উপর সে শয্যা রচনা করে। সে সন্ধ্যাবেলায়ও তৃতীয়বার জলে ডুবিয়া স্নান করে। এইভাবে সে বিভিন্ন উপায়ে শরীরকে যন্ত্রণা দিয়া বাঁচিয়া থাকে। ভিক্ষুগণ, ইহাকে বলা হয়, “আত্ম-নিপীড়ন”।</p>
<p><a class='sc' id='sc4'></a>ভিক্ষুগণ, মধ্যম প্রতিপদা অনুশীলন কিরূপ? ভিক্ষু কায়ে কায়ানুদর্শী, চিত্তে চিত্তানুদর্শী, বেদনায় বেদনানুদর্শী, ধর্মে ধর্মানুদর্শী, উৎসাহী, স্মৃতি-সম্প্রজ্ঞানযুক্ত হইয়া অভিধ্যা <span class='add'>(লোভ)</span>, দৌর্মনস্য সংযত করিয়া অবস্থান করে। ইহাই “মধ্যম প্রতিপদা।” ভিক্ষুগণ, এই তিন প্রকার প্রতিপদা।</p>
<p><a class='sc' id='sc5'></a>“ভিক্ষুগণ, এই তিন প্রকার প্রতিপদা <span class='add'>(আচরণীয়)</span>। কী কী? নির্দয় লম্পট, আত্ম-পীড়ক এবং মধ্যম প্রতিপদা।</p>
<p><a class='sc' id='sc6'></a>ভিক্ষুগণ, নির্দয় প্রতিপদা কিরূপ? ভিক্ষুগণ, এইরূপ বলে, এইরূপ দৃষ্টি পোষণ করে : কাম সেবনে কোনো দোষ নাই, তদ্বারা চরম ধ্বংস নিয়া আসে। এইরূপ প্রতিপদা ভিক্ষুগণ, নির্দয় প্রতিপদা হিসেবে আখ্যায়িত।</p>
<p><a class='sc' id='sc7'></a>ভিক্ষুগণ, আত্ম-পীড়ন প্রতিপদা কিরূপ? ভিক্ষুগণ, কেহ কেহ নগ্নভাবে চলে, সে অসংযতাচারী, সে হস্ত অবলেহন করে। তাহার এইরূপ কিছু নাই “সম্মানাস্পদ, আসুন!” অথবা “সম্মানাস্পদ, একটু স্থির হউন!” সে তাহার নিকট আনীত খাদ্য অস্বীকার করে, বিশেষ খাদ্য অস্বীকার করে, নিমন্ত্রণ অস্বীকার করে। সে কুম্ভ হইতে খাদ্য গ্রহণ করে না, পাত্র হইতেও না অথবা প্রবেশ দ্বারে, জ্বালানি কাষ্ঠের মধ্যে, চাউল পেষণীর খাদ্য গ্রহণ করে না। দুইজনে যখন খাদ্য গ্রহণ করে তখন সে আহার করে না, গর্ভিনীর খাদ্য, স্তন্যদায়িনীর খাদ্য, পুরুষের সাথে যৌনসংসর্গকারীর খাদ্য গ্রহণ করে না। সে মিশ্রিত সংগ্রহ হইতে খাদ্য গ্রহণ করে না, অথবা কুকুর যেখানে দাঁড়ায় সেখানে অথবা মক্ষিকা যেখানে একত্রিত হয় সেখানে। সে মাছ বা মাংস ভক্ষণ করে না, মদ বা নেশা জাতীয় পানীয় সেবন করে না, এমনকি যাগুও না। সে মাত্র এক গৃহের যাচক, এক গ্রাস আহারকারী অথবা দুই গৃহ হইতে ভিক্ষা গ্রহণ করিতে পারে। দুই গ্রাস ভোজন… সাত গৃহ হইতে এবং মাত্র সাত গ্রাস গ্রহণ করিতে পারে। সে সামান্য একপাত্র পরিমাণ খাদ্যের উপর বা সামান্য দুই পাত্র হইতে সামান্য সাত পাত্রের উপর নির্ভর করে। সে দিনে একবার মাত্র আহার করে অথবা দুই দিনে একবার আহার করে, তিন দিনে একবার আহার করে, চার দিনে একবার আহার করে, পাঁচ দিনে একবার আহার করে, ছয় দিনে একবার আহার করে, সাত দিনে একবার মাত্র আহার করে। এইভাবে প্রথানুসারে প্রদত্ত খাদ্য এমনকি অর্ধমাসান্তর খাদ্যে জীবন-যাপন করে। সে শাকসব্জি, জোয়ার, শুকনা চাউল, চামড়ার ক্ষুদ্র খণ্ড, শৈবাল, চাউলের গুঁড়া, চাউলের দগ্ধ গাজর, তৈলবীজের ময়দা, তৃণ এবং গোবর আহার করে। সে বনের পতিত ফল-মূলাহার করিয়া বাঁচিয়া থাকে। সে মোটা পট্ট বস্ত্র পরিধান করে, বিভিন্ন আঁশের বস্ত্র, পরিত্যক্ত বস্ত্র, আবর্জনা স্তূপের কম্বল, বৃক্ষ ছালের আঁশ, কৃষ্ণসার মৃগের চামড়া, কুশ তৃণের তৈরি বস্ত্র, ফলকচীর, কেশ কম্বল, অশ্ব কেশের তৈরি কম্বল, পশমের তৈরি কম্বল পরিধান করে। সে চুল-শ্মশ্রু সংগ্রহকারী, সে দাঁড়াইয়া থাকে এবং আসন প্রত্যাখ্যান করে। সে একজন “কণ্টক শয্যা”র লোক। শস্যের আঁটির উপর সে শয্যা রচনা করে। সে সন্ধ্যাবেলায়ও তৃতীয়বার জলে ডুবিয়া স্নান করে। এইভাবে সে বিভিন্ন উপায়ে শরীরকে যন্ত্রণা দিয়া বাঁচিয়া থাকে। ভিক্ষুগণ, ইহাকে বলা হয়, “আত্ম-নীপিড়ন”।</p>
<p><a class='sc' id='sc8'></a>মধ্যম প্রতিপদা কিরূপ? হে ভিক্ষুগণ, ভিক্ষু অনুৎপন্ন বা অকুশলধর্মের অনুৎপাদনের চেষ্টা, উৎপন্ন পাপ ধর্মের ক্ষয়ের চেষ্টা, অনুৎপন্ন পুণ্য উৎপাদনের চেষ্টা এবং উৎপন্ন কুশলধর্মের স্থিতি, সংরক্ষণ, বৃদ্ধি, বৈপুল্য, বর্ধন ও পরিপূর্ণতার জন্য প্রবল ইচ্ছা, চেষ্টা, উদ্যোগ, ব্যায়াম এবং দৃঢ় চিত্ত গ্রহণ করে। ছন্দ-সমাধি প্রধান সংস্কারযুক্ত ঋদ্ধিপাদের ভাবনা করে। বীর্য-সমাধি প্রধান সংস্কারযুক্ত ঋদ্ধিপাদের ভাবনা করে। চিত্ত-সমাধি প্রধান সংস্কারযুক্ত ঋদ্ধিপাদের ভাবনা করে। বীমংসা <span class='add'>(পরীক্ষামূলক)</span> সমাধি প্রধান সংস্কারযুক্ত ঋদ্ধিপাদের ভাবনা করে। শ্রদ্ধা-ইন্দ্রিয়ের ভাবনা করে, বীর্য-ইন্দ্রিয়ের ভাবনা করে, স্মৃতি-ইন্দ্রিয়ের ভাবনা করে, সমাধি-ইন্দ্রিয়ের ভাবনা করে, প্রজ্ঞা-ইন্দ্রিয়ের ভাবনা করে। শ্রদ্ধা-বলের ভাবনা করে, বীর্য-বলের ভাবনা করে, স্মৃতি-বলের ভাবনা করে, সমাধি-বলের ভাবনা করে, প্রজ্ঞা-বলের ভাবনা করে। স্মৃতি-সম্বোধি অঙ্গ ভাবনা করে, ধর্ম বিচয় <span class='add'>(পুঙ্খানুপুঙ্খরূপে পরীক্ষা)</span>-সম্বোধি অঙ্গ ভাবনা করে, বীর্য-সম্বোধি অঙ্গ ভাবনা করে, প্রশান্তি-সম্বোধি অঙ্গ ভাবনা করে, সমাধি-সম্বোধি অঙ্গ ভাবনা করে, উপেক্ষা-সম্বোধি অঙ্গ ভাবনা করে। সম্যক দৃষ্টি ভাবনা করে, সম্যক সঙ্কল্প ভাবনা করে, সম্যক বাক্য ভাবনা করে, সম্যক কর্ম ভাবনা করে, সম্যক আজীব ভাবনা করে, সম্যক প্রচেষ্টা ভাবনা করে, সম্যক স্মৃতি ভাবনা করে, সম্যক সমাধি ভাবনা করে। ভিক্ষুগণ, ইহাই মধ্যম প্রতিপদা।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
