<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an11.7' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>একাদশক নিপাত</li>
<li class='vagga'>নিশ্রয় বর্গ</li>
</ul>
<h1 class='sutta'>১১.৭. সংজ্ঞা সূত্র</h1>
</header>
<p><a class='sc' id='sc1'></a>অতঃপর আয়ুষ্মান আনন্দ ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে বসার পর আয়ুষ্মান আনন্দ ভগবানকে এরূপ বললেন :</p>
<p><a class='sc' id='sc2'></a>“সত্যিই কি ভন্তে, ভিক্ষুর এরূপ সমাধি অর্জন হয়ে থাকে, যার দরুন তিনি উপলব্ধিক্ষম হয়েও পৃথিবীকে পৃথিবী-সংজ্ঞায় গ্রহণ করেন না; আপ বা জলকে জল-সংজ্ঞায়, তেজ বা অগ্নিকে তেজ-সংজ্ঞায়, বাতাসকে বায়বীয়-সংজ্ঞায়, আকাশ-অনন্ত-আয়তনকে আকাশ-অনন্ত-আয়তন-সংজ্ঞায়, বিজ্ঞান-অনন্ত-আয়তনকে বিজ্ঞান-অনন্ত-আয়তন-সংজ্ঞায়, আকিঞ্চনায়তনকে আকিঞ্চনায়তন-সংজ্ঞায়, নৈবসংজ্ঞা-না-অসংজ্ঞায়তনকে নৈবসংজ্ঞা-না-অসংজ্ঞায়তন-সংজ্ঞায়, ইহলোককে ইহলোক-সংজ্ঞায়, পরলোককে পরলোক-সংজ্ঞায় এবং যা কিছু দৃষ্ট, শ্রুত, অনুমিত, বিজ্ঞাত, অধিগত, পর্যেষিত এবং মনের দ্বারা বিচিন্তিত বিষয়েও সে তদ্রূপ সংজ্ঞা পোষণ না করে শুধুই সংজ্ঞাসম্পন্ন হন?”</p>
<p><a class='sc' id='sc3'></a>“হে আনন্দ, তা যথার্থই যে ভিক্ষুর এরূপ সমাধি অর্জন হয়ে থাকে, যার দরুন সে উপলব্ধিক্ষম হয়েও পৃথিবীকে পৃথিবী-সংজ্ঞায় গ্রহণ করে না; আপ বা জলকে জল-সংজ্ঞায়, তেজ বা অগ্নিকে তেজ-সংজ্ঞায়, বাতাসকে বায়বীয়-সংজ্ঞায়, আকাশ-অনন্ত-আয়তনকে আকাশ-অনন্ত-আয়তন-সংজ্ঞায়, বিজ্ঞান-অনন্ত-আয়তনকে বিজ্ঞান-অনন্ত-আয়তন-সংজ্ঞায়, আকিঞ্চনায়তনকে আকিঞ্চনায়তন-সংজ্ঞায়, নৈবসংজ্ঞা-না-অসংজ্ঞায়তনকে নৈবসংজ্ঞা-না-অসংজ্ঞায়তন-সংজ্ঞায়, ইহলোককে ইহলোক-সংজ্ঞায়, পরলোককে পরলোক-সংজ্ঞায় এবং যা কিছু দৃষ্ট, শ্রুত, অনুমিত, বিজ্ঞাত, অধিগত, পর্যেষিত এবং মনের দ্বারা বিচিন্তিত বিষয়েও সে তদ্রূপ সংজ্ঞা পোষণ না করে শুধুই সংজ্ঞাসম্পন্ন হয়।”</p>
<p><a class='sc' id='sc4'></a>“ভন্তে, কিরূপে ভিক্ষুর এবম্বিধ সমাধি অর্জন হয়ে থাকে, যার দরুন তিনি উপলব্ধিক্ষম হয়েও পৃথিবীকে পৃথিবীসংজ্ঞায় গ্রহণ করেন না; আপ বা জলকে জল-সংজ্ঞায়, তেজ বা অগ্নিকে তেজ-সংজ্ঞায়, বাতাসকে বায়বীয়-সংজ্ঞায়, আকাশ-অনন্ত-আয়তনকে আকাশ-অনন্ত-আয়তন-সংজ্ঞায়, বিজ্ঞান-অনন্ত-আয়তনকে বিজ্ঞান-অনন্ত-আয়তন-সংজ্ঞায়, আকিঞ্চন-আয়তনকে আকিঞ্চন-আয়তন-সংজ্ঞায়, নৈবসংজ্ঞা-না-অসংজ্ঞায়তনকে নৈবসংজ্ঞা-না-অসংজ্ঞায়তন-সংজ্ঞায়, ইহলোককে ইহলোক-সংজ্ঞায়, পরলোককে পরলোক-সংজ্ঞায় এবং যা কিছু দৃষ্ট, শ্রুত, অনুমিত, বিজ্ঞাত, অধিগত, পর্যেষিত এবং মনের দ্বারা বিচিন্তিত বিষয়েও সে তদ্রূপ সংজ্ঞা পোষণ না করে শুধুই সংজ্ঞাসম্পন্ন হন?”</p>
<p><a class='sc' id='sc5'></a>“আনন্দ, এক্ষেত্রে ভিক্ষু এরূপ সংজ্ঞাসম্পন্ন হয়; যথা : ‘সর্ববিধ সংস্কারের নিবৃতি, সর্ববিধ উপধির <span class='add'>(পুনর্জন্মের বা আসক্তি)</span> পরিত্যাগ, তৃষ্ণার ক্ষয়, বিরাগ, নিরোধ ও নির্বাণ হচ্ছে শান্ত, প্রণীত।” এরূপেই আনন্দ, ভিক্ষুর সেরূপ সমাধি অর্জন হয়ে থাকে, যার দরুন সে উপলব্ধিক্ষম হয়েও পৃথিবীকে পৃথিবী-সংজ্ঞায় গ্রহণ করেন না; আপ বা জলকে জল-সংজ্ঞায়, তেজ বা অগ্নিকে তেজ-সংজ্ঞায়, বাতাসকে বায়বীয়-সংজ্ঞায়, আকাশ-অনন্ত-আয়তনকে আকাশ-অনন্ত-আয়তন-সংজ্ঞায়, বিজ্ঞান-অনন্ত-আয়তনকে বিজ্ঞান-অনন্ত-আয়তন-সংজ্ঞায়, আকিঞ্চন-আয়তনকে আকিঞ্চন-আয়তন-সংজ্ঞায়, নৈবসংজ্ঞা-না-অসংজ্ঞায়তনকে নৈবসংজ্ঞা-না-অসংজ্ঞায়তন-সংজ্ঞায়, ইহলোককে ইহলোক-সংজ্ঞায়, পরলোককে পরলোক-সংজ্ঞায় এবং যা কিছু দৃষ্ট, শ্রুত, অনুমিত, বিজ্ঞাত, অধিগত, পর্যেষিত এবং মনের দ্বারা বিচিন্তিত বিষয়েও সে তদ্রূপ সংজ্ঞা পোষণ না করে শুধুই সংজ্ঞাসম্পন্ন হয়।”</p>
<p><a class='sc' id='sc6'></a>অতপর আয়ুষ্মান আনন্দ ভগবানের ভাষণ অভিনন্দন করে অনুমোদনপূর্বক আসন হতে উঠে ভগবানকে প্রদক্ষিণ করে আয়ুষ্মান সারিপুত্রের নিকট গেলেন। অতপর আয়ুষ্মান সারিপুত্রের সাথে কুশল বিনিময় ও প্রীত্যালাপ করে একপাশে বসলেন। একপাশে উপবেশনের পর আয়ুষ্মান আনন্দ আয়ুষ্মান সারিপুত্রকে এরূপ জিজ্ঞাসা করলেন :</p>
<p><a class='sc' id='sc7'></a>“সত্যিই কী আবুসো সারিপুত্র, ভিক্ষুর এরূপ সমাধি অর্জন হয়ে থাকে, যার দরুন তিনি উপলব্ধিক্ষম হয়েও পৃথিবীকে পৃথিবী-সংজ্ঞায় গ্রহণ করেন না; আপ বা জলকে জল-সংজ্ঞায়, তেজ বা অগ্নিকে তেজ-সংজ্ঞায়, বাতাসকে বায়বীয়-সংজ্ঞায়, আকাশ-অনন্ত-আয়তনকে আকাশ-অনন্ত-আয়তন-সংজ্ঞায়, বিজ্ঞান-অনন্ত-আয়তনকে বিজ্ঞান-অনন্ত-আয়তন-সংজ্ঞায়, আকিঞ্চনায়তনকে আকিঞ্চনায়তন-সংজ্ঞায়, নৈবসংজ্ঞা-না-অসংজ্ঞায়তনকে নৈবসংজ্ঞা-না-অসংজ্ঞায়তন-সংজ্ঞায়, ইহলোককে ইহলোক-সংজ্ঞায়, পরলোককে পরলোক-সংজ্ঞায় এবং যা কিছু দৃষ্ট, শ্রুত, অনুমিত, বিজ্ঞাত, অধিগত, পর্যেষিত এবং মনের দ্বারা বিচিন্তিত বিষয়েও সে তদ্রূপ সংজ্ঞা পোষণ না করে শুধুই সংজ্ঞাসম্পন্ন হন?”</p>
<p><a class='sc' id='sc8'></a>“হে আবুসো আনন্দ, তা যথার্থই যে ভিক্ষুর এরূপ সমাধি অর্জন হয়ে থাকে, যার দরুন সে উপলব্ধিক্ষম হয়েও পৃথিবীকে পৃথিবী-সংজ্ঞায় গ্রহণ করে না; আপ বা জলকে জল-সংজ্ঞায়, তেজ বা অগ্নিকে তেজ-সংজ্ঞায়, বাতাসকে বায়বীয়-সংজ্ঞায়, আকাশ-অনন্ত-আয়তনকে আকাশ-অনন্ত-আয়তন-সংজ্ঞায়, বিজ্ঞান-অনন্ত-আয়তনকে বিজ্ঞান-অনন্ত-আয়তন-সংজ্ঞায়, আকিঞ্চনায়তনকে আকিঞ্চনায়তন-সংজ্ঞায়, নৈবসংজ্ঞা-না-অসংজ্ঞায়তনকে নৈবসংজ্ঞা-না-অসংজ্ঞায়তন-সংজ্ঞায়, ইহলোককে ইহলোক-সংজ্ঞায়, পরলোককে পরলোক-সংজ্ঞায় এবং যা কিছু দৃষ্ট, শ্রুত, অনুমিত, বিজ্ঞাত, অধিগত, পর্যেষিত এবং মনের দ্বারা বিচিন্তিত বিষয়েও সে তদ্রূপ সংজ্ঞা পোষণ না করে শুধুই সংজ্ঞাসম্পন্ন হয়।”</p>
<p><a class='sc' id='sc9'></a>“আবুসো সারিপুত্র, কিরূপে ভিক্ষুর এবম্বিধ সমাধি অর্জন হয়ে থাকে, যার দরুন তিনি উপলব্ধিক্ষম হয়েও পৃথিবীকে পৃথিবী-সংজ্ঞায় গ্রহণ করেন না; আপ বা জলকে জল-সংজ্ঞায়, তেজ বা অগ্নিকে তেজ-সংজ্ঞায়, বাতাসকে বায়বীয়-সংজ্ঞায়, আকাশ-অনন্ত-আয়তনকে আকাশ-অনন্ত-আয়তন-সংজ্ঞায়, বিজ্ঞান-অনন্ত-আয়তনকে বিজ্ঞান-অনন্ত-আয়তন-সংজ্ঞায়, আকিঞ্চন-আয়তনকে আকিঞ্চন-আয়তন-সংজ্ঞায়, নৈবসংজ্ঞা-না-অসংজ্ঞায়তনকে নৈবসংজ্ঞা-না-অসংজ্ঞায়তন-সংজ্ঞায়, ইহলোককে ইহলোক-সংজ্ঞায়, পরলোককে পরলোক-সংজ্ঞায় এবং যা কিছু দৃষ্ট, শ্রুত, অনুমিত, বিজ্ঞাত, অধিগত, পর্যেষিত এবং মনের দ্বারা বিচিন্তিত বিষয়েও সে তদ্রূপ সংজ্ঞা পোষণ না করে শুধুই সংজ্ঞাসম্পন্ন হন?”</p>
<p><a class='sc' id='sc10'></a>“আবুসো আনন্দ, এক্ষেত্রে ভিক্ষু এরূপ সংজ্ঞাসম্পন্ন হয়; যথা : ‘সর্ববিধ সংস্কারের নিবৃতি, সর্ববিধ উপধির <span class='add'>(পুনর্জন্মের বা আসক্তি)</span> পরিত্যাগ, তৃষ্ণার ক্ষয়, বিরাগ, নিরোধ ও নির্বাণ হচ্ছে শান্ত, প্রণীত।” এরূপেই আনন্দ, ভিক্ষুর সেরূপ সমাধি অর্জন হয়ে থাকে, যার দরুন সে উপলব্ধিক্ষম হয়েও পৃথিবীকে পৃথিবী-সংজ্ঞায় গ্রহণ করেন না; আপ বা জলকে জল-সংজ্ঞায়, তেজ বা অগ্নিকে তেজ-সংজ্ঞায়, বাতাসকে বায়বীয়-সংজ্ঞায়, আকাশ-অনন্ত-আয়তনকে আকাশ-অনন্ত-আয়তন-সংজ্ঞায়, বিজ্ঞান-অনন্ত-আয়তনকে বিজ্ঞান-অনন্ত-আয়তন-সংজ্ঞায়, আকিঞ্চন-আয়তনকে আকিঞ্চন-আয়তন-সংজ্ঞায়, নৈবসংজ্ঞা-না-অসংজ্ঞায়তনকে নৈবসংজ্ঞা-না-অসংজ্ঞায়তন-সংজ্ঞায়, ইহলোককে ইহলোক-সংজ্ঞায়, পরলোককে পরলোক-সংজ্ঞায় এবং যা কিছু দৃষ্ট, শ্রুত, অনুমিত, বিজ্ঞাত, অধিগত, পর্যেষিত এবং মনের দ্বারা বিচিন্তিত বিষয়েও সে তদ্রূপ সংজ্ঞা পোষণ না করে শুধুই সংজ্ঞাসম্পন্ন হয়।”</p>
<p><a class='sc' id='sc11'></a>“বন্ধু, তা অতি-আশ্চর্যকর, অতি অদ্ভুত যে শ্রেষ্ঠপদ বর্ণনায় গুরু-শিষ্যের পারস্পরিক ব্যাখ্যার অর্থ ও ব্যঞ্জনা একই সাদৃশ্য, হুবহু মিল হয়েছে ও কোনোরূপ মতানৈক্য হয়নি।</p>
<p><a class='sc' id='sc12'></a>বন্ধু, আমি ভগবানের নিকট গিয়ে একই বিষয়ে জিজ্ঞাসা করেছিলাম। ভগবান আমায় একই অক্ষর, একই পদবাক্য ও একই ব্যঞ্জনায় তা বর্ণনা করলেন যেরূপে আয়ুষ্মান সারিপুত্র ব্যাখ্যা করেছেন। বন্ধু, সত্যিই অতি-আশ্চর্যকর, অতি অদ্ভুত যে শ্রেষ্ঠপদ বর্ণনায় গুরু-শিষ্যের পারস্পরিক ব্যাখ্যার অর্থ ও ব্যঞ্জনা একই সাদৃশ্য, হুবহু মিল হয়েছে ও কোনোরূপ মতানৈক্য হয়নি।” সপ্তম সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
