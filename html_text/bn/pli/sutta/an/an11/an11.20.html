<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an11.20' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>একাদশক নিপাত</li>
<li class='vagga'>অনুস্মৃতি বর্গ</li>
</ul>
<h1 class='sutta'>১১.২০. তৃতীয় সমাধি সূত্র</h1>
</header>
<p><a class='sc' id='sc1'></a>অতঃপর বেশ কিছু সংখ্যক ভিক্ষু একত্রে আয়ুষ্মান সারিপুত্রের নিকট উপস্থিত হয়ে আয়ুষ্মান সারিপুত্রের সাথে কুশল বিনিময় করলেন। কুশল বিনিময় ও প্রীতিপূর্ণ আলাপের পর একপাশে বসলেন। একপাশে বসার পর ভিক্ষুবৃন্দ আয়ুষ্মান সারিপুত্রকে এরূপ বললেন :</p>
<p><a class='sc' id='sc2'></a>“সত্যিই কী আবুসো সারিপুত্র, ভিক্ষুর এরূপ সমাধি অর্জন হয়ে থাকে, যার দরুন তিনি উপলব্ধিক্ষম হয়েও পৃথিবীকে পৃথিবী-সংজ্ঞায় গ্রহণ করেন না; আপ বা জলকে জল-সংজ্ঞায়, তেজ বা অগ্নিকে তেজ-সংজ্ঞায়, বাতাসকে বায়বীয়-সংজ্ঞায়, আকাশ-অনন্ত-আয়তনকে আকাশ-অনন্ত-আয়তন-সংজ্ঞায়, বিজ্ঞান-অনন্ত-আয়তনকে বিজ্ঞান-অনন্ত-আয়তন-সংজ্ঞায়, আকিঞ্চনায়তনকে আকিঞ্চনায়তন-সংজ্ঞায়, নৈবসংজ্ঞা-না-অসংজ্ঞায়তনকে নৈবসংজ্ঞা-না-অসংজ্ঞায়তন-সংজ্ঞায়, ইহলোককে ইহলোক-সংজ্ঞায়, পরলোককে পরলোক-সংজ্ঞায় এবং যা কিছু দৃষ্ট, শ্রুত, অনুমিত, বিজ্ঞাত, অধিগত, পর্যেষিত এবং মনের দ্বারা বিচিন্তিত বিষয়েও সে তদ্রূপ সংজ্ঞা পোষণ না করে শুধুই সংজ্ঞাসম্পন্ন হন?”</p>
<p><a class='sc' id='sc3'></a>“হে আবুসোগণ, তা যথার্থই যে ভিক্ষুর এরূপ সমাধি অর্জন হয়ে থাকে, যার দরুন তিনি উপলব্ধিক্ষম হয়েও পৃথিবীকে পৃথিবী-সংজ্ঞায় গ্রহণ করেন না; আপ বা জলকে জল-সংজ্ঞায়, তেজ বা অগ্নিকে তেজ-সংজ্ঞায়, বাতাসকে বায়বীয়-সংজ্ঞায়, আকাশ-অনন্ত-আয়তনকে আকাশ-অনন্ত-আয়তন-সংজ্ঞায়, বিজ্ঞান-অনন্ত-আয়তনকে বিজ্ঞান-অনন্ত-আয়তন-সংজ্ঞায়, আকিঞ্চনায়তনকে আকিঞ্চনায়তন-সংজ্ঞায়, নৈবসংজ্ঞা-না-অসংজ্ঞায়তনকে নৈবসংজ্ঞা-না-অসংজ্ঞায়তন-সংজ্ঞায়, ইহলোককে ইহলোক-সংজ্ঞায়, পরলোককে পরলোক-সংজ্ঞায় এবং যা কিছু দৃষ্ট, শ্রুত, অনুমিত, বিজ্ঞাত, অধিগত, পর্যেষিত এবং মনের দ্বারা বিচিন্তিত বিষয়েও সে তদ্রূপ সংজ্ঞা পোষণ না করে শুধুই সংজ্ঞাসম্পন্ন হন।”</p>
<p><a class='sc' id='sc4'></a>“আবুসো সারিপুত্র, কিরূপে ভিক্ষুর এবম্বিধ সমাধি অর্জন হয়ে থাকে, যার দরুন তিনি উপলব্ধিক্ষম হয়েও পৃথিবীকে পৃথিবী-সংজ্ঞায় গ্রহণ করেন না; আপ বা জলকে জল-সংজ্ঞায়, তেজ বা অগ্নিকে তেজ-সংজ্ঞায়, বাতাসকে বায়বীয়-সংজ্ঞায়, আকাশ-অনন্ত-আয়তনকে আকাশ-অনন্ত-আয়তন-সংজ্ঞায়, বিজ্ঞান-অনন্ত-আয়তনকে বিজ্ঞান-অনন্ত-আয়তন-সংজ্ঞায়, আকিঞ্চন-আয়তনকে আকিঞ্চন-আয়তন-সংজ্ঞায়, নৈবসংজ্ঞা-না-অসংজ্ঞায়তনকে নৈবসংজ্ঞা-না-অসংজ্ঞায়তন-সংজ্ঞায়, ইহলোককে ইহলোক-সংজ্ঞায়, পরলোককে পরলোক-সংজ্ঞায় এবং যা কিছু দৃষ্ট, শ্রুত, অনুমিত, বিজ্ঞাত, অধিগত, পর্যেষিত এবং মনের দ্বারা বিচিন্তিত বিষয়েও সে তদ্রূপ সংজ্ঞা পোষণ না করে শুধুই সংজ্ঞাসম্পন্ন হন?”</p>
<p><a class='sc' id='sc5'></a>“আবুসোগণ, এক্ষেত্রে ভিক্ষু এরূপ সংজ্ঞাসম্পন্ন হন; যথা : ‘সর্ববিধ সংস্কারের নিবৃতি, সর্ববিধ উপধির <span class='add'>(পুনর্জন্মের বা আসক্তি)</span> পরিত্যাগ, তৃষ্ণার ক্ষয়, বিরাগ, নিরোধ ও নির্বাণ হচ্ছে শান্ত, প্রণীত।” এরূপেই ভিক্ষুগণ, ভিক্ষুর সেরূপ সমাধি অর্জন হয়ে থাকে, যার দরুন তিনি উপলব্ধিক্ষম হয়েও পৃথিবীকে পৃথিবী-সংজ্ঞায় গ্রহণ করেন না; আপ বা জলকে জল-সংজ্ঞায়, তেজ বা অগ্নিকে তেজ-সংজ্ঞায়, বাতাসকে বায়বীয়-সংজ্ঞায়, আকাশ-অনন্ত-আয়তনকে আকাশ-অনন্ত-আয়তন-সংজ্ঞায়, বিজ্ঞান-অনন্ত-আয়তনকে বিজ্ঞান-অনন্ত-আয়তন-সংজ্ঞায়, আকিঞ্চন-আয়তনকে আকিঞ্চন-আয়তন-সংজ্ঞায়, নৈবসংজ্ঞা-না-অসংজ্ঞায়তনকে নৈবসংজ্ঞা-না-অসংজ্ঞায়তন-সংজ্ঞায়, ইহলোককে ইহলোক-সংজ্ঞায়, পরলোককে পরলোক-সংজ্ঞায় এবং যা কিছু দৃষ্ট, শ্রুত, অনুমিত, বিজ্ঞাত, অধিগত, পর্যেষিত এবং মনের দ্বারা বিচিন্তিত বিষয়েও সে তদ্রূপ সংজ্ঞা পোষণ না করে শুধুই সংজ্ঞাসম্পন্ন হন।” দশম সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
