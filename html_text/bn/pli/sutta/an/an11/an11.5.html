<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an11.5' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>একাদশক নিপাত</li>
<li class='vagga'>নিশ্রয় বর্গ</li>
</ul>
<h1 class='sutta'>১১.৫. তৃতীয় উপনিসা সূত্র</h1>
</header>
<p><a class='sc' id='sc1'></a>অতপর আয়ুষ্মান আনন্দ ভিক্ষুদের আহ্বান করে বললেন, “হে আবুসোগণ, দুঃশীলের শীলভঙ্গহেতু মনস্তাপ উৎপন্ন হয়; মনস্তাপ উৎপন্নহেতু পরমানন্দ বা প্রমোদিত ভাব উৎপন্ন হয় না; পরমানন্দ অনুৎপন্নহেতু প্রীতি উৎপন্ন হয় না; প্রীতি অনুৎপন্নহেতু প্রশান্তি লাভ হয় না; প্রশান্তি অনুৎপন্নহেতু সুখ অনুভূত হয় না; সুখ অলব্ধহেতু সম্যক সমাধি লাভ হয় না; সমাধির অবিদ্যমানতায় যথাভূত জ্ঞানদর্শন হয় না; যথাভূত জ্ঞান অদর্শনহেতু নির্বেদ লাভ হয় না; নির্বেদের অনুপস্থিতিতে বিরাগভাব অর্জন হয় না; এবং বিরাগের অবিদ্যমানতায় বিমুক্তিজ্ঞানদর্শন হয় না।</p>
<p><a class='sc' id='sc2'></a>যেমন, আবুসোগণ, নির্জীব বৃক্ষের শাখা, পত্রাদির অপরিপূর্ণতাহেতু সেই বৃক্ষের বহির্ভাগের বাকল পরিপূর্ণ হয় না; বাকলের অপরিপূর্ণতার দরুন বহির্ভাগের কাষ্ঠ পূর্ণতা লাভ করে না এবং বহির্ভাগের কাষ্ঠের অপূর্ণতার দরুন অভ্যন্তরীণ কাষ্ঠও <span class='add'>(সারাংশ)</span> পরিপূর্ণতা প্রাপ্ত হয় না। ঠিক সেরূপেই আবুসোগণ, দুঃশীলের শীলভঙ্গহেতু মনস্তাপ উৎপন্ন হয়; মনস্তাপ উৎপন্নহেতু পরমানন্দ বা প্রমোদিত ভাব উৎপন্ন হয় না; পরমানন্দ অনুৎপন্নহেতু প্রীতি উৎপন্ন হয় না; প্রীতি অনুৎপন্নহেতু প্রশান্তি লাভ হয় না; প্রশান্তি অনুৎপন্নহেতু সুখ অনুভূত হয় না; সুখ অলব্ধহেতু সম্যক সমাধি লাভ হয় না; সমাধির অবিদ্যমানতায় যথাভূত জ্ঞানদর্শন হয় না; যথাভূত জ্ঞান অদর্শনহেতু নির্বেদ লাভ হয় না; নির্বেদের অনুপস্থিতিতে বিরাগভাব অর্জন হয় না; এবং বিরাগের অবিদ্যমানতায় বিমুক্তিজ্ঞানদর্শন হয় না।</p>
<p><a class='sc' id='sc3'></a>পুনশ্চ, আবুসোগণ, শীলবান, সুশীল ভিক্ষুর নিকট অনুতাপহীনতা উৎপন্ন হয়; অনুতাপহীনতার দরুন মনে পরমানন্দভাব উৎপন্ন হয়; পরমানন্দভাব উৎপন্নহেতু প্রীতি উৎপন্ন হয়; প্রীতি উৎপন্নহেতু প্রশান্তি অর্জন হয়; প্রশান্তি অর্জনহেতু সুখ অনুভূত হয়; সুখ উপলব্ধির দরুন সম্যক সমাধি লাভ হয়; সম্যক সমাধির বিদ্যমানতায় যথাভূত জ্ঞানদর্শন হয়; যথাভূত জ্ঞানদর্শনহেতু নির্বেদ লাভ হয়; নির্বেদের উপস্থিতিতে বিরাগভাব অর্জন হয়; এবং বিরাগের বিদ্যমানতায় বিমুক্তিজ্ঞানদর্শন হয়।</p>
<p><a class='sc' id='sc4'></a>ঠিক যেমন আবুসোগণ, সজীব বৃক্ষের শাখা-পত্রাদির পরিপূর্ণতাহেতু সেই বৃক্ষের বহির্ভাগের বাকল পরিপূর্ণ হয়; বাকলের পূর্ণতার দরুন বহির্ভাগের কাষ্ঠ পূর্ণতা লাভ করে এবং বহির্ভাগের কাষ্ঠের পূর্ণতার দরুন অভ্যন্তরীণ কাষ্ঠও <span class='add'>(সারাংশ)</span> পরিপূর্ণতা প্রাপ্ত হয়। ঠিক সেরূপেই, আবুসোগণ, শীলবান, সুশীল ভিক্ষুর নিকট অনুতাপহীনতা উৎপন্ন হয়; অনুতাপহীনতার দরুন মনে পরমানন্দভাব উৎপন্ন হয়; পরমানন্দভাব উৎপন্নহেতু প্রীতি উৎপন্ন হয়; প্রীতি উৎপন্নহেতু প্রশান্তি অর্জন হয়; প্রশান্তি অর্জনহেতু সুখ অনুভূত হয়; সুখ উপলব্ধির দরুন সম্যক সমাধি লাভ হয়; সম্যক সমাধির বিদ্যমানতায় যথাভূত জ্ঞানদর্শন হয়; যথাভূত জ্ঞানদর্শনহেতু নির্বেদ লাভ হয়; নির্বেদের উপস্থিতিতে বিরাগভাব অর্জন হয়; এবং বিরাগের বিদ্যমানতায় বিমুক্তিজ্ঞানদর্শন হয়।” পঞ্চম সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
