<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an11.10' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>একাদশক নিপাত</li>
<li class='vagga'>নিশ্রয় বর্গ</li>
</ul>
<h1 class='sutta'>১১.১০. ময়ূর নিবাপ সূত্র</h1>
</header>
<p><a class='sc' id='sc1'></a>একসময় ভগবান রাজগৃহের ময়ূর নিবাপের পরিব্রাজক আরামে অবস্থান করছিলেন। তথায় ‘ভিক্ষুগণ’ বলে ভগবান ভিক্ষুদের আহ্বান করলেন। ‘হ্যাঁ ভন্তে’ বলে ভিক্ষুরা সাড়া দিলে ভগবান এরূপ বলতে লাগলেন :</p>
<p><a class='sc' id='sc2'></a>“হে ভিক্ষুগণ, তিনটি গুণধর্মে গুণান্বিত ভিক্ষু সম্পূর্ণরূপে বিশ্বাসী হয়, চূড়ান্ত যোগক্ষেমী, পূর্ণাঙ্গ ব্র‏হ্মচারী, চরম পর্যাবসান বা লক্ষ্যে উপনীত এবং দেবমানবের মধ্যে শ্রেষ্ঠ হয়। সেই তিনটি কী কী? যথা : সে অশৈক্ষ্য শীলস্কন্ধ, সমাধিস্কন্ধ ও প্রজ্ঞাস্বন্ধসমন্বিত হয়। ভিক্ষুগণ, এই তিনটি গুণধর্মে গুণান্বিত ভিক্ষু সম্পূর্ণরূপে বিশ্বাসী হয়, চূড়ান্ত যোগক্ষেমী, পূর্ণাঙ্গ ব্র‏হ্মচারী, চরম পর্যাবসান বা লক্ষ্যে উপনীত এবং দেবমানবের মধ্যে শ্রেষ্ঠ হয়।</p>
<p><a class='sc' id='sc3'></a>ভিক্ষুগণ, অপর তিনটি গুণধর্মে গুণান্বিত ভিক্ষু সম্পূর্ণরূপে বিশ্বাসী হয়, চূড়ান্ত যোগক্ষেমী, পূর্ণাঙ্গ ব্র‏হ্মচারী, চরম পর্যাবসান বা লক্ষ্যে উপনীত এবং দেবমানবের মধ্যে শ্রেষ্ঠ হয়। সেই তিন কী কী? যথা : ঋদ্ধিপ্রতিহার্য, আদেশ প্রতিহার্য ও অনুশাসনী প্রতিহার্য। ভিক্ষুগণ, এই অপর তিনটি গুণধর্মে গুণান্বিত ভিক্ষু সম্পূর্ণরূপে বিশ্বাসী হয়, চূড়ান্ত যোগক্ষেমী, পূর্ণাঙ্গ ব্র‏হ্মচারী, চরম পর্যাবসান বা লক্ষ্যে উপনীত এবং দেবমানবের মধ্যে শ্রেষ্ঠ হয়।</p>
<p><a class='sc' id='sc4'></a>ভিক্ষুগণ, অন্য তিনটি গুণধর্মে গুণান্বিত ভিক্ষু সম্পূর্ণরূপে বিশ্বাসী হয়, চূড়ান্ত যোগক্ষেমী, পূর্ণাঙ্গ ব্র‏হ্মচারী, চরম পর্যাবসান বা লক্ষ্যে উপনীত এবং দেবমানবের মধ্যে শ্রেষ্ঠ হয়। সেই তিনটি কী কী? যথা : সম্যক দৃষ্টি, সম্যক জ্ঞান ও সম্যক বিমুক্তি। ভিক্ষুগণ, এই তিনটি গুণধর্মেও গুণান্বিত ভিক্ষু সম্পূর্ণরূপে বিশ্বাসী হয়, চূড়ান্ত যোগক্ষেমী, পূর্ণাঙ্গ ব্র‏হ্মচারী, চরম পর্যাবসান বা লক্ষ্যে উপনীত এবং দেবমানবের মধ্যে শ্রেষ্ঠ হয়।</p>
<p><a class='sc' id='sc5'></a>ভিক্ষুগণ, অপর দুটি গুণধর্মে গুণান্বিত ভিক্ষু সম্পূর্ণরূপে বিশ্বাসী হয়, চূড়ান্ত যোগক্ষেমী, পূর্ণাঙ্গ ব্র‏হ্মচারী, চরম পর্যাবসান বা লক্ষ্যে উপনীত এবং দেবমানবের মধ্যে শ্রেষ্ঠ হয়। সেই দুইটি কী কী? যথা : বিদ্যা ও আচরণ। ভিক্ষুগণ, এই দুটি গুণধর্মে গুণান্বিত ভিক্ষু সম্পূর্ণরূপে বিশ্বাসী হয়, চূড়ান্ত যোগক্ষেমী, পূর্ণাঙ্গ ব্র‏হ্মচারী, চরম পর্যাবসান বা লক্ষ্যে উপনীত এবং দেবমানবের মধ্যে শ্রেষ্ঠ হয়। ভিক্ষুগণ, তাই ব্র‏হ্মা সনৎকুমার কর্তৃক এই গাথা উচ্চারিত হয়েছিল :</p>
<blockquote class='gatha'>
<p><a class='sc' id='sc6'></a>‘কুলবংশ গৌরবে হয় জনমধ্যে ক্ষত্রিয় শ্রেষ্ঠতম,<br>
দেব-নরের মধ্যে কিন্তু বিদ্যাচরণসম্পন্ন জনই শ্রেষ্ঠ অনুপম।’</p>
</blockquote>
<p><a class='sc' id='sc7'></a>ভিক্ষুগণ, ব্র‏হ্মা সনৎকুমার কর্তৃক উচ্চারিত গাথা সুভাষিতই, দুর্ভাষিত নয়। তা অর্থপূর্ণ অনর্থকর নয় এবং আমার দ্বারা অনুমোদিত। আমিও ভিক্ষুগণ, এরূপ বলি যে-</p>
<blockquote class='gatha'>
<p><a class='sc' id='sc8'></a>‘কুলবংশ গৌরবে হয় জনমধ্যে ক্ষত্রিয় শ্রেষ্ঠতম,<br>
দেব-নরের মধ্যে কিন্তু বিদ্যাচরণসম্পন্ন জনই শ্রেষ্ঠ অনুপম।”</p>
</blockquote>
<p class='end'><a class='sc' id='sc9'></a>দশম সূত্র।</p>
<p class='end'><a class='sc' id='sc10'></a>নিশ্রয় বর্গ প্রথম সমাপ্ত।</p>
<p class='uddana'>তস্সুদ্দানং/সূত্রসূচি</p>
<blockquote class='uddanagatha'>
<p><a class='sc' id='sc11'></a>কী উদ্দেশ্য, চেতনা, আর ত্রিবিধ উপনিসা সূত্র,<br>
ব্যসন, দুই সংজ্ঞাসহ হলো মনস্কার সূত্র উক্ত,<br>
সদ্ধ, ময়ূর নিবাপ সূত্র যোগে বর্গ গ্রথিত,<br>
দশ সূত্রে নিশ্রয় বর্গ হলো উল্লেখিত।</p>
</blockquote>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
