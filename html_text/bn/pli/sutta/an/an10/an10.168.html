<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.168' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>জানুশ্রোণি বর্গ</li>
</ul>
<h1 class='sutta'>১০.১৬৮. আর্য যজ্ঞাগ্নি সূত্র</h1>
</header>
<p><a class='sc' id='sc1'></a>“হে ভিক্ষুগণ, আর্য পচ্চরোহনী বা যজ্ঞাগ্নি সম্বন্ধে ধর্মদেশনা করব। তা শ্রবণ কর, উত্তমরূপে মনোযোগ দাও। আমি ভাষণ করছি।” ‘হ্যাঁ ভন্তে’ বলে ভিক্ষুগণ ভগবানকে প্রত্যুত্তর দিলে ভগবান এরূপ বলতে লাগলেন :</p>
<p><a class='sc' id='sc2'></a>“ভিক্ষুগণ, আর্য যজ্ঞানুষ্ঠান কিরূপ?</p>
<p><a class='sc' id='sc3'></a>এক্ষেত্রে ভিক্ষুগণ, একজন আর্যশ্রাবক এরূপে গভীরভাবে চিন্তা করে, ‘প্রাণিহত্যার ফল ইহ-পর উভয় জীবনেই অত্যন্ত খারাপ।’ এরূপ চিন্তা করে সে প্রাণিহত্যা ত্যাগ করে এবং প্রাণিহত্যা হতে নেমে আসে।</p>
<p><a class='sc' id='sc4'></a>এক্ষেত্রে একজন আর্যশ্রাবক এরূপে গভীরভাবে চিন্তা করে, ‘অদত্তদ্রব্য চুরির ফল ইহ-পর উভয় জীবনেই অত্যন্ত খারাপ।’ এরূপ চিন্তা করে সে অদত্তদ্রব্য চুরি করা ত্যাগ করে এবং অদত্তদ্রব্য চুরি হতে নেমে আসে।</p>
<p><a class='sc' id='sc5'></a>এক্ষেত্রে একজন আর্যশ্রাবক এরূপে গভীরভাবে চিন্তা করে, ‘মিথ্যা কামাচারের ফল ইহ-পর উভয় জীবনেই অত্যন্ত খারাপ।’ এরূপ চিন্তা করে সে মিথ্যা কামাচার করা ত্যাগ করে এবং মিথ্যা কামাচার হতে নেমে আসে।</p>
<p><a class='sc' id='sc6'></a>এক্ষেত্রে একজন আর্যশ্রাবক এরূপে গভীরভাবে চিন্তা করে, ‘মিথ্যা ভাষণের ফল ইহ-পর উভয় জীবনেই অত্যন্ত খারাপ।’ এরূপ চিন্তা করে সে মিথ্যা বলা ত্যাগ করে এবং মিথ্যা ভাষণ করা হতে নেমে আসে।</p>
<p><a class='sc' id='sc7'></a>এক্ষেত্রে একজন আর্যশ্রাবক এরূপে গভীরভাবে চিন্তা করে, ‘পিশুন বা কুৎসাত্মক ভাষণের ফল ইহ-পর উভয় জীবনেই অত্যন্ত খারাপ।’ এরূপ চিন্তা করে সে কুৎসাত্মক বাক্য বলা ত্যাগ করে এবং তেমন বাক্য ভাষণ করা হতে নেমে আসে।</p>
<p><a class='sc' id='sc8'></a>এক্ষেত্রে একজন আর্যশ্রাবক এরূপে গভীরভাবে চিন্তা করে, ‘কর্কশ বাক্য ভাষণের ফল ইহ-পর উভয় জীবনেই অত্যন্ত খারাপ।’ এরূপ চিন্তা করে সে কর্কশ বাক্য বলা ত্যাগ করে এবং কর্কশ বাক্য ভাষণ করা হতে নেমে আসে।</p>
<p><a class='sc' id='sc9'></a>এক্ষেত্রে একজন আর্যশ্রাবক এরূপে গভীরভাবে চিন্তা করে, ‘সম্প্রলাপ বা বৃথা কথা বলার ফল ইহ-পর উভয় জীবনেই অত্যন্ত খারাপ।’ এরূপ চিন্তা করে সে বৃথাবাক্য বলা ত্যাগ করে এবং বৃথাবাক্য ভাষণ করা হতে নেমে আসে।</p>
<p><a class='sc' id='sc10'></a>এক্ষেত্রে একজন আর্যশ্রাবক এরূপে গভীরভাবে চিন্তা করে, ‘অভিধ্যার ফল ইহ-পর উভয় জীবনেই অত্যন্ত খারাপ।’ এরূপ চিন্তা করে সে অভিধ্যা বা লোভ করা ত্যাগ করে এবং তেমন অভিধ্যা হতে নেমে আসে।</p>
<p><a class='sc' id='sc11'></a>এক্ষেত্রে একজন আর্যশ্রাবক এরূপে গভীরভাবে চিন্তা করে, ‘ব্যাপাদের ফল ইহ-পর উভয় জীবনেই অত্যন্ত খারাপ।’ এরূপ চিন্তা করে সে ব্যাপাদ বা হিংসা করা ত্যাগ করে এবং তেমন ব্যাপাদ হতে নেমে আসে।</p>
<p><a class='sc' id='sc12'></a>এক্ষেত্রে একজন আর্যশ্রাবক এরূপে গভীরভাবে চিন্তা করে, ‘মিথ্যাদৃষ্টির ফল ইহ-পর উভয় জীবনেই অত্যন্ত খারাপ।’ এরূপ চিন্তা করে সে মিথ্যাদৃষ্টি পোষণ করা ত্যাগ করে এবং তেমন ভ্রান্ত দৃষ্টি হতে নেমে আসে।</p>
<p><a class='sc' id='sc13'></a>ভিক্ষুগণ, একেই আর্য যজ্ঞানুষ্ঠান বলা হয়। দ্বিতীয় সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
