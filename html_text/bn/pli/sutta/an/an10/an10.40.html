<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.40' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>উপালি বর্গ</li>
</ul>
<h1 class='sutta'>১০.৪০. দ্বিতীয় আনন্দ সূত্র</h1>
</header>
<p><a class='sc' id='sc1'></a>“ভন্তে, সাংঘিক একতাকেই সংঘের সমন্বয় বলা হয়। ভন্তে, কিরূপে সংঘের সমন্বয় হয়?”</p>
<p><a class='sc' id='sc2'></a>“হে আনন্দ, এক্ষেত্রে ভিক্ষুরা অধর্মকে অধর্ম বলে ব্যাখ্যা করে; ধর্মকে ধর্ম বলে ব্যাখ্যা করে; অবিনয়কে অবিনয় বলে ব্যাখ্যা করে; বিনয়কে বিনয় বলে ব্যাখ্যা করে; তথাগত কর্তৃক অভাষিত, অনুল্লেখিত বিষয়কে তথাগত কর্তৃক অভাষিত, অনুল্লেখিত বলে ব্যাখ্যা করে; তথাগত কর্তৃক ভাষিত, উল্লেখিত বিষয়কে তথাগত কর্তৃক ভাষিত, উল্লেখিত বলে ব্যাখ্যা করে; তথাগত দ্বারা অননুশীলিত বিষয়কে তথাগত দ্বারা অননুশীলিত বলে ব্যাখ্যা করে; তথাগত দ্বারা অনুশীলিত বিষয়কে তথাগত দ্বারা অনুশীলিত বলে ব্যাখ্যা করে; তথাগত কর্তৃক অপ্রজ্ঞাপ্ত বিষয়কে তথাগত কর্তৃক অপ্রজ্ঞাপ্ত বলে ব্যাখ্যা করে; এবং তথাগত কর্তৃক প্রজ্ঞাপ্ত বিষয়কে তথাগত কর্তৃক প্রজ্ঞাপ্ত বলে ব্যাখ্যা করে; এই দশটি বিষয়ের মাধ্যমে তারা সংঘভেদ করে না ও সংঘের মধ্যে পৃথকভাবে বিনয় কার্যাদি করে না এবং পৃথক প্রাতিমোক্ষ উদ্দেশ <span class='add'>(বর্ণনা)</span> করে না। আনন্দ, এরূপে সংঘের সমন্বয় হয়।”</p>
<p><a class='sc' id='sc3'></a>“ভন্তে, যিনি সংঘমধ্যে একতা সৃষ্টি করেন তার কী বৃদ্ধি পায়?”</p>
<p><a class='sc' id='sc4'></a>“আনন্দ, যে ভিন্ন সংঘকে একতাবদ্ধ করে তার ব্রহ্মপুণ্য অর্জন হয়।”</p>
<blockquote class='gatha'>
<p><a class='sc' id='sc5'></a>“ভন্তে, ব্রহ্মপুণ্য কী?”<br>
“আনন্দ, কল্পকালব্যাপী স্বর্গে অভিনন্দিত হওয়াকেই ব্রহ্মপুণ্য বলে।”<br>
“সংঘের একতা সদা সুখ পূর্ণ হয়,<br>
একতার অনুগ্রহও সদা সুখময়;<br>
একতারত ধার্মিক, শীলবান যিনি,<br>
অধ্বংসিত যোগক্ষেম, দুঃখমুক্ত তিনি;<br>
সংঘের একতা তিনি করে পুনঃ স্থাপন,<br>
কল্পকাল স্বর্গসুখে আমোদিত হন।” দশম সূত্র।</p>
</blockquote>
<p class='end'><a class='sc' id='sc6'></a>উপালি বর্গ সমাপ্ত।</p>
<p class='uddana'>তস্সুদ্দানং/সূত্রসূচি</p>
<blockquote class='uddanagatha'>
<p><a class='sc' id='sc7'></a>উপালি, প্রাতিমোক্ষ স্থগিত আর বিচারক যথা<br>
উপসম্পদা, নিশ্রয়, শ্রমণ একই বর্গে গাথা;<br>
ভেদ ও একতা সংঘের আর দুয়ে আনন্দ কথন,<br>
দশে মিলে উপালি বর্গের হলো বিবরণ॥</p>
</blockquote>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
