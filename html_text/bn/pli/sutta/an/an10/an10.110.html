<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.110' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>শ্রমণসংজ্ঞা বর্গ</li>
</ul>
<h1 class='sutta'>১০.১১০. দূরীভূতকরণ সূত্র</h1>
</header>
<p><a class='sc' id='sc1'></a>“হে ভিক্ষুগণ, দশ প্রকার দূরীভূত করণযোগ্য বিষয় আছে। সেই দশ প্রকার কী কী? যথা :</p>
<p><a class='sc' id='sc2'></a>ভিক্ষুগণ, সম্যক দৃষ্টিসম্পন্নের মিথ্যাদৃষ্টি দূরীভূত হয়। মিথ্যাদৃষ্টির প্রত্যয়ে যেরূপ বহুবিধ পাপ-অকুশলধর্ম উৎপন্ন হয়, সেরূপ অকুশলধর্ম তার নিকট হতে দূরীভূত হয় এবং সম্যক দৃষ্টির প্রত্যয়ে বহুবিধ কুশলধর্ম তার নিকট পূর্ণতা পায়।</p>
<p><a class='sc' id='sc3'></a>ভিক্ষুগণ, সম্যক সংকল্পকারীর মিথ্যা সংকল্প দূরীভূত হয়। মিথ্যা সংকল্পের প্রত্যয়ে যেরূপ বহুবিধ পাপ-অকুশলধর্ম উৎপন্ন হয়, সেরূপ অকুশলধর্ম তার নিকট হতে দূরীভূত হয় এবং সম্যক সংকল্পের প্রত্যয়ে বহুবিধ কুশলধর্ম তার নিকট পূর্ণতা পায়।</p>
<p><a class='sc' id='sc4'></a>ভিক্ষুগণ, সত্যভাষীর মিথ্যাবাক্য দূরীভূত হয়। মিথ্যা বাক্যের প্রত্যয়ে যেরূপ বহুবিধ পাপ-অকুশলধর্ম উৎপন্ন হয়, সেরূপ অকুশলধর্ম তার নিকট হতে দূরীভূত হয় এবং সত্যবাক্যের প্রত্যয়ে বহুবিধ কুশলধর্ম তার নিকট পূর্ণতা পায়।</p>
<p><a class='sc' id='sc5'></a>ভিক্ষুগণ, সম্যক কর্মীর মিথ্যাকর্ম দূরীভূত হয়। মিথ্যাকর্মের প্রত্যয়ে যেরূপ বহুবিধ পাপ-অকুশলধর্ম উৎপন্ন হয়, সেরূপ অকুশলধর্ম তার নিকট হতে দূরীভূত হয় এবং সম্যক কর্মের প্রত্যয়ে বহুবিধ কুশলধর্ম তার নিকট পূর্ণতা পায়।</p>
<p><a class='sc' id='sc6'></a>ভিক্ষুগণ, সৎজীবিকা নির্বাহকারীর মিথ্যা বা অসৎ জীবিকা দূরীভূত হয়। মিথ্যা জীবিকার প্রত্যয়ে যেরূপ বহুবিধ পাপ-অকুশলধর্ম উৎপন্ন হয়, সেরূপ অকুশলধর্ম তার নিকট হতে দূরীভূত হয় এবং সম্যক জীবিকার প্রত্যয়ে বহুবিধ কুশলধর্ম তার নিকট পূর্ণতা পায়।</p>
<p><a class='sc' id='sc7'></a>ভিক্ষুগণ, সম্যক প্রচেষ্টকারীর মিথ্যা প্রচেষ্টা দূরীভূত হয়। মিথ্যা প্রচেষ্টার প্রত্যয়ে যেরূপ বহুবিধ পাপ-অকুশলধর্ম উৎপন্ন হয়, সেরূপ অকুশলধর্ম তার নিকট হতে দূরীভূত হয় এবং সম্যক প্রচেষ্টার প্রত্যয়ে বহুবিধ কুশলধর্ম তার নিকট পূর্ণতা পায়।</p>
<p><a class='sc' id='sc8'></a>ভিক্ষুগণ, সম্যক স্মৃতিমানের মিথ্যা স্মৃতি দূরীভূত হয়। মিথ্যা স্মৃতির প্রত্যয়ে যেরূপ বহুবিধ পাপ-অকুশলধর্ম উৎপন্ন হয়, সেরূপ অকুশলধর্ম তার নিকট হতে দূরীভূত হয় এবং সম্যক স্মৃতির প্রত্যয়ে বহুবিধ কুশলধর্ম তার নিকট পূর্ণতা পায়।</p>
<p><a class='sc' id='sc9'></a>ভিক্ষুগণ, সম্যক সমাধিলাভীর মিথ্যা সমাধি দূরীভূত হয়। মিথ্যা সমাধির প্রত্যয়ে যেরূপ বহুবিধ পাপ-অকুশলধর্ম উৎপন্ন হয়, সেরূপ অকুশলধর্ম তার নিকট হতে দূরীভূত হয় এবং সম্যক সমাধির প্রত্যয়ে বহুবিধ কুশলধর্ম তার নিকট পূর্ণতা পায়।</p>
<p><a class='sc' id='sc10'></a>ভিক্ষুগণ, সম্যক জ্ঞানীর মিথ্যাজ্ঞান দূরীভূত হয়। মিথ্যাজ্ঞানের প্রত্যয়ে যেরূপ বহুবিধ পাপ-অকুশলধর্ম উৎপন্ন হয়, সেরূপ অকুশলধর্ম তার নিকট হতে দূরীভূত হয় এবং সম্যক জ্ঞানের প্রত্যয়ে বহুবিধ কুশলধর্ম তার নিকট পূর্ণতা পায়।</p>
<p><a class='sc' id='sc11'></a>ভিক্ষুগণ, সম্যক বিমুক্তিলাভীর মিথ্যা বিমুক্তি দূরীভূত হয়। মিথ্যা বিমুক্তির প্রত্যয়ে যেরূপ বহুবিধ পাপ-অকুশলধর্ম উৎপন্ন হয়, সেরূপ অকুশলধর্ম তার নিকট হতে দূরীভূত হয় এবং সম্যক বিমুক্তির প্রত্যয়ে বহুবিধ কুশলধর্ম তার নিকট পূর্ণতা পায়।</p>
<p><a class='sc' id='sc12'></a>ভিক্ষুগণ, এই দশ প্রকার হচ্ছে দূরীভূত করণযোগ্য বিষয়।” দশম সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
