<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.47' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>আক্রোশ বর্গ</li>
</ul>
<h1 class='sutta'>১০.৪৭. মহালি সূত্র</h1>
</header>
<p><a class='sc' id='sc1'></a>একসময় ভগবান বৈশালীর নিকটস্থ মহাবনে নির্মিত কূটাগারশালায় অবস্থান করছিলেন। অনন্তর লিচ্ছবী মহালি ভগবানের নিকট উপস্থিত হলেন। উপস্থিত হয়ে ভগবানকে অভিবাদনপূর্বক একপাশে বসলেন। একপাশে বসার পর লিচ্ছবী মহালি ভগবানকে এরূপ বললেন :</p>
<p><a class='sc' id='sc2'></a>“ভন্তে, কী হেতু, কী প্রত্যয়ে পাপকর্ম অনুষ্ঠিত হয় এবং প্রবর্তিত হয়?”</p>
<p><a class='sc' id='sc3'></a>“হে মহালি, লোভের হেতুতে ও লোভের প্রত্যয়েই পাপকর্ম অনুষ্ঠিত এবং প্রবর্তিত হয়ে থাকে; দ্বেষের হেতুতে ও দ্বেষের প্রত্যয়েই পাপকর্ম অনুষ্ঠিত এবং প্রবর্তিত হয়ে থাকে; মোহের হেতুতে ও মোহের প্রত্যয়েই পাপকর্ম অনুষ্ঠিত এবং প্রবর্তিত হয়ে থাকে; জ্ঞানপূর্বক বিচার না করার হেতুতে ও জ্ঞানপূর্বক বিচার না করার প্রত্যয়েই পাপকর্ম অনুষ্ঠিত এবং প্রবর্তিত হয়ে থাকে; মিথ্যায় অভিনিবিষ্ট চিত্তের হেতুতে ও মিথ্যায় অভিনিবিষ্ট চিত্তের প্রত্যয়েই পাপকর্ম অনুষ্ঠিত এবং প্রবর্তিত হয়ে থাকে।”</p>
<p><a class='sc' id='sc4'></a>“পুনঃ ভন্তে, কী হেতু, কী প্রত্যয়ে কল্যাণ বা পুণ্যকর্ম অনুষ্ঠিত এবং প্রবর্তিত হয়?”</p>
<p><a class='sc' id='sc5'></a>“মহালি, অলোভ হেতুতে ও অলোভের প্রত্যয়েই পুণ্যকর্ম অনুষ্ঠিত এবং প্রবর্তিত হয়ে থাকে; অদ্বেষের হেতুতে ও অদ্বেষের প্রত্যয়েই পুণ্যকর্ম অনুষ্ঠিত এবং প্রবর্তিত হয়ে থাকে; অমোহের হেতুতে ও অমোহের প্রত্যয়েই পুণ্যকর্ম অনুষ্ঠিত এবং প্রবর্তিত হয়ে থাকে; জ্ঞানপূর্বক বিচার করার হেতুতে ও জ্ঞানপূর্বক বিচার করার প্রত্যয়েই পুণ্যকর্ম অনুষ্ঠিত এবং প্রবর্তিত হয়ে থাকে; সত্যে অভিনিবিষ্ট চিত্তের হেতুতে ও সত্যে অভিনিবিষ্ট চিত্তের প্রত্যয়েই পুণ্যকর্ম অনুষ্ঠিত এবং প্রবর্তিত হয়ে থাকে। মহালি, যদি এই দশটি ধর্ম জগতে বিদ্যমান না থাকতো তবে অধর্মচর্যা-কুটিলতা এবং ধর্মচর্যা-সারল্যতা দৃষ্টিগোচর হতো না। মহালি, যেহেতু এই দশটি বিষয় জগতে বিদ্যমান সেহেতু জগতে অধর্মচর্যা-কুটিলতা এবং ধর্মচর্যা-সারল্যতা দৃষ্টিগোচর হয়।” সপ্তম সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
