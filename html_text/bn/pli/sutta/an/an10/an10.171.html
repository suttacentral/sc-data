<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.171' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>জানুশ্রোণি বর্গ</li>
</ul>
<h1 class='sutta'>১০.১৭১. প্রথম অধর্ম সূত্র</h1>
</header>
<p><a class='sc' id='sc1'></a>“হে ভিক্ষুগণ, অধর্ম ও অমঙ্গল <span class='add'>(অনর্থ)</span> কী তা জ্ঞাতব্য। আবার ধর্ম ও মঙ্গল কী তাও জ্ঞাতব্য। অধর্ম ও অমঙ্গল এবং ধর্ম ও মঙ্গল সম্পর্কে জ্ঞাত হয়ে যথাযথ ধর্ম ও যথাযথ মঙ্গলে প্রতিপন্ন হওয়া কর্তব্য।</p>
<p><a class='sc' id='sc2'></a>ভিক্ষুগণ, অধর্ম ও অনর্থ কাকে বলে? প্রাণিহত্যা, চুরি, ব্যভিচার বা মিথ্যা কামাচার, মিথ্যাভাষণ, পিশুন ভাষণ, কর্কশ ভাষণ, বৃথালাপ, অভিধ্যা, ব্যাপাদ ও মিথ্যাদৃষ্টিকে বলা হয় অধর্ম ও অনর্থ।</p>
<p><a class='sc' id='sc3'></a>ভিক্ষুগণ, ধর্ম ও অর্থ কাকে বলে? প্রাণিহত্যা হতে বিরতি, অদত্তগ্রহণ হতে বা চুরি করা হতে বিরতি, মিথ্যা কামাচার হতে বিরতি, মিথ্যাভাষণ হতে বিরতি, পিশুন ভাষণ হতে বিরতি, কর্কশ ও বৃথা বাক্য বলা হতে বিরতি এবং অনভিধ্যা, অব্যাপাদ ও সম্যক দৃষ্টি পোষণকে বলা হয় ধর্ম ও অর্থ বা মঙ্গল।</p>
<p><a class='sc' id='sc4'></a>এই প্রত্যয়েই বলা হয়েছে যে ‘ভিক্ষুগণ, অধর্ম ও অমঙ্গল এবং ধর্ম ও মঙ্গল কী তাও জ্ঞাতব্য। অধর্ম ও অমঙ্গল এবং ধর্ম ও মঙ্গল সম্পর্কে জ্ঞাত হয়ে যথাযথ ধর্ম ও যথাযথ মঙ্গলে প্রতিপন্ন হওয়া কর্তব্য।” পঞ্চম সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
