<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.117' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>পচ্চোরোহণী বা যজ্ঞাগ্নি বর্গ</li>
</ul>
<h1 class='sutta'>১০.১১৭. সঙ্গারব সূত্র</h1>
</header>
<p><a class='sc' id='sc1'></a>অতঃপর সঙ্গারব ব্রা‏হ্মণ ভগবানের নিকট উপস্থিত হয়ে ভগবানের সাথে কুশল বিনিময় করলেন। কুশল বিনিময় ও প্রীতিপূর্ণ আলাপ শেষে একপাশে বসলেন। একপাশে উপবেশনের পর সঙ্গারব ব্রা‏হ্মণ ভগবানকে এরূপ বললেন :</p>
<p><a class='sc' id='sc2'></a>“হে মাননীয় গৌতম, এই তীর <span class='add'>(সমুদ্রের তীর বা পার)</span> কাকে বলে আর ওই তীর কাকে বলে?”</p>
<p><a class='sc' id='sc3'></a>“হে ব্রা‏‏হ্মণ, মিথ্যাদৃষ্টি হচ্ছে এই তীর, আর সম্যক দৃষ্টি হলো ওই তীর। মিথ্যা সংকল্পকে বলা হয় এই তীর আর সম্যক সংকল্পকে ওই তীর বলা হয়। মিথ্যাবাক্য হচ্ছে এই তীর আর সম্যক বা সত্য বাক্য হচ্ছে ওই তীর। এভাবে মিথ্যাকর্ম, মিথ্যা জীবিকা, মিথ্যা প্রচেষ্টা, মিথ্যা স্মৃতি, মিথ্যা সমাধি, মিথ্যাজ্ঞান এবং মিথ্যা বিমুক্তিকে বলা হয় এই তীর। পক্ষান্তরে, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি, সম্যক সমাধি, সম্যক জ্ঞান এবং সম্যক বিমুক্তিকে বলা হয় ওই তীর।</p>
<blockquote class='gatha'>
<p><a class='sc' id='sc4'></a>ব্রা‏হ্মণ, ইহাই হচ্ছে এই তীর আর ওই তীর।<br>
“অল্পমাত্র মানবগণ হয়েছে পারগত,<br>
অন্যসবে এই তীরেতে শুধুই হচ্ছে ধাবিত;<br>
ধর্মাচারী, ধর্মাস্মরী, যারা এই জগতে অপার,<br>
তারাই হতে পার মৃত্যুধীন দুস্তর পারাপার।<br>
পাপ ত্যাগে পুণ্য কর হে পণ্ডিত অনুক্ষণ,<br>
বিবেকশূন্য গৃহ ত্যাজ হয়ে প্রাণপণ।<br>
কামবাসনা পরিত্যাগে হয়ে আকিঞ্চন,<br>
ইচ্ছুক হয় তথায় সে হতে অভিরমন।<br>
চিত্তমাঝে যতবিধ ক্লেশমল বিরাজিত,<br>
আত্মশুদ্ধ করে তা হতে পণ্ডিত সতত।<br>
সম্বোধি অঙ্গে যাদের চিত্ত সুভাবিত,<br>
আসক্ত ত্যাগে অনাসক্তিতে যারা সদা রত;<br>
সেরূপ ক্ষীণাসব আর জ্যোতিষ্মানগণ,<br>
এই জগৎ হতে পরিনিবৃত হন।” পঞ্চম সূত্র।</p>
</blockquote>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
