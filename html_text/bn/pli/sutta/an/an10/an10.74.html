<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.74' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>আকাঙ্ক্ষা বর্গ</li>
</ul>
<h1 class='sutta'>১০.৭৪. বৃদ্ধি সূত্র</h1>
</header>
<p><a class='sc' id='sc1'></a>“হে ভিক্ষুগণ, দশ প্রকার বর্ধনের দ্বারা শ্রীবৃদ্ধি পাওয়ার সময় একজন আর্যশ্রাবক আর্যরূপ বর্ধনে সমৃদ্ধ হয় এবং অত্যাবশ্যক বিষয় প্রাপ্ত হয় ও কায়ভেদে মৃত্যুর পর শ্রেষ্ঠ অবস্থা অর্জন করে। সেই দশ প্রকার কী কী? যথা :</p>
<p><a class='sc' id='sc2'></a>সে ক্ষেত্রসম্পত্তিতে সমৃদ্ধি প্রাপ্ত হয়, ধনধান্যতে সমৃদ্ধ হয়, স্ত্রী-পুত্র দ্বারা শ্রীবৃদ্ধি পায়, দাস-কর্মচারী ও ভৃত্যদের মাধ্যমে সমৃদ্ধি পায়, চতুষ্পদী বা গৃহপালিত পশুর মাধ্যমেও সমৃদ্ধি লাভ করে। তার শ্রদ্ধা বর্ধিত হয়, সে শীলগুণ, শ্রুতি, ত্যাগগুণে সমৃদ্ধ হয় এবং প্রজ্ঞা বর্ধনে সমৃদ্ধি পায়। এই দশ প্রকার বর্ধনের দ্বারা শ্রীবৃদ্ধি পাওয়ার সময় একজন আর্যশ্রাবক আর্যরূপ বর্ধনে সমৃদ্ধ হয় এবং অত্যাবশ্যক বিষয় প্রাপ্ত হয় ও কায়ভেদে মৃত্যুর পর শ্রেষ্ঠ অবস্থা অর্জন করে।”</p>
<blockquote class='gatha'>
<p><a class='sc' id='sc3'></a>“ধনধান্যে হয় বৃদ্ধি আরও পুত্র-পত্নী,<br>
চতুষ্পদ লাভে হয় সুসমৃদ্ধি অতি;<br>
জ্ঞাতি, মিত্র, রাজার নিকট হয়ে পূজিত,<br>
যশস্বী হন ভোগবান অতি আমোদিত।<br>
শ্রদ্ধা, শীল, প্রজ্ঞা যার হয় বর্ধিত,<br>
ত্যাগ, শ্রুতি উভয়ের প্রবৃদ্ধি সতত;<br>
তেমন সৎপুরুষ, বিচক্ষণ সর্বদা যিনি,<br>
ইহধামে উভয় দিকেই হন বর্ধমান তিনি।” চতুর্থ সূত্র।</p>
</blockquote>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
