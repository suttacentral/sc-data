<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.103' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>শ্রমণসংজ্ঞা বর্গ</li>
</ul>
<h1 class='sutta'>১০.১০৩. ভ্রান্ত ধারণা সূত্র</h1>
</header>
<p><a class='sc' id='sc1'></a>“হে ভিক্ষুগণ, ভ্রান্ত ধারণার দরুন কার্য নিষ্ফলা হয়, কৃতকার্য নয়। ভিক্ষুগণ, কিরূপে ভ্রান্ত ধারণার দরুন কার্য নিষ্ফলা হয়, কৃতকার্য নয়? ভিক্ষুগণ, মিথ্যাধারণা বশবর্তীজনের সংকল্প মিথ্যা বা ভ্রান্ত হয়। মিথ্যা সংকল্পকারীর বাক্যও হয় ভুলে পর্যবসিত। মিথ্যাবাক্যভাষীর সম্পাদিত কর্ম মিথ্যারূপে প্রতীত হয় এবং মিথ্যাকর্মীর জীবিকা নির্বাহও অসৎ হয়ে থাকে। অসদুপায়ে জীবিকা নির্বাহকারীর যাবতীয় প্রচেষ্টাও ভ্রান্তিতে পূর্ণ হয়। তেমন মিথ্যা প্রচেষ্টাশীল জনের স্মৃতি বা মনোযোগও হয় ভ্রান্তিতে পূর্ণ। মিথ্যা স্মৃতি চর্চাকারীর সমাধিও মিথ্যা বা ভ্রান্ত হয়। এরূপ মিথ্যাসমাধিহেতু তার জ্ঞানও মিথ্যা বা অসত্য বলে হয় পরিগণিত আর মিথ্যাজ্ঞানীর বিমুক্তিও অসত্য বা ভ্রান্তই হয়ে থাকে। এরূপেই ভিক্ষুগণ, ভ্রান্ত ধারণার দরুন কার্য নিষ্ফলা হয়, কৃতকার্য নয়।</p>
<p><a class='sc' id='sc2'></a>ভিক্ষুগণ, সম্যক বা যথাযথ ধারণার দরুন কার্য সফল হয়, নিষ্ফলা নয়। ভিক্ষুগণ, কিরূপে সম্যক বা যথাযথ ধারণার দরুন কার্য সফল হয়, নিষ্ফলা নয়? ভিক্ষুগণ, সম্যক ধারণার বশবর্তী জনের সংকল্প যথাযথ বা সম্যক হয়। সম্যক সংকল্পকারীর বাক্যও হয় সত্যে প্রতিষ্ঠিত। সত্যভাষীর সম্পাদিত কর্ম সঠিক বলে প্রতীত হয় এবং উচিতকর্মীর জীবিকা নির্বাহও সৎ হয়ে থাকে। সদুপায়ে জীবিকা নির্বাহকারীর যাবতীয় প্রচেষ্টাও সম্যক হয়। তেমন সম্যক প্রচেষ্টাশীল জনের স্মৃতি বা মনোযোগও হয় যথাযথ। সম্যক স্মৃতি চর্চাকারীর সমাধিও যথার্থ হয়। এরূপ সম্যক সমাধিহেতু তার জ্ঞানও সম্যক বা সত্য বলে হয় পরিগণিত আর সম্যক জ্ঞানীর বিমুক্তিও সত্য বা যথার্থই হয়ে থাকে। এরূপেই ভিক্ষুগণ, সম্যক ধারণা দরুন কার্য সফলা হয়, নিষ্ফলা নয়।” তৃতীয় সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
