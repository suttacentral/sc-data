<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.66' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>যমক বর্গ</li>
</ul>
<h1 class='sutta'>১০.৬৬. দ্বিতীয় সুখ সূত্র</h1>
</header>
<p><a class='sc' id='sc1'></a>একসময় আয়ুষ্মান সারিপুত্র মগধরাজ্যের নালকগ্রামে অবস্থান করছিলেন। অনন্তর সামন্ডকানি পরিব্রাজক আয়ুষ্মান সারিপুত্রের নিকট উপস্থিত হলেন। তথায় উপস্থিত হয়ে আয়ুষ্মান সারিপুত্রের সাথে সম্বোধনসূচক আলাপ ও প্রীত্যালাপের পর একপাশে বসলেন। একপাশে বসে সামন্ডকানি পরিব্রাজক আয়ুষ্মান সারিপুত্রকে এরূপ বললেন :</p>
<p><a class='sc' id='sc2'></a>“হে আবুসো সারিপুত্র, এই ধর্মবিনয়ে সুখ কী? দুঃখই বা কী?”</p>
<p><a class='sc' id='sc3'></a>“হে আবুসো সামন্ডকানি, এই ধর্মবিনয়ে অনভিরতিই দুঃখ পক্ষান্তরে অভিরতিই সুখ। আবুসো সামন্ডকানি, এই ধর্মবিনয়ে অনভিরতিহেতু এই দুঃখসমূহই প্রত্যাশিত; যথা : এই ধর্মবিনয়ে অনভিরতিহেতু গমনে বা দাঁড়ানে, অথবা উপবেশনে বা শয়নে যেকোনো অবস্থায়ই সে সুখ-আনন্দ লাভ করতে পারে না। অরণ্য, বৃক্ষমূল কিংবা শূন্যাগার অথবা খোলা আকাশের নিচে, এমনকি ভিক্ষুদের সাহচর্যেও সে সুখ-আনন্দ লাভ করতে অক্ষম হয়। আবুসো সামন্ডকানি, এসকল হচ্ছে এই ধর্মবিনয়ে অনভিরতিহেতু প্রত্যাশিত দুঃখ।</p>
<p><a class='sc' id='sc4'></a>অধিকন্তু, আবুসো সামন্ডকানি, এই ধর্মবিনয়ে অভিরতিহেতু এই সুখসমূহই প্রত্যাশিত; যথা : এই ধর্মবিনয়ে অভিরতিহেতু গমনে বা দাঁড়ানে, অথবা উপবেশনে বা শয়নে যেকোনো অবস্থায়ই সে সুখ-আনন্দ লাভ করতে পারে। অরণ্য, বৃক্ষমূল কিংবা শূন্যাগার অথবা খোলা আকাশের নিচে, এমনকি ভিক্ষুদের সাহচর্যেও সে সুখ-আনন্দ লাভ করতে সক্ষম হয়। আবুসো সামন্ডকানি, এসকল হচ্ছে এই ধর্মবিনয়ে অভিরতিহেতু প্রত্যাশিত সুখ।” ষষ্ঠ সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
