<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.88' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>থেরো বর্গ</li>
</ul>
<h1 class='sutta'>১০.৮৮. আক্রোশকারী সূত্র</h1>
</header>
<p><a class='sc' id='sc1'></a>“হে ভিক্ষুগণ, যদি কোনো ভিক্ষু সব্রহ্মচারীদের আক্রোশ করে, ভর্ৎসনা করে ও আর্যদের মিথ্যা অপবাদ দেয় তাহলে সে দশ প্রকার বিনাশের অন্যতর বিনাশপ্রাপ্ত হবে তা যৌক্তিক ও সম্ভব।</p>
<p><a class='sc' id='sc2'></a>ভিক্ষুগণ, সেই দশ প্রকার কী কী? যথা : ভিক্ষুগণ, সেই ভিক্ষুর অনধিগত বিষয় অধিগত হয় না, অধিগত বিষয়ের পরিহানি ঘটে, সদ্ধর্ম তার নিকট উপলব্ধ হয় না, সদ্ধর্মে সে অধিমানী হয়, ব্রহ্মচর্যে অনভিরতি উৎপন্ন হয়, সংক্লিষ্ট অপরাধ সম্পাদন করে, অতিশয় রোগগ্রস্ত হয়, উন্মাদ হয়, বিক্ষিপ্ত চিত্তে মৃত্যুবরণ করে এবং কায়ভেদে মৃত্যুর পর অপায় দুর্গতি বিনিপাত নিরয়ে উৎপন্ন হয়। ভিক্ষুগণ, যদি কোনো ভিক্ষু সব্রহ্মচারীদের আক্রোশ করে, ভর্ৎসনা করে ও আর্যদের মিথ্যা অপবাদ দেয় তাহলে সে এই দশ প্রকার বিনাশের অন্যতর বিনাশপ্রাপ্ত হবে তা যৌক্তিক ও সম্ভব।” অষ্টম সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
