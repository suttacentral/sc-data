<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.73' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>আকাঙ্ক্ষা বর্গ</li>
</ul>
<h1 class='sutta'>১০.৭৩. ইষ্টধর্ম সূত্র</h1>
</header>
<p><a class='sc' id='sc1'></a>“হে ভিক্ষুগণ, জগতে দশটি ধর্ম বা বিষয় আছে যা ইষ্ট, কান্ত, মনোজ্ঞ, কিন্তু অতীব দুর্লভ। সেই দশ প্রকার কী কী? যথা :</p>
<p><a class='sc' id='sc2'></a>জগতে ভোগ্যবিষয় হচ্ছে ইষ্ট, কান্ত, মনোজ্ঞ, কিন্তু দুর্লভ; জগতে উত্তম বর্ণ হচ্ছে ইষ্ট, কান্ত, মনোজ্ঞ, কিন্তু দুর্লভ; জগতে আরোগ্য সম্পত্তি হচ্ছে ইষ্ট, কান্ত, মনোজ্ঞ, কিন্তু দুর্লভ; জগতে শীল হচ্ছে ইষ্ট, কান্ত, মনোজ্ঞ, কিন্তু দুর্লভ; জগতে ব্রহ্মচর্যা হচ্ছে ইষ্ট, কান্ত, মনোজ্ঞ, কিন্তু দুর্লভ; জগতে সৎমিত্র হচ্ছে ইষ্ট, কান্ত, মনোজ্ঞ, কিন্তু দুর্লভ। জগতে বহু বিষয়ে জ্ঞান <span class='add'>(বহুসচ্চ)</span> হচ্ছে ইষ্ট, কান্ত, মনোজ্ঞ, কিন্তু দুর্লভ; জগতে প্রজ্ঞা হচ্ছে ইষ্ট, কান্ত, মনোজ্ঞ, কিন্তু দুর্লভ; জগতে ধর্ম বা শিক্ষা হচ্ছে ইষ্ট, কান্ত, মনোজ্ঞ, কিন্তু দুর্লভ; এবং জগতে স্বর্গ লাভ হচ্ছে ইষ্ট, কান্ত, মনোজ্ঞ, কিন্তু দুর্লভ।</p>
<p><a class='sc' id='sc3'></a>ভিক্ষুগণ, এই দশ প্রকার ধর্ম যা জগতে ইষ্ট, কান্ত, মনোজ্ঞ, কিন্তু দুর্লভ, তার আবার দশ প্রকার প্রতিবন্ধকতা রয়েছে; যথা :</p>
<p><a class='sc' id='sc4'></a>আলস্য ও অনুত্থান হচ্ছে ভোগ্য সম্পত্তি লাভের প্রতিবন্ধকতা; সাজসজ্জা না করা হচ্ছে বর্ণের প্রতিবন্ধক; অশোভনীয় কর্ম হচ্ছে আরোগ্যের প্রতিবন্ধক; পাপমিত্রতা হচ্ছে শীলাদির প্রতিবন্ধক; অসংযত ইন্দ্রিয় হচ্ছে ব্রহ্মচর্যার প্রতিবন্ধক; প্রবঞ্চনা হচ্ছে সৎমিত্র লাভের প্রতিবন্ধকতা; অনধ্যয়ন হচ্ছে বিদ্যা অর্জনের প্রতিবন্ধক; শ্রবণেচ্ছাহীনতা এবং জিজ্ঞাসা না করা হচ্ছে প্রজ্ঞা লাভের বাধাস্বরূপ; অনুসন্ধান ও পর্যবেক্ষণ না করা হচ্ছে ধর্ম বা শিক্ষা লাভের প্রতিবন্ধকতা; এবং মিথ্যা আচরণ বা পাপ আচরণ হচ্ছে স্বর্গ লাভের প্রতিবন্ধকতা।</p>
<p><a class='sc' id='sc5'></a>ভিক্ষুগণ, এই দশ প্রকার ধর্ম যা জগতে ইষ্ট, কান্ত, মনোজ্ঞ, কিন্তু দুর্লভ, তার আবার দশ প্রকার আহার বা তা লাভের পন্থা রয়েছে; যথা :</p>
<p><a class='sc' id='sc6'></a>পরিশ্রম ও উত্থান হচ্ছে হচ্ছে ভোগ্য সম্পত্তি লাভের আহার বা ভোগ্যবিষয় লাভের সহায়ক; সাজসজ্জা করা হচ্ছে বর্ণ লাভের সহায়ক; শোভনীয় কর্ম হচ্ছে আরোগ্যের আহার; কল্যাণমিত্রতা হচ্ছে শীলাদির আহার; সংযত ইন্দ্রিয় হচ্ছে ব্রহ্মচর্যার আহার; প্রবঞ্চনাহীনতা বা সততা হচ্ছে সৎমিত্র লাভের সহায়ক; অধ্যয়ন হচ্ছে বিদ্যা অর্জনের সহায়ক; শ্রবণেচ্ছা এবং জিজ্ঞাসা করা হচ্ছে প্রজ্ঞা লাভের সহায়ক; অনুসন্ধান ও পর্যবেক্ষণ করা হচ্ছে ধর্ম বা শিক্ষা লাভের পন্থা; এবং সম্যক আচরণ বা কুশল আচরণ হচ্ছে স্বর্গ লাভের সহায়ক। ভিক্ষুগণ, এসকল হচ্ছে দশ প্রকার ধর্ম লাভের পন্থা বা আহার।” তৃতীয় সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
