<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.184' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>সাধুবর্গ</li>
</ul>
<h1 class='sutta'>১০.১৮৪. বদ্য বা দূষণীয় সূত্র</h1>
</header>
<p><a class='sc' id='sc1'></a>“হে ভিক্ষুগণ, বদ্য বা দূষণীয় ও অনবদ্য সম্বন্ধে তোমাদের ধর্মদেশনা করব। তা শ্রবণ কর। উত্তমরূপে মনোযোগ দাও, আমি ভাষণ করছি।”</p>
<p><a class='sc' id='sc2'></a>‘হ্যাঁ ভন্তে’ বলে সমবেত ভিক্ষুরা ভগবানকে প্রত্যুত্তর দিলেন। অতঃপর ভগবান এরূপ বলতে লাগলেন :</p>
<p><a class='sc' id='sc3'></a>“ভিক্ষুগণ, বদ্য বা দূষণীয় কাকে বলে?</p>
<p><a class='sc' id='sc4'></a>প্রাণিহত্যা, অদত্তবস্তু গ্রহণ, মিথ্যা কামাচার, মিথ্যাভাষণ, ভেদবাক্য বলা, কর্কশ বা কটু কথা বলা, বৃথা বা সম্প্রলাপ করা, অভিধ্যা, ব্যাপাদ ও মিথ্যাদৃষ্টিকে বলা হয় বদ্য বা দূষণীয়।</p>
<p><a class='sc' id='sc5'></a>ভিক্ষুগণ, অনবদ্য কাকে বলে?</p>
<p><a class='sc' id='sc6'></a>প্রাণিহত্যা হতে বিরতি, অদত্তবস্তু গ্রহণ হতে বিরতি, মিথ্যা কামাচার হতে বিরতি, মিথ্যাভাষণ, ভেদবাক্য, কর্কশ কথা ও বৃথা আলাপ হতে বিরতি এবং অনভিধ্যা, অব্যাপাদ ও সম্যক দৃষ্টিকে বলা হয় অনবদ্য।” সপ্তম সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
