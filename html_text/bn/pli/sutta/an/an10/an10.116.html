<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.116' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>পচ্চোরোহণী বা যজ্ঞাগ্নি বর্গ</li>
</ul>
<h1 class='sutta'>১০.১১৬. অজিত সূত্র</h1>
</header>
<p><a class='sc' id='sc1'></a>অতঃপর পরিব্রাজক অজিত ভগবানের নিকট উপস্থিত হলেন। উপস্থিত হয়ে ভগবানের সাথে কুশল বিনিময় করলেন। কুশল বিনিময় ও প্রীতিপূর্ণ আলাপের পর একপাশে বসলেন। একান্তে উপবেশনের পর পরিব্রাজক অজিত ভগবানকে এরূপ বললেন :</p>
<p><a class='sc' id='sc2'></a>“মাননীয় গৌতম, পণ্ডিত নামক আমাদের এক সব্র‏হ্মচারী রয়েছেন। তার নিকট চিত্তের পাঁচশত বিষয় চিন্তিত, যেই বিষয়ের দরুন অন্যতীর্থিয়রা নিন্দা করার সময় জানতে পারে যে ‘আমরা নিন্দার্হ।’”</p>
<p><a class='sc' id='sc3'></a>অতঃপর ভগবান ভিক্ষুদের উদ্দেশ করে বললেন :</p>
<p><a class='sc' id='sc4'></a>“হে ভিক্ষুগণ, পণ্ডিত বত্থু বা পণ্ডিত কাকে বলে তা কি তোমরা জান?”</p>
<p><a class='sc' id='sc5'></a>“হে ভগবান, এখন উপযুক্ত সময়, হে সুগত, এখন যথার্থ সময়। ভগবান যা বর্ণনা করবেন তা শ্রবণ করে ভিক্ষুগণ অবধারণ করবেন।”</p>
<p><a class='sc' id='sc6'></a>“তাহলে, ভিক্ষুগণ, শ্রবণ কর, উত্তমরূপে মনোযোগ দাও। আমি ভাষণ করছি।”</p>
<p><a class='sc' id='sc7'></a>“হ্যাঁ ভন্তে” বলে ভিক্ষুরা ভগবানকে প্রত্যুত্তর দিলে ভগবান এরূপ বলতে লাগলেন :</p>
<p><a class='sc' id='sc8'></a>“এক্ষেত্রে ভিক্ষুগণ, কোনো কোনো জন স্বয়ং অধর্মত মতবাদ দ্বারা আরেক অধর্মবাদ খণ্ডন করে, নিবারণ করে এবং সেই অধার্মিক পরিষদকে আনন্দিত করে। সে কারণে সেই অধার্মিক পরিষদ উচ্চশব্দ-মহাশব্দ করতে থাকে যে ‘সত্যিই এই মহাশয় পণ্ডিত। সত্যিই ইনি পণ্ডিত বটে।’”</p>
<p><a class='sc' id='sc9'></a>এক্ষেত্রে ভিক্ষুগণ, কোনো কোনো জন স্বয়ং অধর্মত মতবাদ দ্বারা ধর্মত মতবাদকে খণ্ডন করে, নিবারণ করে এবং সেই অধার্মিক পরিষদকে আনন্দিত করে। সে কারণে সেই অধার্মিক পরিষদ উচ্চশব্দ-মহাশব্দ করতে থাকে যে ‘সত্যিই এই মহাশয় পণ্ডিত। সত্যিই ইনি পণ্ডিত বটে।’</p>
<p><a class='sc' id='sc10'></a>এক্ষেত্রে ভিক্ষুগণ, কোনো কোনো জন স্বয়ং অধর্মত মতবাদ দ্বারা ধর্মত মতবাদ এবং অধর্মত মতবাদ উভয় খণ্ডন করে, নিবারণ করে এবং সেই অধার্মিক পরিষদকে আনন্দিত করে। সে কারণে সেই অধার্মিক পরিষদ উচ্চশব্দ-মহাশব্দ করতে থাকে যে ‘সত্যিই এই মহাশয় পণ্ডিত। সত্যিই ইনি পণ্ডিত বটে।’</p>
<p><a class='sc' id='sc11'></a>তাই ভিক্ষুগণ, অধর্ম ও ধর্ম সম্বন্ধে জানা উচিত এবং অমঙ্গল ও মঙ্গল সম্বন্ধেও জানা কর্তব্য। অধর্ম-ধর্ম ও অমঙ্গল-মঙ্গল সম্পর্কে জ্ঞাত হয়ে যথাযথ ধর্ম ও যথাযথ মঙ্গলে প্রতিপন্ন হওয়া কর্তব্য।</p>
<p><a class='sc' id='sc12'></a>ভিক্ষুগণ, অধর্ম ও ধর্ম কিরূপ এবং অমঙ্গল ও মঙ্গল কিরূপ? ভিক্ষুগণ, মিথ্যাদৃষ্টি হচ্ছে অধর্ম আর সম্যক দৃষ্টি হচ্ছে ধর্ম। মিথ্যাদৃষ্টির প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল আর সম্যক দৃষ্টির প্রত্যয়ে যে বিবিধ কুশলধর্ম পূর্ণতা পায় তাই হচ্ছে মঙ্গল।</p>
<p><a class='sc' id='sc13'></a>ভিক্ষুগণ, মিথ্যা সংকল্প হচ্ছে অধর্ম আর সম্যক সংকল্প হচ্ছে ধর্ম। মিথ্যা সংকল্পের প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল আর সম্যক সংকল্পের প্রত্যয়ে যে বিবিধ কুশলধর্ম পূর্ণতা পায় তাই হচ্ছে মঙ্গল।</p>
<p><a class='sc' id='sc14'></a>ভিক্ষুগণ, মিথ্যাবাক্য হচ্ছে অধর্ম আর সম্যক বাক্য হচ্ছে ধর্ম। মিথ্যা বাক্যের প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল আর সম্যক বাক্যের প্রত্যয়ে যে বিবিধ কুশলধর্ম পূর্ণতা পায় তাই হচ্ছে মঙ্গল।</p>
<p><a class='sc' id='sc15'></a>ভিক্ষুগণ, মিথ্যাকর্ম হচ্ছে অধর্ম আর সম্যক কর্ম হচ্ছে ধর্ম। মিথ্যাকর্মের প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল আর সম্যক কর্মের প্রত্যয়ে যে বিবিধ কুশলধর্ম পূর্ণতা পায় তাই হচ্ছে মঙ্গল।</p>
<p><a class='sc' id='sc16'></a>ভিক্ষুগণ, মিথ্যা জীবিকা হচ্ছে অধর্ম আর সম্যক জীবিকা হচ্ছে ধর্ম। মিথ্যা জীবিকার প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল আর সম্যক জীবিকার প্রত্যয়ে যে বিবিধ কুশলধর্ম পূর্ণতা পায় তাই হচ্ছে মঙ্গল।</p>
<p><a class='sc' id='sc17'></a>ভিক্ষুগণ, মিথ্যা প্রচেষ্টা হচ্ছে অধর্ম আর সম্যক প্রচেষ্টা হচ্ছে ধর্ম। মিথ্যা প্রচেষ্টার প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল আর সম্যক প্রচেষ্টার প্রত্যয়ে যে বিবিধ কুশলধর্ম পূর্ণতা পায় তাই হচ্ছে মঙ্গল।</p>
<p><a class='sc' id='sc18'></a>ভিক্ষুগণ, মিথ্যা স্মৃতি হচ্ছে অধর্ম আর সম্যক স্মৃতি হচ্ছে ধর্ম। মিথ্যা স্মৃতির প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল আর সম্যক স্মৃতির প্রত্যয়ে যে বিবিধ কুশলধর্ম পূর্ণতা পায় তাই হচ্ছে মঙ্গল।</p>
<p><a class='sc' id='sc19'></a>ভিক্ষুগণ, মিথ্যা সমাধি হচ্ছে অধর্ম আর সম্যক সমাধি হচ্ছে ধর্ম। মিথ্যা সমাধির প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল আর সম্যক সমাধির প্রত্যয়ে যে বিবিধ কুশলধর্ম পূর্ণতা পায় তাই হচ্ছে মঙ্গল।</p>
<p><a class='sc' id='sc20'></a>ভিক্ষুগণ, মিথ্যাজ্ঞান হচ্ছে অধর্ম আর সম্যক জ্ঞান হচ্ছে ধর্ম। মিথ্যাজ্ঞানের প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল আর সম্যক জ্ঞানের প্রত্যয়ে যে বিবিধ কুশলধর্ম পূর্ণতা পায় তাই হচ্ছে মঙ্গল।</p>
<p><a class='sc' id='sc21'></a>ভিক্ষুগণ, মিথ্যা বিমুক্তি হচ্ছে অধর্ম আর সম্যক বিমুক্তি হচ্ছে ধর্ম। মিথ্যা বিমুক্তির প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল আর সম্যক বিমুক্তির প্রত্যয়ে যে বিবিধ কুশলধর্ম পূর্ণতা পায় তাই হচ্ছে মঙ্গল।</p>
<p><a class='sc' id='sc22'></a>এই প্রত্যয়েই তাই বলা হয়েছে : ‘ভিক্ষুগণ, অধর্ম ও ধর্ম সম্বন্ধে জ্ঞাতব্য, আবার অমঙ্গল ও মঙ্গল সম্পর্কে ও জ্ঞাতব্য। অধর্ম-ধর্ম ও অমঙ্গল-মঙ্গল সম্পর্কে জ্ঞাত হয়ে যথাযথ ধর্ম ও যথাযথ মঙ্গলে প্রতিপন্ন হওয়া কর্তব্য।’ চতুর্থ সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
