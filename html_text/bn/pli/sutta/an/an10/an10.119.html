<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.119' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>পচ্চোরোহণী বা যজ্ঞাগ্নি বর্গ</li>
</ul>
<h1 class='sutta'>১০.১১৯. প্রথম যজ্ঞাগ্নি সূত্র</h1>
</header>
<p><a class='sc' id='sc1'></a>সেই সময়ে জানুশ্রোণি ব্রা‏হ্মণ কোনো এক উপোসথ দিবসে মস্তক ধুয়ে নতুন ক্ষৌমবস্ত্র পরিধান করে কুশতৃণ হাতে নিয়ে ভগবানের অনতিদূরে দাঁড়িয়ে রইলেন। ভগবান ধৌত মস্তক ও নতুন ক্ষৌমবস্ত্র পরিহিত জানুশ্রোণি ব্রা‏‏হ্মণকে হাতে কুশতৃণ নিয়ে দাঁড়িয়ে থাকতে দেখলেন। তা দেখে জানুশ্রোণি ব্রা‏‏হ্মণকে এরূপ বললেন :</p>
<p><a class='sc' id='sc2'></a>“হে ব্রা‏হ্মণ, উপোসথ দিনে মস্তক ধুয়ে নতুন বস্ত্র পড়ে আছেন। হাতে কুশ তৃণ নিয়ে একপাশে দাঁড়িয়ে আছেন। ব্যাপার কী? ব্রা‏হ্মণকুলে আজ কি বিশেষ দিন নাকি?”</p>
<blockquote class='gatha'>
<p><a class='sc' id='sc3'></a>“মাননীয় গৌতম, আজ ব্রা‏হ্মণকুলে পচ্চোরোহণী বা যজ্ঞাগ্নি অনুষ্ঠান।”<br>
“ব্রা‏হ্মণ, ব্রা‏‏হ্মণদের যজ্ঞাগ্নি অনুষ্ঠান কেমন?”</p>
</blockquote>
<p><a class='sc' id='sc4'></a>“মাননীয় গৌতম, এক্ষেত্রে ব্রা‏হ্মণেরা উপোসথ দিনে মস্তক ধুয়ে নতুন ক্ষৌম বস্ত্র পরিধান করেন। এদিন ভেজা গোবর দিয়ে ঘর লেপন করে সবুজ কুশতৃণ ছড়িয়ে দেয় এবং গৃহসীমানা ও অগ্নিশালার মধ্যবর্তী স্থানে শয্যা রচনা করেন। অতঃপর সেই রাত্রিতে তিনবার উঠে অঞ্জলিবদ্ধ হয়ে এভাবে অগ্নি পূজা করেন, ‘আমরা আপনার জন্য যজ্ঞ করছি, আমরা আপনার জন্য যজ্ঞ করছি।’ এরূপ বলে বহু ঘি, তেল, মাখন অগ্নিতে আহুতি দেন। রাত্রির অবসানে তারা প্রণীত খাদ্য-ভোজ্য দানে ব্রা‏হ্মণদের পরিতৃপ্ত করেন। মাননীয় গৌতম, এরূপেই ব্রা‏হ্মণদের যজ্ঞাগ্নি সম্পাদিত হয়”</p>
<p><a class='sc' id='sc5'></a>“ব্রা‏হ্মণ, ব্রা‏‏হ্মণদের যজ্ঞাগ্নি এক রকম আর আর্যবিনয়ে বা নিয়মে যজ্ঞাগ্নি আরেক রকম।”</p>
<p><a class='sc' id='sc6'></a>“মাননীয় গৌতম, আর্যবিনয়ে যজ্ঞাগ্নি কিরূপ? মাননীয় গৌতম, সত্যিই তা উত্তম হয় যদি আমাকে আর্যনিয়মে যজ্ঞাগ্নি সম্বন্ধে ধর্মদেশনা করেন।” “তাহলে ব্রা‏‏হ্মণ শ্রবণ করুন, উত্তমরূপে মনোযোগ দিন। আমি ভাষণ করছি।” “হ্যাঁ মাননীয়” বলে জানুশ্রোণি ব্রা‏‏হ্মণ ভগবানকে প্রত্যুত্তর দিলে ভগবান এরূপ বলতে লাগলেন :</p>
<p><a class='sc' id='sc7'></a>“হে ব্রা‏হ্মণ, এক্ষেত্রে একজন আর্যশ্রাবক এরূপে গভীরভাবে চিন্তা করে ‘মিথ্যাদৃষ্টির দরুন ইহ ও পর উভয় লোকেই পাপ বা খারাপ বিপাক পেতে হয়’। সে এরূপ চিন্তা করে মিথ্যাদৃষ্টি ত্যাগ করে এবং মিথ্যাদৃষ্টি হতে নেমে আসে।</p>
<p><a class='sc' id='sc8'></a>পুনশ্চ, এক্ষেত্রে একজন আর্যশ্রাবক এরূপে গভীরভাবে চিন্তা করে, ‘মিথ্যা সংকল্পের দরুন ইহ ও পর উভয় লোকেই পাপ বা খারাপ বিপাক পেতে হয়’। সে এরূপ চিন্তা করে মিথ্যা সংকল্প ত্যাগ করে এবং মিথ্যা সংকল্প হতে নেমে আসে।</p>
<p><a class='sc' id='sc9'></a>পুনরায়, এক্ষেত্রে একজন আর্যশ্রাবক এরূপে গভীরভাবে চিন্তা করে, ‘মিথ্যাবাক্যের দরুন ইহ ও পর উভয় লোকেই পাপ বা খারাপ বিপাক পেতে হয়’। সে এরূপ চিন্তা করে মিথ্যাবাক্য ত্যাগ করে এবং মিথ্যাবাক্য হতে নেমে আসে।</p>
<p><a class='sc' id='sc10'></a>এক্ষেত্রে একজন আর্যশ্রাবক এরূপে গভীরভাবে চিন্তা করে, ‘মিথ্যাকর্মের দরুন ইহ ও পর উভয় লোকেই পাপ বা খারাপ বিপাক পেতে হয়’। সে এরূপ চিন্তা করে মিথ্যাকর্ম ত্যাগ করে এবং মিথ্যাকর্ম হতে নেমে আসে।</p>
<p><a class='sc' id='sc11'></a>পুনশ্চ, এক্ষেত্রে একজন আর্যশ্রাবক এরূপে গভীরভাবে চিন্তা করে, ‘মিথ্যা জীবিকার দরুন ইহ ও পর উভয় লোকেই পাপ বা খারাপ বিপাক পেতে হয়’। সে এরূপ চিন্তা করে মিথ্যা জীবিকা ত্যাগ করে এবং মিথ্যা জীবিকা হতে নেমে আসে।</p>
<p><a class='sc' id='sc12'></a>পুনঃ এক্ষেত্রে একজন আর্যশ্রাবক এরূপে গভীরভাবে চিন্তা করে, ‘মিথ্যা প্রচেষ্টার দরুন ইহ ও পর উভয় লোকেই পাপ বা খারাপ বিপাক পেতে হয়’। সে এরূপ চিন্তা করে মিথ্যা প্রচেষ্টা ত্যাগ করে এবং মিথ্যা প্রচেষ্টা হতে নেমে আসে।</p>
<p><a class='sc' id='sc13'></a>এক্ষেত্রে একজন আর্যশ্রাবক এরূপে গভীরভাবে চিন্তা করে, ‘মিথ্যা স্মৃতির দরুন ইহ ও পর উভয় লোকেই পাপ বা খারাপ বিপাক পেতে হয়’। সে এরূপ চিন্তা করে মিথ্যা স্মৃতি ত্যাগ করে এবং মিথ্যা স্মৃতি হতে নেমে আসে।</p>
<p><a class='sc' id='sc14'></a>পুনশ্চ, এক্ষেত্রে একজন আর্যশ্রাবক এরূপে গভীরভাবে চিন্তা করে, ‘মিথ্যা সমাধির দরুন ইহ ও পর উভয় লোকেই পাপ বা খারাপ বিপাক পেতে হয়’। সে এরূপ চিন্তা করে মিথ্যা সমাধি ত্যাগ করে এবং মিথ্যা সমাধি হতে নেমে আসে।</p>
<p><a class='sc' id='sc15'></a>পুনঃ এক্ষেত্রে একজন আর্যশ্রাবক এরূপে গভীরভাবে চিন্তা করে, ‘মিথ্যাজ্ঞানের দরুন ইহ ও পর উভয় লোকেই পাপ বা খারাপ বিপাক পেতে হয়’। সে এরূপ চিন্তা করে মিথ্যাজ্ঞান ত্যাগ করে এবং মিথ্যাজ্ঞান হতে নেমে আসে।</p>
<p><a class='sc' id='sc16'></a>এক্ষেত্রে একজন আর্যশ্রাবক এরূপে গভীরভাবে চিন্তা করে, ‘মিথ্যা বিমুক্তির দরুন ইহ ও পর উভয় লোকেই পাপ বা খারাপ বিপাক পেতে হয়’। সে এরূপ চিন্তা করে মিথ্যা বিমুক্তি ত্যাগ করে এবং মিথ্যা বিমুক্তি হতে নেমে আসে।</p>
<p><a class='sc' id='sc17'></a>ব্রা‏হ্মণ, ইহাই হচ্ছে আর্যবিনয়ে যজ্ঞাগ্নি।”</p>
<p><a class='sc' id='sc18'></a>“মাননীয় গৌতম, সত্যিই ব্রা‏হ্মণদের যজ্ঞানুষ্ঠান এক আর আর্যবিনয়ে যজ্ঞানুষ্ঠান আরেক। মাননীয় গৌতম, এই আর্যবিনয়ে যজ্ঞানুষ্ঠানের তুলনায় ব্রা‏‏হ্মণদের যজ্ঞানুষ্ঠান ষোল ভাগের একভাগও পুরোয় না।”</p>
<p><a class='sc' id='sc19'></a>অদ্ভূত মাননীয় গৌতম, সত্যিই চমৎকার, যেমন কেউ অধোমুখীকে ঊর্ধ্বমুখী করে, আবৃতকে অনাবৃত করে, পথভ্রষ্টকে পথপ্রদর্শন কিংবা অন্ধকারে তৈলদীপ ধারণ করলে যেমন চক্ষুষ্মানেরা দেখতে পায়, ঠিক তদ্রূপ, মাননীয় গৌতম কর্তৃক বিবিধভাবে ধর্ম প্রকাশিত হলো। আজ হতে আমি বুদ্ধ, ধর্ম ও সংঘের শরণ নিচ্ছি। মাননীয় গৌতম, আজ হতে আমায় শরণাগত উপাসকরূপে অবধারণ করুন।” সপ্তম সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
