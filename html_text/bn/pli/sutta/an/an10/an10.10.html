<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.10' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>আনিশংস বর্গ</li>
</ul>
<h1 class='sutta'>১০.১০. বিদ্যা সূত্র</h1>
</header>
<p><a class='sc' id='sc1'></a>“হে ভিক্ষুগণ, কোনো কোনো ভিক্ষু শ্রদ্ধাবান কিন্তু শীলবান নয়; সুতরাং সেক্ষেত্রে সে পরিপূর্ণ নয়। তাই তার সেই অঙ্গ অবশ্যই পরিপূর্ণ করতে হবে। যখন ভিক্ষু শ্রদ্ধাবান ও শীলবান হয় তখন সে সেক্ষেত্রে পরিপূর্ণ হয়।</p>
<p><a class='sc' id='sc2'></a>ভিক্ষুগণ, কোনো কোনো ভিক্ষু শ্রদ্ধাবান, শীলবান কিন্তু বহুশ্রুত নয়; সুতরাং সেক্ষেত্রে সে পরিপূর্ণ নয়। তাই তার সেই অঙ্গ অবশ্যই পরিপূর্ণ করতে হবে। তাকে ভাবতে হবে : ‘কিরূপে আমি শ্রদ্ধাবান, শীলবান ও বহুশ্রুত হবো?’ ভিক্ষুগণ, যখন ভিক্ষু শ্রদ্ধাবান, শীলবান ও বহুশ্রুত হয় তখন সেক্ষেত্রে সে পরিপূর্ণ হয়।</p>
<p><a class='sc' id='sc3'></a>ভিক্ষুগণ, কোনো কোনো ভিক্ষু শ্রদ্ধাবান, শীলবান, বহুশ্রুত কিন্তু ধর্মকথিক নয়; সুতরাং সেক্ষেত্রে সে পরিপূর্ণ নয়। তাই তার সেই অঙ্গ অবশ্যই পরিপূর্ণ করতে হবে। তাকে ভাবতে হবে : ‘কিরূপে আমি শ্রদ্ধাবান, শীলবান, বহুশ্রুত এবং ধর্মকথিক হবো?’ ভিক্ষুগণ, যখন ভিক্ষু শ্রদ্ধাবান, শীলবান, বহুশ্রুত এবং ধর্মকথিক হয় তখন সেক্ষেত্রে সে পরিপূর্ণ হয়।</p>
<p><a class='sc' id='sc4'></a>ভিক্ষুগণ, কোনো ভিক্ষু শ্রদ্ধাবান, শীলবান, বহুশ্রুত, ধর্মকথিক কিন্তু পরিষদে গমনকারী নয়; সুতরাং সেক্ষেত্রে সে পরিপূর্ণ নয়। তাই তার সেই অঙ্গ অবশ্যই পরিপূর্ণ করতে হবে। তাকে ভাবতে হবে : ‘কিরূপে আমি শ্রদ্ধাবান, শীলবান, বহুশ্রুত, ধর্মকথিক এবং পরিষদে গমনকারী হবো?’ ভিক্ষুগণ, যখন ভিক্ষু শ্রদ্ধাবান, শীলবান, বহুশ্রুত, ধর্মকথিক এবং পরিষদে গমনকারী হয় তখন সেক্ষেত্রে সে পরিপূর্ণ হয়।</p>
<p><a class='sc' id='sc5'></a>ভিক্ষুগণ, কোনো কোনো ভিক্ষু শ্রদ্ধাবান, শীলবান, বহুশ্রুত, ধর্মকথিক, পরিষদে গমনকারী কিন্তু পরিষদের মধ্যে ধর্ম প্রকাশে অভিজ্ঞ নয়; সুতরাং সেক্ষেত্রে সে পরিপূর্ণ নয়। তাই তার সেই অঙ্গ অবশ্যই পরিপূর্ণ করতে হবে। তাকে ভাবতে হবে : ‘কিরূপে আমি শ্রদ্ধাবান, শীলবান, বহুশ্রুত, ধর্মকথিক, পরিষদে গমনকারী এবং পরিষদের মধ্যে ধর্ম প্রকাশে অভিজ্ঞ হবো?’ ভিক্ষুগণ, যখন ভিক্ষু শ্রদ্ধাবান, শীলবান, বহুশ্রুত, ধর্মকথিক, পরিষদে গমনকারী এবং পরিষদের মধ্যে ধর্ম প্রকাশে অভিজ্ঞ হয় তখন সে সেক্ষেত্রে পরিপূর্ণ হয়।</p>
<p><a class='sc' id='sc6'></a>ভিক্ষুগণ, কোনো কোনো ভিক্ষু শ্রদ্ধাবান, শীলবান, বহুশ্রুত, ধর্মকথিক, পরিষদে গমনকারী, পরিষদের মধ্যে ধর্ম প্রকাশে অভিজ্ঞ কিন্তু বিনয়ধর নহে; সুতরাং সেক্ষেত্রে সে পরিপূর্ণ নয়। তাই তার সেই অঙ্গ অবশ্যই পরিপূর্ণ করতে হবে। তাকে ভাবতে হবে : ‘কিরূপে আমি শ্রদ্ধাবান, শীলবান, বহুশ্রুত, ধর্মকথিক, পরিষদে গমনকারী, পরিষদের মধ্যে ধর্ম প্রকাশে অভিজ্ঞ এবং বিনয়ধর হবো?’ ভিক্ষুগণ, যখন ভিক্ষু শ্রদ্ধাবান, শীলবান, বহুশ্রুত, ধর্মকথিক, পরিষদে গমনকারী, পরিষদের মধ্যে ধর্ম প্রকাশে অভিজ্ঞ এবং বিনয়ধর হয় তখন সে সেক্ষেত্রে পরিপূর্ণ হয়।</p>
<p><a class='sc' id='sc7'></a>ভিক্ষুগণ, কোনো কোনো ভিক্ষু শ্রদ্ধাবান, শীলবান, বহুশ্রুত, ধর্মকথিক, পরিষদে গমনকারী, পরিষদের মধ্যে ধর্ম প্রকাশে অভিজ্ঞ, বিনয়ধর কিন্তু বহু প্রকারে বহুবিধ পূর্বজন্ম অনুস্মরণ করতে পারে না; যথা : ‘এক জন্ম, দুই জন্ম, তিন জন্ম, চার জন্ম, পাঁচ জন্ম, বিশ জন্ম, ত্রিশ জন্ম, চল্লিশ জন্ম, পঞ্চাশ জন্ম, শত জন্ম, সহস্র জন্ম, লক্ষ জন্ম, এমনকি বহু সংবর্ত কল্প, বহু বিবর্ত কল্প, বহু সংবর্ত-বিবর্ত কল্পে অমুক জন্মে আমার এই নাম, এই গোত্র, এই বর্ণ, এই আহার, এই ছিল সুখ-দুঃখ ভোগ, এই পরিমাণ আয়ু, সেখান হতে চ্যুত হয়ে এখানে জন্মগ্রহণ করেছি।’ এই প্রকারে আকার ও গতিসহ বহুবিধ পূর্বজন্ম অনুস্মরণ করতে সক্ষম নয়; সুতরাং সেক্ষেত্রে সে পরিপূর্ণ নয়। তাই তার সেই অঙ্গ অবশ্যই পরিপূর্ণ করতে হবে। তাকে ভাবতে হবে : ‘কিরূপে আমি শ্রদ্ধাবান, শীলবান, বহুশ্রুত, ধর্মকথিক, পরিষদে গমনকারী, পরিষদের মধ্যে ধর্ম প্রকাশে অভিজ্ঞ, বিনয়ধর এবং বহু প্রকারে বহুবিধ পূর্বজন্ম অনুস্মরণ করতে সক্ষম হবো?’ ভিক্ষুগণ, যখন ভিক্ষু শ্রদ্ধাবান, শীলবান, বহুশ্রুত, ধর্মকথিক, পরিষদে গমনকারী, পরিষদের মধ্যে ধর্ম প্রকাশে অভিজ্ঞ, বিনয়ধর এবং বহু প্রকারে বহুবিধ পূর্বজন্ম অনুস্মরণ করতে সক্ষম হয় তখন সে সেক্ষেত্রে পরিপূর্ণ হয়।</p>
<p><a class='sc' id='sc8'></a>ভিক্ষুগণ, কোনো কোনো ভিক্ষু শ্রদ্ধাবান, শীলবান, বহুশ্রুত, ধর্মকথিক, পরিষদে গমনকারী, পরিষদের মধ্যে ধর্ম প্রকাশে অভিজ্ঞ, বিনয়ধর এবং বহু প্রকারে বহুবিধ পূর্বজন্ম অনুস্মরণ করতে পারে কিন্তু বিশুদ্ধ লোকাতীত দিব্যচক্ষু দ্বারা অপর জীবদের যারা চ্যুত হচ্ছে, পুনরায় উৎপন্ন হচ্ছে, কর্মানুসারে গতিপ্রাপ্ত, হীন-উৎকৃষ্ট, সুবর্ণ-দুর্বর্ণ, সুগত-দুর্গত, জীবদের দেখতে পায় না, সে এরূপ জানতে পারে না যে এই সকল জীব কায়-বাক ও মনোদুশ্চরিত্র সমন্বিত, আর্যগণের নিন্দুক, মিথ্যাদৃষ্টিসম্পন্ন, মিথ্যাদৃষ্টিজাত কর্ম সম্পাদন করার ফলে দেহান্তে বিনিপাত নরকে উৎপন্ন হয়েছে; পক্ষান্তরে, এই সকল জীব কায়-বাক্য ও মনোসুচরিত্র সমন্বিত, আর্যগণের অনিন্দুক, সম্যক দৃষ্টিসম্পন্ন, সম্যক দৃষ্টিজাত কর্ম সম্পাদন করার ফলে দেহান্তে সুগতি-স্বর্গলোকে উৎপন্ন হয়েছে। এরূপে যারা চ্যুত হয়ে পুনরায় উৎপন্ন হচ্ছে, স্ব-স্ব কর্মানুসারে গতিপ্রাপ্ত, হীনোৎকৃষ্ট, সুবর্ণ-দুর্বর্ণ, সুগত-দুর্গত, তাদের বিশুদ্ধ লোকাতীত দিব্যচক্ষু দ্বারা দেখে প্রকৃষ্টরূপে জ্ঞাত হতে সক্ষম হয় না; সুতরাং সেক্ষেত্রে সে পরিপূর্ণ নয়। তাই তার সেই অঙ্গ অবশ্যই পরিপূর্ণ করতে হবে। তাকে ভাবতে হবে : ‘কিরূপে আমি শ্রদ্ধাবান, শীলবান, বহুশ্রুত, ধর্মকথিক, পরিষদে গমনকারী, পরিষদের মধ্যে ধর্ম প্রকাশে অভিজ্ঞ, বিনয়ধর, বহু প্রকারে বহুবিধ পূর্বজন্ম অনুস্মরণ করতে সক্ষম হব এবং বিশুদ্ধ লোকাতীত দিব্যচক্ষু দ্বারা অপর জীবদের যারা চ্যুত হচ্ছে, পুনরায় উৎপন্ন হচ্ছে, কর্মানুসারে গতিপ্রাপ্ত, হীন-উৎকৃষ্ট, সুবর্ণ-দুর্বর্ণ, সুগত-দুর্গত, সেরূপ জীবদের দেখে এরূপ জানতে পারবো যে এই সকল জীব কায়-বাক ও মনোদুশ্চরিত্র সমন্বিত, আর্যগণের নিন্দুক, মিথ্যাদৃষ্টিসম্পন্ন, মিথ্যাদৃষ্টিজাত কর্ম সম্পাদন করার ফলে দেহান্তে বিনিপাত নরকে উৎপন্ন হয়েছে; পক্ষান্তরে, এই সকল জীব কায়-বাক্য ও মনোসুচরিত্র সমন্বিত, আর্যগণের অনিন্দুক, সম্যক দৃষ্টিসম্পন্ন, সম্যক দৃষ্টিজাত কর্ম সম্পাদন করার ফলে দেহান্তে সুগতি-স্বর্গলোকে উৎপন্ন হয়েছে। এরূপে যারা চ্যুত হয়ে পুনরায় উৎপন্ন হচ্ছে, স্ব-স্ব কর্মানুসারে গতিপ্রাপ্ত, হীনোৎকৃষ্ট, সুবর্ণ-দুর্বর্ণ, সুগত-দুর্গত, তাদের বিশুদ্ধ লোকাতীত দিব্যচক্ষু দ্বারা দেখে প্রকৃষ্টরূপে জ্ঞাত হতে সক্ষম হবো?’ ভিক্ষুগণ, যখন ভিক্ষু শ্রদ্ধাবান, শীলবান, বহুশ্রুত, ধর্মকথিক, পরিষদে গমনকারী, পরিষদের মধ্যে ধর্ম প্রকাশে অভিজ্ঞ, বিনয়ধর, বহু প্রকারে বহুবিধ পূর্বজন্ম অনুস্মরণ করতে সক্ষম হয় এবং বিশুদ্ধ লোকাতীত দিব্যচক্ষু দ্বারা অপর জীবদের যারা চ্যুত হচ্ছে, পুনরায় উৎপন্ন হচ্ছে, কর্মানুসারে গতিপ্রাপ্ত, হীন-উৎকৃষ্ট, সুবর্ণ-দুর্বর্ণ, সুগত-দুর্গত, সেরূপ জীবদের দেখে এরূপ জানতে পারে যে এই সকল জীব কায়-বাক ও মনোদুশ্চরিত্র সমন্বিত, আর্যগণের নিন্দুক, মিথ্যাদৃষ্টিসম্পন্ন, মিথ্যাদৃষ্টিজাত কর্ম সম্পাদন করার ফলে দেহান্তে বিনিপাত নরকে উৎপন্ন হয়েছে; পক্ষান্তরে, এই সকল জীব কায়-বাক্য ও মনোসুচরিত্র সমন্বিত, আর্যগণের অনিন্দুক, সম্যক দৃষ্টিসম্পন্ন, সম্যক দৃষ্টিজাত কর্ম সম্পাদন করার ফলে দেহান্তে সুগতি-স্বর্গলোকে উৎপন্ন হয়েছে। এরূপে যারা চ্যুত হয়ে পুনরায় উৎপন্ন হচ্ছে, স্ব-স্ব কর্মানুসারে গতিপ্রাপ্ত, হীনোৎকৃষ্ট, সুবর্ণ-দুর্বর্ণ, সুগত-দুর্গত, তাদের বিশুদ্ধ লোকাতীত দিব্যচক্ষু দ্বারা দেখে প্রকৃষ্টরূপে জ্ঞাত হতে সক্ষম হয় তখন সে সেক্ষেত্রে পরিপূর্ণ হয়।</p>
<p><a class='sc' id='sc9'></a>ভিক্ষুগণ, কোনো কোনো ভিক্ষু শ্রদ্ধাবান, শীলবান, বহুশ্রুত, ধর্মকথিক, পরিষদে গমনকারী, পরিষদের মধ্যে ধর্ম প্রকাশে অভিজ্ঞ, বিনয়ধর, বহু প্রকারে বহুবিধ পূর্বজন্ম অনুস্মরণ করতে পারে এবং বিশুদ্ধ লোকাতীত দিব্যচক্ষু দ্বারা অপর জীবদের যারা চ্যুত হচ্ছে, পুনরায় উৎপন্ন হচ্ছে, কর্মানুসারে গতিপ্রাপ্ত, হীন-উৎকৃষ্ট, সুবর্ণ-দুর্বর্ণ, সুগত-দুর্গত, সেরূপ জীবদের দেখতে পায় না, সে এরূপ জানতে পারে না যে এই সকল জীব কায়-বাক ও মনোদুশ্চরিত্র সমন্বিত, আর্যগণের নিন্দুক, মিথ্যাদৃষ্টিসম্পন্ন, মিথ্যাদৃষ্টিজাত কর্ম সম্পাদন করার ফলে দেহান্তে বিনিপাত নরকে উৎপন্ন হয়েছে; পক্ষান্তরে, এই সকল জীব কায়-বাক্য ও মনোসুচরিত্র সমন্বিত, আর্যগণের অনিন্দুক, সম্যক দৃষ্টিসম্পন্ন, সম্যক দৃষ্টিজাত কর্ম সম্পাদন করার ফলে দেহান্তে সুগতি-স্বর্গলোকে উৎপন্ন হয়েছে। এরূপে যারা চ্যুত হয়ে পুনরায় উৎপন্ন হচ্ছে, স্ব-স্ব কর্মানুসারে গতিপ্রাপ্ত, হীনোৎকৃষ্ট, সুবর্ণ-দুর্বর্ণ, সুগত-দুর্গত, তাদের বিশুদ্ধ লোকাতীত দিব্যচক্ষু দ্বারা দেখে প্রকৃষ্টরূপে জ্ঞাত হতে সক্ষম হয় কিন্তু সে ইহজীবনে আসবক্ষয়ে অনাসব এবং স্বয়ং অভিজ্ঞা দ্বারা চিত্তবিমুক্তি ও প্রজ্ঞাবিমুক্তি প্রত্যক্ষ করে ও লাভ করে অবস্থান করে না; সুতরাং সেক্ষেত্রে সে পরিপূর্ণ নয়। তাই তার সেই অঙ্গ অবশ্যই পরিপূর্ণ করতে হবে। তাকে ভাবতে হবে : ‘কিরূপে আমি শ্রদ্ধাবান, শীলবান, বহুশ্রুত, ধর্মকথিক, পরিষদে গমনকারী, পরিষদের মধ্যে ধর্ম প্রকাশে অভিজ্ঞ, বিনয়ধর, বহু প্রকারে বহুবিধ পূর্বজন্ম অনুস্মরণ করতে সক্ষম হব এবং বিশুদ্ধ লোকাতীত দিব্যচক্ষু দ্বারা অপর জীবদের যারা চ্যুত হচ্ছে, পুনরায় উৎপন্ন হচ্ছে, কর্মানুসারে গতিপ্রাপ্ত, হীন-উৎকৃষ্ট, সুবর্ণ-দুর্বর্ণ, সুগত-দুর্গত, সেরূপ জীবদের দেখে এরূপ জানতে পারবো যে এই সকল জীব কায়-বাক ও মনোদুশ্চরিত্র সমন্বিত, আর্যগণের নিন্দুক, মিথ্যাদৃষ্টিসম্পন্ন, মিথ্যাদৃষ্টিজাত কর্ম সম্পাদন করার ফলে দেহান্তে বিনিপাত নরকে উৎপন্ন হয়েছে; পক্ষান্তরে, এই সকল জীব কায়-বাক্য ও মনোসুচরিত্র সমন্বিত, আর্যগণের অনিন্দুক, সম্যক দৃষ্টিসম্পন্ন, সম্যক দৃষ্টিজাত কর্ম সম্পাদন করার ফলে দেহান্তে সুগতি-স্বর্গলোকে উৎপন্ন হয়েছে। এরূপে যারা চ্যুত হয়ে পুনরায় উৎপন্ন হচ্ছে, স্ব-স্ব কর্মানুসারে গতিপ্রাপ্ত, হীনোৎকৃষ্ট, সুবর্ণ-দুর্বর্ণ, সুগত-দুর্গত, তাদের বিশুদ্ধ লোকাতীত দিব্যচক্ষু দ্বারা দেখে প্রকৃষ্টরূপে জ্ঞাত হতে সক্ষম হবো এবং ইহজীবনে আসবক্ষয়ে অনাসব এবং স্বয়ং অভিজ্ঞা দ্বারা চিত্তবিমুক্তি ও প্রজ্ঞাবিমুক্তি প্রত্যক্ষ করে ও লাভ করে অবস্থান করব?’ ভিক্ষুগণ, যখন ভিক্ষু শ্রদ্ধাবান, শীলবান, বহুশ্রুত, ধর্মকথিক, পরিষদে গমনকারী, পরিষদের মধ্যে ধর্ম প্রকাশে অভিজ্ঞ, বিনয়ধর, বহু প্রকারে বহুবিধ পূর্বজন্ম অনুস্মরণ করতে সক্ষম হয় এবং বিশুদ্ধ লোকাতীত দিব্যচক্ষু দ্বারা অপর জীবদের যারা চ্যুত হচ্ছে, পুনরায় উৎপন্ন হচ্ছে, কর্মানুসারে গতিপ্রাপ্ত, হীন-উৎকৃষ্ট, সুবর্ণ-দুর্বর্ণ, সুগত-দুর্গত, সেরূপ জীবদের দেখে এরূপ জানতে পারে যে এই সকল জীব কায়-বাক ও মনোদুশ্চরিত্র সমন্বিত, আর্যগণের নিন্দুক, মিথ্যাদৃষ্টিসম্পন্ন, মিথ্যাদৃষ্টিজাত কর্ম সম্পাদন করার ফলে দেহান্তে বিনিপাত নরকে উৎপন্ন হয়েছে; পক্ষান্তরে, এই সকল জীব কায়-বাক্য ও মনোসুচরিত্র সমন্বিত, আর্যগণের অনিন্দুক, সম্যক দৃষ্টিসম্পন্ন, সম্যক দৃষ্টিজাত কর্ম সম্পাদন করার ফলে দেহান্তে সুগতি-স্বর্গলোকে উৎপন্ন হয়েছে। এরূপে যারা চ্যুত হয়ে পুনরায় উৎপন্ন হচ্ছে, স্ব-স্ব কর্মানুসারে গতিপ্রাপ্ত, হীনোৎকৃষ্ট, সুবর্ণ-দুর্বর্ণ, সুগত-দুর্গত, তাদের বিশুদ্ধ লোকাতীত দিব্যচক্ষু দ্বারা দেখে প্রকৃষ্টরূপে জ্ঞাত হতে সক্ষম হয় এবং ইহজীবনে আসবক্ষয়ে অনাসব এবং স্বয়ং অভিজ্ঞা দ্বারা চিত্তবিমুক্তি ও প্রজ্ঞাবিমুক্তি প্রত্যক্ষ করে ও লাভ করে অবস্থান করে তখন সে সেক্ষেত্রে পরিপূর্ণ হয়।</p>
<p><a class='sc' id='sc10'></a>ভিক্ষুগণ, এই দশটি গুণধর্মসমন্বিত ভিক্ষুর সকল অঙ্গ পরিপূর্ণ হয় এবং সকলের নিকট প্রসাদনীয় হয়।” দশম সূত্র।</p>
<p class='end'><a class='sc' id='sc11'></a>আনিশংস বর্গ সমাপ্ত।</p>
<p class='uddana'>তস্সুদ্দানং/সূত্রসূচি</p>
<blockquote class='uddanagatha'>
<p><a class='sc' id='sc12'></a>কিমত্থিয়, চেতনা, ত্রিবিধ উপনিসা,<br>
সমাধি, সারিপুত্র, একই অঙ্গে গাথা;<br>
ধ্যান, শান্ত, বিদ্যা তথা হলো উল্লেখিত,<br>
আনিশংস বর্গ দশে হলো গ্রথিত॥</p>
</blockquote>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
