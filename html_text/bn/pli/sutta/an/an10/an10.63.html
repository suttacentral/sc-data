<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.63' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>যমক বর্গ</li>
</ul>
<h1 class='sutta'>১০.৬৩. পূর্ণাঙ্গতা সূত্র</h1>
</header>
<p><a class='sc' id='sc1'></a>“হে ভিক্ষুগণ, যারা আমার প্রতি পূর্ণ-বিশ্বাস লাভ করেছে তারা সকলেই দৃষ্টিসম্পন্ন। সেই দৃষ্টিসম্পন্নদের ইহজগতেই পাঁচটি বিষয়ে পূর্ণাঙ্গতা লাভ হয় এবং ইহলোক ত্যাগে অপর পাঁচটি বিষয়ের পূর্ণাঙ্গতা অর্জিত হয়।</p>
<p><a class='sc' id='sc2'></a>ইহজগতেই যে পাঁচটি বিষয়ে পূর্ণাঙ্গতা লাভ হয় তা কী কী?</p>
<p><a class='sc' id='sc3'></a>যথা : সে সাতবার মাত্র জন্ম ধারণ করে, কোলংকোল, একবীজি, সকৃদাগামী এবং ইহজন্মেই অর্হত্ত্বফল প্রাপ্ত হয়। এই পাঁচ প্রকার হচ্ছে ইহলোকে লব্ধ পূর্ণাঙ্গতা।</p>
<p><a class='sc' id='sc4'></a>ইহলোক ত্যাগে অপর যে পাঁচটি বিষয়ের পূর্ণাঙ্গতা তার অর্জিত হয় তা কী কী?</p>
<p><a class='sc' id='sc5'></a>যথা : অন্তরা-পরিনির্বাণলাভী, উপহচ্চ পরিনির্বাণলাভী, অসংস্কার পরিনির্বাণলাভী, সসংস্কার পরিনির্বাণলাভী এবং অকনিষ্ঠগামী ঊর্ধ্বস্রোতা। এই পাঁচ প্রকার হচ্ছে ইহলোক ত্যাগে লব্ধ পূর্ণাঙ্গতা।</p>
<p><a class='sc' id='sc6'></a>ভিক্ষুগণ, যারা আমার প্রতি পূর্ণ-বিশ্বাস লাভ করেছে তারা সকলেই দৃষ্টিসম্পন্ন। সেই দৃষ্টিসম্পন্নদের ইহজগতেই পাঁচটি বিষয়ে পূর্ণাঙ্গতা লাভ হয় এবং ইহলোক ত্যাগে অপর পাঁচটি বিষয়ের পূর্ণাঙ্গতা অর্জিত হয়।” তৃতীয় সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
