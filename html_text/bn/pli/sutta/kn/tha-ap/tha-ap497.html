<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap497' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৫০. কিংকণিপুষ্প বর্গ</li>
</ul>
<h1>৫. উপার্ধবস্ত্রদায়ক স্থবির অপদান</h1>
</header>
<p><a class='bk' id='bk31'></a> সেই সময় পদুমুত্তর ভগবানের সুজাত নামক এক শ্রাবক পাংশুকূলবস্ত্র খুঁজতে খুঁজতে আবর্জনাস্তূপে ঘোরাফেরা করছিলেন।</p>
<p><a class='bk' id='bk32'></a> তখন আমি হংসবতী নগরে এক ভৃত্য ছিলাম। পরের কাজ করেই আমি জীবিকা নির্বাহ করতাম। আমি বুদ্ধশ্রাবক সুজাতকে অর্ধেক কাপড় দান করে নতশিরে বন্দনা করেছিলাম।</p>
<p><a class='bk' id='bk33'></a> সেই সুকৃত কর্মের ফলে ও প্রার্থনাবলে মনুষ্যদেহ ত্যাগ করে আমি তাবতিংস দেবলোকে জন্ম নিয়েছিলাম।</p>
<p><a class='bk' id='bk34'></a> আমি তেত্রিশবার দেবেন্দ্র হয়ে দেবরাজত্ব করেছিলাম এবং সাতাত্তরবার চক্রবর্তী রাজা হয়েছিলাম।</p>
<p><a class='bk' id='bk35'></a> আর প্রাদেসিক রাজা তো অসংখ্যবার হয়েছিলাম। অর্ধেক মাত্র কাপড় দানের ফলে আমি অকুতোভয়ী হয়ে আমোদিত হতাম।</p>
<p><a class='bk' id='bk36'></a> আজ আমি চাইলেই কাননসহ সমগ্র পর্বতকেও ক্ষৌমবস্ত্রে ঢেকে দিতে পারি। এটি আমার অর্ধেক বস্ত্র দানেরই ফল।</p>
<p><a class='bk' id='bk37'></a> আজ থেকে লক্ষকল্প আগে আমি যেই কর্ম করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার অর্ধেক বস্ত্র দানেরই ফল।</p>
<p><a class='bk' id='bk38'></a> আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class='bk' id='bk39'></a> বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='bk' id='bk40'></a> চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান উপার্ধবস্ত্রদায়ক স্থবির এই গাথাগুলো ভাষণ করেছিলেন।</p>
<p class='endsutta'>[উপার্ধবস্ত্রদায়ক স্থবির অপদান পঞ্চম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
