<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap153' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>১৬. বন্ধুজীবক বর্গ</li>
</ul>
<h1>১. বন্ধুজীবক স্থবির অপদান</h1>
</header>
<p><a class='bk' id='bk1-2'></a>চাঁদের ন্যায় স্নিগ্ধ, বিমল, শুদ্ধ বিপ্রসন্ন, অনাবিল, নন্দীভব পরিক্ষীণ, সংসারে সমস্ত তৃষ্ণা-উত্তীর্ণ সিখী ভগবান ত্রিতাপদগ্ধ বহু জনতাকে নির্বাপনকারী, গভীর বনে ধ্যানরত, একাগ্রচিত্ত ও সমাহিত চিত্ত।</p>
<p><a class='bk' id='bk3'></a>আমি সেই বন্ধুজীবক পুষ্পগুলো সুন্দর করে মালা গেঁথে লোকবন্ধু সিখী বুদ্ধকে দান করেছিলাম।</p>
<p><a class='bk' id='bk4'></a>আজ থেকে একত্রিশ কল্প আগে আমি যেই কর্ম করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার বুদ্ধপূজার ফল।</p>
<p><a class='bk' id='bk5'></a>আজ থেকে সাত কল্প আগে আমি সমন্তচক্ষু নামক নরেন্দ্র মহাযশস্বী, মহাপরাক্রমশালী চক্রবর্তী রাজা হয়েছিলাম।</p>
<p><a class='bk' id='bk6'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান বন্ধুজীবক স্থবির এই গাথাগুলো ভাষণ করেছিলেন।</p>
<p class='endsutta'>[বন্ধুজীবক স্থবির অপদান প্রথম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
