<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap343' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৩৫. একপদুমীয় বর্গ</li>
</ul>
<h1>১. একপদুমীয় স্থবির অপদান</h1>
</header>
<p><a class='bk' id='bk1'></a>সর্ববিধ ধর্মে পারদর্শী জিন পদুমুত্তর বুদ্ধ ভবভবান্তরে ধর্মকে সহজবোধ্য উপায়ে ব্যাখ্যা করে বহু সত্ত্বকে সংসারস্রোত পার করে দিয়েছিলেন।</p>
<p><a class='bk' id='bk2'></a>আমি তখন হংসরাজ হয়ে জন্মেছিলাম। আমি ছিলাম পাখিকুলের মধ্যে শ্রেষ্ঠত্বের অধিকারী। আমি তখন প্রাকৃতিক হ্রদে অবগাহন করে হংসক্রীড়া করছিলাম।</p>
<p><a class='bk' id='bk3'></a>পরম পূজনীয় লোকবিদ জিন পদুমুত্তর বুদ্ধ সেই প্রাকৃতিক হ্রদের উপরে এসেছিলেন।</p>
<p><a class='bk' id='bk4-5'></a>দেবাতিদেব লোকনায়ক স্বয়ম্ভূ বুদ্ধকে দেখে আমি একটি মনোরম শত পাপড়িযুক্ত পদ্মফুল বৃন্তচ্যুত করে ঠোঁটে নিয়ে অতীব প্রসন্নমনে অনন্ত আকাশে ছুঁড়ে মেরে লোকনায়ক বুদ্ধশ্রেষ্ঠকে পূজা করেছিলাম।</p>
<p><a class='bk' id='bk6'></a>পরম পূজনীয় লোকবিদ পদুমুত্তর শাস্তা অন্তরীক্ষে দাঁড়িয়ে এই বলে আমার দান অনুমোদন করেছিলেন।</p>
<p><a class='bk' id='bk7'></a>এই একটি মাত্র পদ্মফুল দানের ফলে ও প্রার্থনাবলে সে লক্ষকল্প বিনিপাত অপায় গমন করবে না।</p>
<p><a class='bk' id='bk8'></a>এই বলে পদুমুত্তর সম্বুদ্ধ আমার কর্মের ভূয়সী প্রশংসা করে যথেচ্ছা চলে গিয়েছিলেন।</p>
<p><a class='bk' id='bk9'></a>আজ থেকে লক্ষকল্প আগে আমি যেই কর্ম করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার বুদ্ধপূজারই ফল।</p>
<p><a class='bk' id='bk10'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান একপদুমীয় স্থবির এই গাথাগুলো ভাষণ করেছিলেন।</p>
<p class='endsutta'>[একপদুমীয় স্থবির অপদান প্রথম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
