<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap66' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৭. সকচিন্তনীয় বর্গ</li>
</ul>
<h1>৪. পরপ্রসাদক স্থবির অপদান</h1>
</header>
<p><a class='bk' id='bk20'></a>শ্রেষ্ঠপুদ্গল, পণ্ডিতপ্রবর, বীর, মহর্ষি, বিজয়ী, সুবর্ণবর্ণের অধিকারী সম্বুদ্ধকে দেখে কে প্রসন্ন চিত্ত হন না?</p>
<p><a class='bk' id='bk21'></a>যার ধ্যান হিমালয়ের ন্যায় অপরিমেয় ও মহাসাগরে ন্যায় অনতিক্রম্য, সেই বুদ্ধ তথাগতকে দেখে কে প্রসন্নচিত্ত হন না?</p>
<p><a class='bk' id='bk22'></a>যাঁর শীলগুণ পৃথিবীর মতো অপ্রমেয় ও মণিহারের মতো অসম্ভব রকম সুন্দর, সেই বুদ্ধ তথাগতকে দেখে কে প্রসন্নচিত্ত হন না?</p>
<p><a class='bk' id='bk23'></a>যাঁর জ্ঞানের পরিধি আকাশের ন্যায় অনন্ত ও অপ্রমেয়, সেই বুদ্ধ তথাগতকে দেখে কে প্রসন্নচিত্ত হন না?</p>
<p><a class='bk' id='bk24-25'></a>এই চারটি গাথাযোগে সেই সেল ব্রাহ্মণ বু্‌দ্ধশ্রেষ্ঠ, অপরাজিত সিদ্ধার্থ ভগবানকে প্রশংসা করে, চুরানব্বই কল্প ধরে দুর্গতিতে জন্মগ্রহণ করেননি এবং সুগতি স্বর্গলোকে অনন্ত, অপ্রমেয় সুখসম্পত্তি ভোগ করেছিলেন।</p>
<p><a class='bk' id='bk26'></a>আজ থেকে চুরানব্বই কল্প আগে যেদিন আমি লোক নায়ক বুদ্ধকে বহু উপমাযোগে প্রশংসা করেছিলাম, সেই থেকে একবারও আমাকে দুর্গতিতে পড়তে হয়নি। এটি আমার বুদ্ধকে প্রশংসা করাই ফল।</p>
<p><a class='bk' id='bk27'></a>আজ থেকে চৌদ্দ কল্প আগে আমি চার দ্বীপের অধীশ্বর, সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম।</p>
<p><a class='bk' id='bk28'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান পরপ্রসাদক স্থবির এই গাথাগুলো ভাষণ করেছিলেন।</p>
<p class='endsutta'>[পরপ্রসাদক স্থবির অপদান চতুর্থ সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
