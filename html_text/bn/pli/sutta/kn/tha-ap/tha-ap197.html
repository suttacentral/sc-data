<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap197' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>২০. তমালপুষ্পিয় বর্গ</li>
</ul>
<h1>৫. অংকোলক স্থবির অপদান</h1>
</header>
<p><a class='bk' id='bk23'></a>সুপুষ্পিত অংকোলফুলে তৈরি সকোষ উত্তম পুষ্পমাল্য দেখে আমি সেই পুষ্পমাল্য সংগ্রহ করেছিলাম এবং বুদ্ধের কাছে গিয়েছিলাম।</p>
<p><a class='bk' id='bk24'></a>সেই সময় সিদ্ধার্থ মহামুনি যেই গুহায় বাস করছিলেন সেই গুহার দ্বার খোলা হয়েছিল। সুযোগ পেয়ে আমি মুহূর্তের মধ্যেই সগৌরবে সেই গুহায় ফুল ছিটিয়ে দিয়েছিলাম।</p>
<p><a class='bk' id='bk25'></a>আজ থেকে চুরানব্বই কল্প আগে আমি যেই পুষ্পদান করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার পুষ্পদানেরই ফল।</p>
<p><a class='bk' id='bk26'></a>আজ থেকে ছত্রিশ কল্প আগে আমি একবার ‘দেবগর্জিত’ নামক সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম।</p>
<p><a class='bk' id='bk27'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান অংকোলক স্থবির এই গাথাগুলো ভাষণ করেছিলেন।</p>
<p class='endsutta'>[অংকোলক স্থবির অপদান পঞ্চম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
