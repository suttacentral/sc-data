<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap54' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৬. বীজনী বর্গ</li>
</ul>
<h1>২. শতরশ্মি স্থবির অপদান</h1>
</header>
<p><a class='bk' id='bk8'></a>পুরুষোত্তম পদুমুত্তর ভগবান সুউচ্চ শৈলময় পর্বতের ওপর আরোহণ করে সেখানে বসেছিলেন। সেই পর্বতেরই অনতিদূরে এক মন্ত্রধর ব্রাহ্মণ বাস করছিলেন।</p>
<p><a class='bk' id='bk9'></a>উপবিষ্ট দেবাতিদেব, মহাবীর, নরশ্রেষ্ঠ, লোকনায়ক পদুমুত্তর বুদ্ধকে আমি দুহাত জোড় করে সম্মান জানিয়েছিলেন।</p>
<p><a class='bk' id='bk10'></a>ইনিই সেই মহাবীর, শ্রেষ্ঠধর্ম-প্রকাশক বুদ্ধ হবেন যিনি ভিক্ষুসংঘ পরিবেষ্টিত হয়ে অগ্নিস্কন্ধের ন্যায় প্রজ্জ্বলিত হচ্ছেন।</p>
<p><a class='bk' id='bk11'></a>চক্ষুষ্মান পদুমুত্তর বুদ্ধ উত্তাল মহাসমুদ্রের ন্যায়, অনতিক্রম্য মহানদীর ন্যায় ও নির্ভীক পশুরাজ সিংহের ন্যায় স্বীয় পরিষদকে ধর্মদেশনা করছিলেন।</p>
<p><a class='bk' id='bk12'></a>শাস্তা পদুমুত্তর ভগবান আমার সংকল্পের কথা অবগত হয়ে ভিক্ষুসংঘের মাঝে দাঁড়িয়ে এই গাথাগুলো ভাষণ করেছিলেন।</p>
<p><a class='bk' id='bk13'></a>যেই ব্যক্তি আমার প্রতি প্রসন্নচিত্ত হয়ে দুহাত জোড় করেছে এবং বুদ্ধশ্রেষ্ঠের গুণকীর্তন করেছে, সে দেবলোকে দেবরাজ হয়ে ত্রিশ হাজার কল্প রাজত্ব করবে।</p>
<p><a class='bk' id='bk14'></a>আজ থেকে লক্ষকল্প পরে পৃথিবীতে যাবতীয় সংসারদুঃখ হতে মুক্ত গৌতম সম্বুদ্ধ উৎপন্ন হবেন।</p>
<p><a class='bk' id='bk15'></a>এই ব্যক্তি তারই ধর্মৌরসজাত ধর্মপুত্র হবে এবং শতরশ্মি স্থবির নামে অর্হৎ হবে।</p>
<p><a class='bk' id='bk16'></a>মাত্র সাত বৎসর বয়সে আমি অনাগারিক প্রব্রজ্যা গ্রহণ করেছি এবং শতরশ্মির ন্যায় আমার জ্ঞানপ্রভা চতুর্দিকে প্রসারিত হয়েছে।</p>
<p><a class='bk' id='bk17'></a>আমি মণ্ডপে অথবা বৃক্ষমূলে যত্রতত্র কঠোর ধ্যান অনুশীলন করেছি এবং গৌতম সম্যকসম্বুদ্ধের শাসনে আমি অন্তিম দেহ ধারণ করেছি।</p>
<p><a class='bk' id='bk18'></a>আজ থেকে ষাট হাজার কল্প আগে আমি চারবার রাম নামক সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম।</p>
<p><a class='bk' id='bk19'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান শতরশ্মি স্থবির এই গাথাগুলো ভাষণ করেছিলেন।</p>
<p class='endsutta'>[শতরশ্মি স্থবির অপদান দ্বিতীয় সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
