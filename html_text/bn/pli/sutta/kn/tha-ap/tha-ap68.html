<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap68' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৭. সকচিন্তনীয় বর্গ</li>
</ul>
<h1>৬. সুচিন্তিত স্থবির অপদান</h1>
</header>
<p><a class='ref karu-bh' id='karu-bh36'>Karu-bh 36</a>অভিজাত পশুরাজ সিংহের ন্যায় আমি দুর্গম পর্বতচারী ছিলাম এবং তখন পর্বতের অভ্যন্তরে মৃগ শিকার করেই আমি জীবন ধারণ করতাম।</p>
<p><a class='ref karu-bh' id='karu-bh37'>Karu-bh 37</a>সর্বজ্ঞ অর্থদর্শী ভগবান আমাকে উদ্ধার মানসে পর্বতের অভ্যন্তরে এসেছিলেন।</p>
<p><a class='ref karu-bh' id='karu-bh38'>Karu-bh 38</a>আমি যেই মুহূর্তে মৃগ হত্যার পর মাংস খেতে শুরু করেছি, ঠিক তখনই ভগবান ভিক্ষা করতে আমার কাছে উপস্থিত হয়েছিলেন।</p>
<p><a class='ref karu-bh' id='karu-bh39'>Karu-bh 39</a>আমি সঙ্গে সঙ্গে অর্থদর্শী ভগবানকে সেই উৎকৃষ্ট মাংস দান করেছিলাম, তখন মহাবীর বুদ্ধ আমাকে সন্তুষ্ট করে অনুমোদন করেছিলেন।</p>
<p><a class='ref karu-bh' id='karu-bh40'>Karu-bh 40</a>সেই চিত্তপ্রসাদহেতু আমি দুর্গম গিরিপ্রান্তরে প্রবেশ করেছিলাম এবং মনে প্রীতি উৎপন্ন করে সেখানেই কালগত হয়েছিলাম।</p>
<p><a class='ref karu-bh' id='karu-bh41'>Karu-bh 41</a>এই মাংসদানের ফলে ও প্রার্থনাবলে আমি পনেরশত কল্প দেবলোকে রমিত হয়েছিলাম।</p>
<p><a class='ref karu-bh' id='karu-bh42'>Karu-bh 42</a>অবশিষ্ট কল্পগুলোতে আমি সেই মাংসদান ও বুদ্ধগুণ অনুস্মরণ এই কুশলচিন্তা করে করেই কাটিয়ে দিয়েছিলাম।</p>
<p><a class='ref karu-bh' id='karu-bh43'>Karu-bh 43</a>আটত্রিশ কল্প আগে আমি আটবার দীর্ঘায়ু নামক রাজা ও ষাটশত কল্প আগে আমি দুইবার বরুণ নামক রাজা হয়েছিলাম।</p>
<p><a class='ref karu-bh' id='karu-bh44'>Karu-bh 44</a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান সুচিন্তিত স্থবির এই গাথাগুলো ভাষণ করেছিলেন।</p>
<p class='endsutta'>[সুচিন্তিত স্থবির অপদান ষষ্ঠ সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
