<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap459' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৪৬. জগতিদায়ক বর্গ</li>
</ul>
<h1>৭. একছত্রিয় স্থবির অপদান</h1>
</header>
<p><a class='bk' id='bk37'></a> এই পৃথিবী অঙ্গার হতে উৎপন্ন ও কঠিন সব পদার্থে ভরপুর। তাই পদুমুত্তর ভগবান খোলা আকাশে চঙ্ক্রমণ করছিলেন।</p>
<p><a class='bk' id='bk38'></a> তখন আমি একটি হলদেবর্ণের ছাতা হাতে নিয়ে পথ দিয়ে যাচ্ছিলাম। পথিমধ্যে সম্বুদ্ধকে দেখে আমার মনে গভীর ভক্তি উৎপন্ন হয়েছিল।</p>
<p><a class='bk' id='bk39'></a> এই ভূমি মরিচীকায় ভরা এই পৃথিবীও অঙ্গারসম আর শরীরের আয়ুক্ষয়ী প্রবল বাতাসও দ্রুতগতিতে প্রবহমান।</p>
<p><a class='bk' id='bk40'></a> হে ভগবান, শীত-উষ্ণ ও বায়ু-তাপ নিবারক এই ছাতা গ্রহণ করুন, যাতে আমি নিবৃত্তি (নির্বাণ) স্পর্শ করতে পারি।</p>
<p><a class='bk' id='bk41'></a> পরম অনুকম্পাকারী, মহাকারুণিক, মহাযশস্বী জিন পদুমুত্তর বুদ্ধ আমার সংকল্পের কথা অবগত হয়ে আমার দেওয়া ছাতা গ্রহণ করেছিলেন।</p>
<p><a class='bk' id='bk42'></a> ত্রিশ কল্প ধরে আমি দেবলোকে দেবেন্দ্র হয়ে রাজত্ব করেছিলাম। একশ পাঁচবার আমি চক্রবর্তী রাজা হয়েছিলাম।</p>
<p><a class='bk' id='bk43'></a> আর প্রাদেসিক রাজা তো অসংখ্যবার হয়েছিলাম। এভাবেই আমি আমার পূর্বকৃত সুকর্মের ফল ভোগ করেছিলাম।</p>
<p><a class='bk' id='bk44'></a> এই ভবসংসারে এই আমার শেষ জন্ম। অথচ এই জন্মেও আমার মাথার ওপর সব সময় শ্বেতচ্ছত্র ধারণ করা হয়।</p>
<p><a class='bk' id='bk45'></a> আজ থেকে লক্ষকল্প আগে আমি যেই ছাতা দান করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার ছাতা দানেরই ফল।</p>
<p><a class='bk' id='bk46'></a> আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class='bk' id='bk47'></a> বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='bk' id='bk48'></a> চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান একছত্রিয় স্থবির এই গাথাগুলো ভাষণ করেছিলেন।</p>
<p class='endsutta'>[একছত্রিয় স্থবির অপদান সপ্তম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
