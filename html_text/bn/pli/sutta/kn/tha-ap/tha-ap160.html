<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap160' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>১৬. বন্ধুজীবক বর্গ</li>
</ul>
<h1>৮. নাগপুষ্পিয় স্থবির অপদান</h1>
</header>
<p><a class='bk' id='bk39'></a>সেই সময়ে সুবচ্ছ নামক এক মন্ত্রধর ব্রাহ্মণ ছিলেন। তিনি সশিষ্যে হিমালয়ের অনতিদূরে পর্বত-অভ্যন্তরে বসবাস করছিলেন।</p>
<p><a class='bk' id='bk40'></a>পরম পূজনীয় পদুমুত্তর জিন আমাকে উদ্ধার করার মানসে আমার নিকট এসেছিলেন।</p>
<p><a class='bk' id='bk41'></a>তিনি আমার নিকট আকাশপথে এসে উন্মুক্ত আকাশেই চঙ্ক্রমণ করেছিলেন এবং প্রজ্জ্বলিত অগ্নির ন্যায় ধুমায়িত করেছিলেন। ক্ষণিক পর তিনি আমার চিত্ত-প্রসন্নতা অবগত হয়ে পূর্বমুখী হয়ে চলে গিয়েছিলেন।</p>
<p><a class='bk' id='bk42'></a>এমন আশ্চর্য, অদ্ভুত ও লোমহর্ষকর দৃশ্য দেখে আমি নাগপুষ্প সংগ্রহ করে পদুমুত্তর বুদ্ধ যেই পথ দিয়ে চলে গিয়েছিলেন সেই পথকে উদ্দেশ্য করে তাতে নাগপুষ্প ছিটিয়ে দিয়েছিলাম।</p>
<p><a class='bk' id='bk43'></a>আজ থেকে লক্ষকল্প আগে আমি যেই পুষ্প ছিটিয়ে দিয়েছিলাম, সেই চিত্ত-প্রসন্নতার ফলে আমাকে একবারও অপায় দুর্গতিতে জন্ম নিতে হয়নি।</p>
<p><a class='bk' id='bk44'></a>আজ থেকে একত্রিশশত কল্প আগে আমি সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম।</p>
<p><a class='bk' id='bk45'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান নাগপুষ্পিয় স্থবির এই গাথাগুলো ভাষণ করেছিলেন।</p>
<p class='endsutta'>[নাগপুষ্পিয় স্থবির অপদান অষ্টম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
