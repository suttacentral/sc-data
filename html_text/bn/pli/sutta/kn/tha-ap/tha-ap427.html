<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap427' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৪৩. সকিংসম্মার্জক বর্গ</li>
</ul>
<h1>৫. কোরণ্ডপুষ্পিয় স্থবির অপদান</h1>
</header>
<p><a class='bk' id='bk68'></a> পূর্বে আমি মাতাপিতার মৃত্যুর পর এক বনকর্মী ছিলাম। আমি পশু হত্যা করেই জীবন-জীবিকা নির্বাহ করতাম। তাই আমার কুশলপুণ্য বলতে কিছুই ছিল না।</p>
<p><a class='bk' id='bk69'></a> আমার আবাসের একদম কাছে চক্ষুষ্মান লোকাগ্রনায়ক তিষ্য ভগবান আমার প্রতি অশেষ অনুকম্পাবশত তিনটি পদচিহ্ন প্রদর্শন করেছিলেন।</p>
<p><a class='bk' id='bk70'></a> আমি তিষ্য শাস্তার সেই তিনটি পদচিহ্ন দেখে অতীব আনন্দিত হয়েছিলাম এবং পদচিহ্নের প্রতি আমার মন প্রসন্নতায় ভরে উঠেছিল।</p>
<p><a class='bk' id='bk71'></a> পাশে সুপুষ্পিত কোরণ্ডপুষ্প দেখে আমি আঁটিসহ কোরণ্ডপুষ্প ছিঁড়ে নিয়ে বুদ্ধের শ্রেষ্ঠ পদচিহ্নকে পূজা করেছিলাম।</p>
<p><a class='bk' id='bk72'></a> সেই সুকৃত কর্মের ফলে ও প্রার্থনাবলে আমি মনুষ্যদেহ ত্যাগ করে তাবতিংস দেবলোকে জন্মেছিলাম।</p>
<p><a class='bk' id='bk73'></a> দেবলোকে অথবা মনুষ্যলোকে আমি যেখানেই জন্ম নিই না কেন, সব সময় উজ্জ্বল কোরণ্ডবর্ণের অধিকারী হতাম।</p>
<p><a class='bk' id='bk74'></a> আজ থেকে বিরানব্বই কল্প আগে আমি যেই কর্ম করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার বুদ্ধের পদচিহ্ন পূজা করারই ফল।</p>
<p><a class='bk' id='bk75'></a> আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class='bk' id='bk76'></a> বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='bk' id='bk77'></a> চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান কোরণ্ডপুষ্পিয় স্থবির এই গাথাগুলো ভাষণ করেছিলেন।</p>
<p class='endsutta'>[কোরণ্ডপুষ্পিয় স্থবির অপদান পঞ্চম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
