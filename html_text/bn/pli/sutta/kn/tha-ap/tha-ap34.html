<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap34' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৪. কুণ্ডধান বর্গ</li>
</ul>
<h1>২. স্বাগত স্থবির অপদান</h1>
</header>
<p><a class='bk' id='bk17'></a>সেই সময় আমি শোভিত নামে ব্রাহ্মণ হয়ে জন্মেছিলাম এবং আমি সশিষ্যে আরামে (বিহারে) গিয়েছিলাম।</p>
<p><a class='bk' id='bk18'></a>তখন পুরুষোত্তম ভগবান ভিক্ষুসংঘ পরিবেষ্টিত হয়ে আরামের গেইট হতে বের হয়ে দাঁড়িয়েছিলেন।</p>
<p><a class='bk' id='bk19'></a>আমি তখন সেই আত্মদান্ত সম্বুদ্ধকে ও তাঁর ভিক্ষুসংঘকে দেখতে পেয়েছিলাম। লোকনায়ক বুদ্ধের প্রতি অতীব প্রসন্ন হয়ে আমি এই বলে গুণকীর্তন করেছিলাম।</p>
<p><a class='bk' id='bk20'></a>যেকোনো বৃক্ষ যেমন ভূমিতে জন্মায়, তদ্রূপ বুদ্ধিমান মেধাবী সত্ত্বগণও বুদ্ধের শাসনে জন্মান।</p>
<p><a class='bk' id='bk21'></a>আপনিই সার্থবাহ ও সপ্রাজ্ঞ, বহু মানুষকে আপনিই মহিমান্বিত করেছেন এবং বহু মানুষকে আপনিই ভুল পথ হতে উদ্ধার করে সঠিক পথে পরিচালিত করেছেন।</p>
<p><a class='bk' id='bk22'></a>নিজে দান্ত হয়ে আপনি আজ দান্ত-পরিবৃত, নিজে ধ্যানী হয়ে আপনি আজ ধ্যানী-পরিবৃত এবং আপনি নিজে আরব্ধবীর্য হয়ে ভাবিতচিত্ত ও উপশান্ত ভিক্ষু-পরিবৃত হয়েই অবস্থান করেন।</p>
<p><a class='bk' id='bk23'></a>পুণ্যজ্ঞানে অলংকৃত পরিষদের সঙ্গে আপনি অতিশয় শোভিত হন এবং মধ্যাহ্ন সূর্যের ন্যায় আপনার জ্ঞানপ্রভা সর্বত্রই পরিব্যাপ্ত হয়।</p>
<p><a class='bk' id='bk24'></a>আমাকে এভাবে প্রসন্নচিত্ত হতে দেখে মহর্ষি পদুমুত্তর বুদ্ধ ভিক্ষুসংঘের মাঝে দাঁড়িয়ে এই গাথাগুলো বলেছিলেন।</p>
<p><a class='bk' id='bk25'></a>আজকে যেই ব্রাহ্মণ বেশ আনন্দিত মনে আমার গুণকীর্তন করছে, সে লক্ষকল্প ধরে দেবলোকে রমিত হবে।</p>
<p><a class='bk' id='bk26'></a>সে তুষিত দেবলোক হতে চ্যুত হয়ে পূর্বকৃত পুণ্য-প্রভাবে গৌতম ভগবানের শাসনে প্রব্রজিত হবে।</p>
<p><a class='bk' id='bk27'></a>সেই কর্মের দরুন সে অর্হত্ত্ব লাভ করবে এবং স্বাগত নামক শাস্তাশ্রাবক হবে।</p>
<p>[অতঃপর স্থবির নিজের সম্বন্ধে বললেন]</p>
<p><a class='bk' id='bk28'></a>প্রব্রজিত হওয়ার পর আমি কায়িক পাপকর্ম সর্বতোভাবে বর্জন করেছি, এবং বাচনিক দুশ্চরিত্র বর্জন করে আমি আমার জীবিকা পরিশুদ্ধ করেছি।</p>
<p><a class='bk' id='bk29'></a>এভাবে অবস্থান করায় আমি তেজধাতু বিষয়ে বিশেষ পারদর্শীতা অর্জন করি এবং সর্বাসব ক্ষয় করে সম্পূর্ণ অনাসক্ত হয়ে অবস্থান করি।</p>
<p><a class='bk' id='bk30'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান স্বাগত স্থবির এই গাথাগুলো ভাষণ করেছিলেন।</p>
<p class='endsutta'>[স্বাগত স্থবির অপদান দ্বিতীয় সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
