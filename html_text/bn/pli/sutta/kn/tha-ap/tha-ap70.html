<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap70' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৭. সকচিন্তনীয় বর্গ</li>
</ul>
<h1>৮. অম্বদায়ক স্থবির অপদান</h1>
</header>
<p><a class='bk' id='bk53'></a>অনোমদর্শী ভগবান পর্বত অভ্যন্তরে উপবিষ্ট হয়ে সমগ্র লোকে অনন্ত অপ্রমেয় মৈত্রী বিস্তার করেছিলেন।</p>
<p><a class='bk' id='bk54'></a>আমি তখন হিমালয় পর্বতে বানর হয়ে জন্ম নিয়েছিলাম। অনোমদর্শী ভগবানকে দেখতে পেয়ে আমি বুদ্ধের প্রতি অতীব প্রসন্নচিত্ত হয়েছিলাম।</p>
<p><a class='bk' id='bk55'></a>সেই সময় হিমালয়ের অদূরে বিশাল আমবাগান ছিল এবং তাতে প্রচুর সুমিষ্ঠ আম ছিল। সেই আমবাগান হতে সুমিষ্ঠ পাকা আম ও মধু নিয়ে ভগবানকে দান করেছিলাম।</p>
<p><a class='bk' id='bk56'></a>আমার সেই আম ও মধু এই উভয় দানের সুফল সেদিন অনোমদর্শী মহামুনি বুদ্ধ অত্যন্ত সুন্দরভাবে বর্ণনা করেছিলেন।</p>
<p><a class='bk' id='bk57'></a>সে সাতান্ন কল্প পর্যন্ত দেবলোকে রমিত হবে এবং বাকি কল্পগুলোতে সে তুষিত স্বর্গে জন্মপরিভ্রমণ করবে।</p>
<p><a class='bk' id='bk58'></a>পরিপক্ব জ্ঞানের দ্বারা পাপকর্মকে সম্পূর্ণরূপে ধ্বংস করে এবং বিনিপাত নিরয়ে না গিয়ে সে ক্লেশগুলোকে দগ্ধ করবে।</p>
<p><a class='bk' id='bk59'></a>আমি এখন শ্রেষ্ঠ মহর্ষি ভগবান বুদ্ধ কর্তৃক দমিত হয়েছি এবং সকল প্রকার জয়-পরাজয় ত্যাগ অচলস্থান নির্বাণ লাভ করেছি।</p>
<p><a class='bk' id='bk60'></a>আজ থেকে সাতাত্তরশত কল্প আগে আমি চৌদ্দবার অম্বট্‌ঠজস নামক মহাপরাক্রমশালী চক্রবর্তী রাজা হয়েছিলাম।</p>
<p><a class='bk' id='bk61'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান অম্বদায়ক স্থবির এই গাথাগুলো ভাষণ করেছিলেন।</p>
<p class='endsutta'>[অম্বদায়ক স্থবির অপদান অষ্টম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
