<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap15' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>২. সিংহাসনীয় বর্গ</li>
</ul>
<h1>৩. নন্দ স্থবির অপদান</h1>
</header>
<p><a class='bk' id='bk27'></a>লোকশ্রেষ্ঠ, স্বয়ম্ভূ, মহর্ষি পদুমুত্তর ভগবানকে আমি একটি ক্ষৌমবস্ত্র দান করেছিলাম।</p>
<p><a class='bk' id='bk28'></a>পদুমুত্তর বুদ্ধ তখন আমাকে উদ্দেশ করে বললেন, ‘এই বস্ত্র দানের ফলে তুমি সুবর্ণ বর্ণের অধিকারী হবে।’</p>
<p><a class='bk' id='bk29'></a>সেই কুশলকর্মের প্রভাবে দেবলোকে দেবসম্পত্তি ও মনুষ্যলোকে মনুষ্যসম্পত্তি ভোগ করে তুমি ভবিষ্যতে গৌতম ভগবানের কনিষ্ঠ ভাই হয়ে জন্মগ্রহণ করবে।</p>
<p><a class='bk' id='bk30'></a>তুমি রাগাসক্ত, সুখশীল ও পঞ্চকামগুণে আসক্তিপরায়ণ হবে, কিন্তু বুদ্ধ কর্তৃক উৎসাহিত হয়ে তুমি তখন প্রব্রজ্যা গ্রহণ করবে।</p>
<p><a class='bk' id='bk31'></a>প্রব্রজিত হওয়ার পর তুমি তখন পূর্বকৃত পুণ্য-প্রভাবে সর্বাসব ক্ষয় করে সম্পূর্ণ অনাসক্ত হয়ে পরিনির্বাপিত হবে।</p>
<p><a class='bk' id='bk32'></a>আজ থেকে সাত হাজার কল্প পূর্বে আমি চারবার চেলা নামক চক্রবর্তী রাজা হয়েছিলাম এবং ছয় হাজার কল্প পূর্বে আমি চারবার উপচেলা নামক চক্রবর্তী রাজা হয়েছিলাম।</p>
<p><a class='bk' id='bk33'></a>আজ থেকে পাঁচ হাজার কল্প পূর্বে আমি সপ্তরত্ন-সমন্বিত রাজচক্রবর্তী হয়ে জম্বুদ্বীপ, অপরগোয়ান, উত্তরকুরু ও পূর্ববিদেহ এই চার দ্বীপ শাসন করেছিলাম।</p>
<p><a class='bk' id='bk34'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান নন্দ স্থবির এই গাথাগুলো ভাষণ করেছিলেন।</p>
<p class='endsutta'>[নন্দ স্থবির অপদান তৃতীয় সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
