<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap504' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৫১. কণিকার বর্গ</li>
</ul>
<h1>২. একপাত্রদায়ক স্থবির অপদান</h1>
</header>
<p><a class='bk' id='bk39'></a> হংসবতী নগরে আমি এক কামার ছিলাম। একদিন আমি স্রোতোত্তীর্ণ, অনাসক্ত, বিরজ বুদ্ধকে দেখতে পেয়েছিলাম।</p>
<p><a class='bk' id='bk40-41'></a> আমি বুদ্ধশ্রেষ্ঠকে একটি সুনির্মিত মৃত্তিকা পাত্র দান করেছিলাম। ঋজুভূত ভগবানকে পাত্র দান করে জন্মজন্মান্তরে আমি স্বর্ণময়, মণিময়, রৌপ্যময় ও চর্মময় থালা বা পাত্র লাভ করেছিলাম।</p>
<p><a class='bk' id='bk42'></a> আমি তাদৃশ পাত্রে তথা থালায় করে ভাত খেতাম। এটি আমার পূর্বকৃত পুণ্যফল। আমি যশস্বী ও ধনীদের মধ্যে শ্রেষ্ঠ হতাম।</p>
<p><a class='bk' id='bk43'></a> উর্বর ক্ষেত্রে অল্পমাত্র বীজ রোপণ করা হলেও সঠিক সময়ে ও সঠিক পরিমাণে বারি বর্ষণ হলে কৃষক যেমন বিপুল ফল লাভে খুশি হয়।</p>
<p><a class='bk' id='bk44'></a> অনুরূপভাবে এই বুদ্ধক্ষেত্রে রোপিত আমার এই পাত্রদান মুষলধারে প্রীতি বর্ষিত হলে আমাকে বিপুল ফলে পরিতৃপ্ত করবে।</p>
<p><a class='bk' id='bk45'></a> সংঘের মধ্যে ও গণের মধ্যে অন্য যা কিছু ক্ষেত্র আছে তন্মধ্যে এই বুদ্ধক্ষেত্র তুল্য অন্য কিছু নেই যা সকল প্রাণীকে সুখ দান করে।</p>
<p><a class='bk' id='bk46'></a> হে পুরুষশ্রেষ্ঠ, আপনাকে নমস্কার। হে পুরুষোত্তম, আপনাকে নমস্কার। একটি মাত্র পাত্র দান করে আমি অচলপদ নির্বাণ লাভ করেছি।</p>
<p><a class='bk' id='bk47'></a> আজ থেকে একানব্বই কল্প আগে আমি যেই পানপাত্র দান করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার পাত্রদানেরই ফল।</p>
<p><a class='bk' id='bk36'></a> আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class='bk' id='bk37'></a> বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='bk' id='bk38'></a> চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান একপাত্রদায়ক স্থবির এই গাথাগুলো ভাষণ করেছিলেন।</p>
<p class='endsutta'>[একপাত্রদায়ক স্থবির অপদান দ্বিতীয় সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
