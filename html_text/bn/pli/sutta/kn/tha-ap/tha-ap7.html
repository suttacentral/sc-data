<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap7' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>১. বুদ্ধ বর্গ</li>
</ul>
<h1>৩.৫. মন্তানিপুত্র পূর্ণ স্থবির অপদান</h1>
</header>
<p><a class='bk' id='bk434'></a>অধ্যাপক, মন্ত্রধর ও ত্রিবিধ বেদে বিশেষজ্ঞ হয়ে আমি বহু শিষ্য পরিবৃত হয়ে নরোত্তম শাস্তার কাছে গিয়েছিলাম।</p>
<p><a class='bk' id='bk435'></a>অত্যন্ত পূজার্হ, লোকবিদ, মহামুনি পদুমুত্তর বুদ্ধ সংক্ষেপে আমার কৃতকর্মের ভাবী ফল ঘোষণা করেছিলেন।</p>
<p><a class='bk' id='bk436'></a>আমি শাস্তার কাছে ধর্মকথা শোনার পর তাঁকে অভিবাদন করেছিলাম। তারপর হাত জোড় করে দক্ষিণমুখী হয়ে চলে গিয়েছিলাম।</p>
<p><a class='bk' id='bk437'></a>সংক্ষিপ্তভাবে শোনার পর অমি বিস্তারিতভাবে ভাষণ করেছিলাম। আমার সেই বিস্তারিত উপদেশ শুনে আমার সকল শিষ্যই অতিশয় আনন্দিত হয়েছিল। নিজেদের মনের সমস্ত মিথ্যাদৃষ্টি পরিহার করে বুদ্ধের প্রতি চিত্ত-প্রসন্নতা উৎপন্ন হয়েছিল।</p>
<p><a class='bk' id='bk438'></a>আমি যেমন সংক্ষিপ্তভাবে দেশনা করতে পারি, তেমনি বিস্তারিতভাবেও দেশনা করতে পারি। আমি অভিধর্মবিশারদ। কথাবত্থু ও সপ্তবিশুদ্ধি সম্বন্ধে যাবতীয় জ্ঞান আমার নখদর্পণে। উক্ত সকল বিষয় সকলকে অবগত করিয়ে আমি সম্পূর্ণ অনাসক্ত হয়েই অবস্থান করি।</p>
<p><a class='bk' id='bk439'></a>আজ থেকে পাঁচশত কল্প আগে আমি চতুর্বিধ দ্বীপের সপ্তরত্ন-সমন্বিত বিচক্ষণ ও বাকপণ্ডিত রাজচক্রবর্তী হয়ে অবস্থান করেছিলাম।</p>
<p><a class='bk' id='bk440'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই মন্তানিপুত্র আয়ুষ্মান পূর্ণ স্থবির এই গাথাগুলো ভাষণ করেছিলেন।</p>
<p class='endsutta'>[মন্তানিপুত্র পূর্ণ স্থবির অপদান পঞ্চম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
