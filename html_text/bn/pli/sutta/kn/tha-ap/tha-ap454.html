<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap454' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৪৬. জগতিদায়ক বর্গ</li>
</ul>
<h1>২. মোরহস্তীয় স্থবির অপদান</h1>
</header>
<p><a class='bk' id='bk9'></a> একদিন আমি ময়ূরপালকে তৈরি পাখা হাতে নিয়ে লোকনায়ক বুদ্ধের কাছে গিয়েছিলাম এবং অতীব প্রসন্নমনে ময়ূরপালকে তৈরি পাখাটি দান করেছিলাম।</p>
<p><a class='bk' id='bk10'></a> এই ময়ূরপালকে তৈরি পাখা দানের ফলে ও প্রার্থনাবলে আমি রাগাগ্নি, দ্বেষাগ্নি ও মোহাগ্নি এই ত্রিবিধাগ্নি নিভিয়ে ছিলাম এবং বিপুল সুখ লাভ করেছিলাম।</p>
<p><a class='bk' id='bk11'></a> আহো বুদ্ধ! অহো ধর্ম! অহো আমাদের শাস্তাসম্পদ! ময়ূরপালকে তৈরি পাখা দান করেই আমি বিপুল সুখ লাভ করেছিলাম।</p>
<p><a class='bk' id='bk12'></a> আজ আমার ত্রিবিধাগ্নি সম্পূর্ণ নির্বাপিত জন্মসকল ধ্বংসপ্রাপ্ত ও সর্বাসব পরিক্ষীণ হয়েছে। এখন আমার আর কোনো পুনর্জন্ম নেই।</p>
<p><a class='bk' id='bk13'></a> আজ থেকে একত্রিশ কল্প আগে আমি যেই দান করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার ময়ূরপালকে তৈরি পাখা দানেরই ফল।</p>
<p><a class='bk' id='bk14'></a> আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class='bk' id='bk15'></a> বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='bk' id='bk16'></a> চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান মোরহস্তীয় স্থবির এই গাথাগুলো ভাষণ করেছিলেন।</p>
<p class='endsutta'>[মোরহস্তীয় স্থবির অপদান দ্বিতীয় সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
