<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap432' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৪৩. সকিংসম্মার্জক বর্গ</li>
</ul>
<h1>১০. সোন্নকোন্তরিক স্থবির অপদান</h1>
</header>
<p><a class='bk' id='bk157-159'></a> মনোভাবনীয় বুদ্ধ, আত্মদান্ত, সমাহিত, শ্রেষ্ঠপথে চলমান, চিত্তের ক্লেশমলের পরম উপশমে নিরত, স্রোতোত্তীর্ণ সম্বুদ্ধ, ধ্যানী, ইন্দ্রপ্রভাসম্পন্ন বুদ্ধশ্রেষ্ঠের নিকট অলাবুর জল (লাউয়ের জল) নিয়ে উপস্থিত হয়েছিলাম। বুদ্ধের রাতুল শ্রীপাদদ্বয় ধুইয়ে দিয়ে অলাবুর জল দান করেছিলাম।</p>
<p><a class='bk' id='bk160'></a> পদুমুত্তর সম্বুদ্ধ আমাকে আদেশ করেছিলেন, এই অলাবুর জল নিয়ে এসে আমার পদমূলে রাখ।</p>
<p><a class='bk' id='bk161'></a> আমি ‘অতি ভালো’ বলে শাস্তার প্রতি গৌরববশত অলাবুর জল নিয়ে এসে বুদ্ধশ্রেষ্ঠের কাছে গিয়েছিলাম।</p>
<p><a class='bk' id='bk162'></a> মহাবীর বুদ্ধ আমার চিত্তকে শান্তির সলিলধারায় সিক্ত করে এই বলে অনুমোদন করেছিলেন, ‘এই অলাবু দানের ফলে তোমার ইচ্ছা পূর্ণ হোক!’</p>
<p><a class='bk' id='bk163'></a> (এই দানের ফলে) আমি পনেরো কল্প ধরে দেবলোকে রমিত হয়েছিলাম। আর ত্রিশবার রাজচক্রবর্তী হয়েছিলাম।</p>
<p><a class='bk' id='bk164'></a> কী রাতে, কী দিনে, আমি যখনি হাঁটতাম অথবা দাঁড়াতাম, তখনি আমার সামনে সোনার কৌটা আবির্ভূত হতো।</p>
<p><a class='bk' id='bk165'></a> বুদ্ধকে অলাবু দান করে আমি সোনার কৌটা লাভ করেছিলাম। আশ্চর্য, আমার সেই অল্পমাত্র দান কী বিপুল ফলই না প্রদান করেছিল!</p>
<p><a class='bk' id='bk166'></a> আজ থেকে লক্ষকল্প আগে আমি যেই অলাবু দান করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার অলাবু দানেরই ফল।</p>
<p><a class='bk' id='bk167'></a> আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class='bk' id='bk168'></a> বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='bk' id='bk169'></a> চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান সোন্নকোন্তরিক স্থবির এই গাথাগুলো ভাষণ করেছিলেন।</p>
<p class='endsutta'>[সোন্নকোন্তরিক স্থবির অপদান দশম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
