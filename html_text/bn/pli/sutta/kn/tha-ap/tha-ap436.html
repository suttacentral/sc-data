<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap436' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৪৪. একবিহারী বর্গ</li>
</ul>
<h1>৪. জ্ঞানস্তুতিকারী স্থবির অপদান</h1>
</header>
<p><a class='bk' id='bk35'></a> আমি সোনারঙা ফুলের মতো উজ্জ্বল, দ্বীপবৃক্ষের মতো জ্যোতির্ময় ও কাঞ্চনের ন্যায় সমুজ্জ্বল দ্বিপদোত্তম ভগবান বুদ্ধকে দেখতে পেয়েছিলাম।</p>
<p><a class='bk' id='bk36'></a> জলপাত্র একপার্শ্বে রেখে, বল্কলবস্ত্র ভাঁজ করে, পরিধেয় অজিন (মৃগচর্মের) বস্ত্রকে একাংশ করে আমি বুদ্ধশ্রেষ্ঠকে ভূয়সী প্রশংসা করেছিলাম।</p>
<p><a class='bk' id='bk37'></a> ঘোর অন্ধকারে আচ্ছন্ন, মোহজালে আবদ্ধ সত্ত্বগণকে জ্ঞানালোক প্রদর্শন করে হে মহামুনি, আপনিই সংসারস্রোতোত্তীর্ণ।</p>
<p><a class='bk' id='bk38'></a> আপনিই এই দুঃখতাপ-দগ্ধ সত্ত্বগণকে উদ্ধার করেছেন। আপনিই পরিপূর্ণ অনুত্তর সম্বুদ্ধ। এই বিশ্বচরাচরে আপনার জ্ঞানের কোনো তুলনা নেই।</p>
<p><a class='bk' id='bk39'></a> সেই জ্ঞানের কারণেই আপনি সর্বজ্ঞ। তাই আপনাকে ‘বুদ্ধ’ বলা হয়। আমি সেই মহাবীর সর্বজ্ঞকে বন্দনা নিবেদন করছি।</p>
<p><a class='bk' id='bk40'></a> আজ থেকে লক্ষকল্প আগে আমি বুদ্ধশ্রেষ্ঠকে ভূয়সী প্রশংসা করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার জ্ঞানস্তুতিরই ফল।</p>
<p><a class='bk' id='bk41'></a> আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class='bk' id='bk42'></a> বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='bk' id='bk43'></a> চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান জ্ঞানস্তুতিকারী স্থবির এই গাথাগুলো ভাষণ করেছিলেন।</p>
<p class='endsutta'>[জ্ঞানস্তুতিকারী স্থবির অপদান চতুর্থ সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
