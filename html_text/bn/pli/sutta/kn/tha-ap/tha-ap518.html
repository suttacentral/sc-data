<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap518' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৫২. ফলদায়ক বর্গ</li>
</ul>
<h1>৬. অর্জুনপুষ্পিয় স্থবির অপদান</h1>
</header>
<p><a class='bk' id='bk28'></a> তখন আমি চন্দ্রভাগা নদীর তীরে এক কিন্নরী ছিলাম। একদিন আমি স্বয়ম্ভূ অপরাজিত বিরজ বুদ্ধকে দেখতে পেয়েছিলাম।</p>
<p><a class='bk' id='bk29'></a> আমি অর্জুনপুষ্প নিয়ে প্রসন্নমনে কৃতাঞ্জলি হয়ে স্বয়ম্ভূকে পূজা করেছিলাম।</p>
<p><a class='bk' id='bk30'></a> সেই সুকৃত কর্মের ফলে ও প্রার্থনাবলে কিন্নরদেহ ত্যাগ করে আমি তাবতিংস দেবলোকে জন্ম নিয়েছিলাম।</p>
<p><a class='bk' id='bk31'></a> সেখানে আমি ছত্রিশবার দেবেন্দ্র হয়ে দেবরাজত্ব করেছিলাম। আমি দশবার চক্রবর্তী রাজা হয়েছিলাম।</p>
<p><a class='bk' id='bk32'></a> আর প্রাদেসিক রাজা তো অসংখ্যবার হয়েছিলাম। অহো, এটি আমার সুক্ষেত্রে বপন করা বীজেরই ফল!</p>
<p><a class='bk' id='bk33'></a> অতীতের পুণ্য থাকায় আমি অনাগারিক প্রব্রজ্যা গ্রহণ করেছি। শাক্যপুত্রের শাসনে আজ আমি অত্যন্ত পূজনীয়।</p>
<p><a class='bk' id='bk34'></a> আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class='bk' id='bk35'></a> বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='bk' id='bk36'></a> চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান অর্জুনপুষ্পিয় স্থবির এই গাথাগুলো ভাষণ করেছিলেন।</p>
<p class='endsutta'>[অর্জুনপুষ্পিয় স্থবির অপদান ষষ্ঠ সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
