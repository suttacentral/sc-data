<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap526' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৫৩. তৃণদায়ক বর্গ</li>
</ul>
<h1>৪. অব্‌ভঞ্জনদায়ক স্থবির অপদান</h1>
</header>
<p><a class='ref karu-bh' id='karu-bh24'>Karu-bh 24</a> আমি বন্ধুমতি নগরের রাজ-উদ্যানে বসবাস করছিলাম। তখন আমি চর্মবস্ত্র-পরিহিত পাত্রধারী ছিলাম।</p>
<p><a class='ref karu-bh' id='karu-bh25'>Karu-bh 25</a> একদিন আমি ভাবনানিরত, ভাবিতচিত্ত, ধ্যানী, ধ্যানরত, স্বয়ম্ভূ অপরাজিত বিমল বুদ্ধকে দেখতে পেয়েছিলাম।</p>
<p><a class='ref karu-bh' id='karu-bh26'>Karu-bh 26</a> আমি সর্ব কামনাসিদ্ধ, স্রোতোত্তীর্ণ, অনাসক্ত বুদ্ধকে দেখতে পেয়ে অতীব প্রসন্নমনে মলম দান করেছিলাম।</p>
<p><a class='ref karu-bh' id='karu-bh27'>Karu-bh 27</a> আজ থেকে একানব্বই কল্প আগে আমি যেই মলম দান করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার মলম দানেরই ফল।</p>
<p><a class='ref karu-bh' id='karu-bh28'>Karu-bh 28</a> আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class='ref karu-bh' id='karu-bh29'>Karu-bh 29</a> বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='ref karu-bh' id='karu-bh30'>Karu-bh 30</a> চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান অব্‌ঞ্জনদায়ক স্থবির এই গাথাগুলো ভাষণ করেছিলেন।</p>
<p class='endsutta'>[অব্‌ঞ্জনদায়ক স্থবির অপদান চর্তুথ সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
