<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap115' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>১২. মহাপরিবার বর্গ</li>
</ul>
<h1>৩. শরণগমনীয় স্থবির অপদান</h1>
</header>
<p><a class='bk' id='bk20'></a>সেই সময় বিশাল দিব্য অস্ত্র-শস্ত্রে সজ্জিত হয়ে সপরিষদ উভয় দেবরাজ যুদ্ধে অবতীর্ণ হয়েছিলেন।</p>
<p><a class='bk' id='bk21'></a>পরম পূজনীয় লোকবিদ পদুমুত্তর শাস্তা আকাশে দাঁড়িয়ে যুদ্ধে অবতীর্ণ সেই সপরিষদ উভয় দেবরাজকে সংবেগ-উৎপাদক ধর্মদেশনা করেছিলেন।</p>
<p><a class='bk' id='bk22'></a>তাতে করে তথাস্তু সমস্ত দেবতা ভীষণ খুশি হয়ে নিজেদের সমস্ত অস্ত্র-শস্ত্র ছুঁড়ে ফেলে দিয়েছিলেন। এবং সঙ্গে সঙ্গে সম্বুদ্ধকে বন্দনা নিবেদন করে সকলেই একাগ্রচিত্ত হয়েছিলেন।</p>
<p><a class='bk' id='bk23'></a>আমার সংকল্পের কথা অবগত হয়ে পরম করুণাময় লোকবিদ পদুমুত্তর ভগবান অমৃতনির্ঝর উপদেশ প্রদান করেছিলেন এবং সেই সঙ্গে মহাজনতাকে শান্ত-নিবৃত করেছিলেন।</p>
<p><a class='bk' id='bk24'></a>প্রদুষ্টচিত্ত মানুষ যদি কোনো একটি প্রাণীকেও কষ্ট দেয়, তাহলে সে সেই প্রদুষ্টচিত্তের কারণেই অপায়ে জন্মগ্রহণ করে।</p>
<p><a class='bk' id='bk25'></a>সংগ্রামে অবতীর্ণ নাগের ন্যায় তোমরা বহু প্রাণীকে কষ্ট দিয়েছ। এবার তোমরা নিজ নিজ চিত্তকে শান্ত-নিবৃত কর। বারবার হত্যায় লিপ্ত হইও না।</p>
<p><a class='bk' id='bk26'></a>সেই দুই দেবরাজের সুবৃহৎ পরিষদসহ আমরা সবাই লোকশ্রেষ্ঠ সম্বুদ্ধের শরণ গ্রহণ করেছিলাম।</p>
<p><a class='bk' id='bk27'></a>সেই চক্ষুষ্মান পদুমুত্তর সম্বুদ্ধ উপস্থিত জনতাকে উপদেশ দিয়ে দেবগণ দেখে মতো করে উত্তরমুখী হয়ে চলে গিয়েছিলেন।</p>
<p><a class='bk' id='bk28'></a>সেই প্রথম আমি দ্বিপদশ্রেষ্ঠ সম্বুদ্ধের শরণ গ্রহণ করেছিলাম, তারপর থেকে লক্ষকল্প আমাকে অপায় দুর্গতিতে জন্ম নিতে হয়নি।</p>
<p><a class='bk' id='bk29'></a>আজ থেকে ত্রিশ হাজার কল্প আগে আমি মোট ষোলোবার মহাদুন্দুভি নামক চক্রবর্তী রাজা হয়েছিলাম।</p>
<p><a class='bk' id='bk30'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান শরণগমনীয় স্থবির এই গাথাগুলো ভাষণ করেছিলেন।</p>
<p class='endsutta'>[শরণগমনীয় স্থবির অপদান তৃতীয় সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
