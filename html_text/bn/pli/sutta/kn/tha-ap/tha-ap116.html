<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap116' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>১২. মহাপরিবার বর্গ</li>
</ul>
<h1>৪. একাসনীয় স্থবির অপদান</h1>
</header>
<p><a class='bk' id='bk31'></a>সেই সময় আমি বরুণ নামক দেবরাজ ছিলাম। আমি দেববাহনে চড়ে দিব্য পুষ্পমাল্য ও তূর্য্য বাজিয়ে অর্থদর্শী সম্বুদ্ধকে পূজা করেছিলাম।</p>
<p><a class='bk' id='bk32'></a>নরোত্তম লোকনায়ক অর্থদর্শী ভগবান পরিনির্বাপিত হলে পরে আমি সমস্ত দিব্যমাল্য ও দিব্যতূর্য্য নিয়ে মহাবোধিবৃক্ষমূলে গিয়েছিলাম।</p>
<p><a class='bk' id='bk33'></a>আমি মহাবোধিবৃক্ষকে সাক্ষাৎ বুদ্ধের ন্যায় দিব্যতূর্য বাজিয়ে মনোজ্ঞ নৃত্যের মাধ্যমে পূজা করেছিলাম।</p>
<p><a class='bk' id='bk34'></a>ধরণীর বুকে বর্ধিষ্ণু সেই মহাবোধিবৃক্ষকে পূজা করে আমি পদ্মাসনে বসেছিলাম এবং সেই আসনেই আমি মৃত্যুবরণ করেছিলাম।</p>
<p><a class='bk' id='bk35'></a>আমি স্বীয় কর্মে সন্তুষ্ট ছিলাম এবং মহাবোধিবৃক্ষের প্রতি ভীষণ প্রসন্ন ছিলাম। সেই চিত্ত-প্রসন্নতার কারণে আমি নির্মাণরতি দেবলোকে জন্মগ্রহণ করেছিলাম।</p>
<p><a class='bk' id='bk36'></a>দেবমনুষ্যলোকে প্রতিটি জন্মে ষাট হাজার তূর্য্য-বাদ্য আমাকে প্রতিনিয়ত পরিবেষ্টন করে থাকত।</p>
<p><a class='bk' id='bk37'></a>এখন আমার রাগ, দ্বেষ, মোহ এই ত্রিবিধ অগ্নি সম্পূর্ণ নিরুদ্ধ হয়েছে এবং সমস্ত জন্ম ক্ষয় হয়েছে। আমি এই সম্যকসম্বুদ্ধের শাসনে অন্তিম দেহ ধারণ করেছি।</p>
<p><a class='bk' id='bk38'></a>আজ থেকে শতকল্প আগে আমি চৌত্রিশবার সুবাহু নামক সপ্তরত্ন-সমন্বিত চক্রবর্তী রাজা হয়েছিলাম।</p>
<p><a class='bk' id='bk39'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান একাসনীয় স্থবির এই গাথাগুলো ভাষণ করেছিলেন।</p>
<p class='endsutta'>[একাসনীয় স্থবির অপদান চতুর্থ সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
