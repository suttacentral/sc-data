<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap86' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৯. তিমির বর্গ</li>
</ul>
<h1>৪. অধোপুষ্পিয় স্থবির অপদান</h1>
</header>
<p><a class='bk' id='bk22'></a>অভিভূ নামক সেই ভিক্ষু ছিলেন সিখী ভগবানের অগ্রশ্রাবক। (একদিন) মহানুভব, ত্রিবিদ্যালাভী অভিভূ স্থবির হিমালয়ে উপনীত হয়েছিলেন।</p>
<p><a class='bk' id='bk23'></a>সেই সময় আমিও হিমালয়ে এক মনোরম আশ্রমে ঋষিপ্রব্রজ্যা নিয়ে বসবাস করছিলাম। আমি ছিলাম ধ্যানবশীভূত ও অসম্ভব ঋদ্ধিধর।</p>
<p><a class='bk' id='bk24'></a>পাখি যেমন আকাশে ইচ্ছামতো উড়ে ও পর্বত অতিক্রম করে, ঠিক তদ্রূপ আমি পর্বতের পাদদেশে অবস্থিত পুষ্প হাতে নিয়ে পর্বতের ওপর গিয়েছিলাম।</p>
<p><a class='bk' id='bk25'></a>আমি নিজ হাতে সাতটি পুষ্প নিয়ে অভিভূ স্থবিরকে পূজা করেছিলাম এবং বন্দনা নিবেদন করে সেখান হতে চলে গিয়েছিলাম।</p>
<p><a class='bk' id='bk26'></a>আশ্রমের কুঠিরে গিয়ে কাঁধের বোঝা নিয়ে আমি পর্বতের অভ্যন্তরে চলে গিয়েছিলাম।</p>
<p><a class='bk' id='bk27'></a>সেখানে আমাকে বিশাল এক অজগর সাপ দংশন করেছিল। তাতে করে আমি পূর্বকৃত কর্ম স্মরণ করে মৃত্যুবরণ করেছিলাম।</p>
<p><a class='bk' id='bk28'></a>আজ থেকে একত্রিশ কল্প আগে যেদিন আমি পুষ্পপূজা করেছিলাম, সেই থেকে একবারও আমাকে দুর্গতিতে পড়তে হয়নি। এটি আমার পুষ্পপূজারই ফল।</p>
<p><a class='bk' id='bk29'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান অধোপুষ্পিয় স্থবির এই গাথাগুলো ভাষণ করেছিলেন।</p>
<p class='endsutta'>[অধোপুষ্পিয় স্থবির অপদান চতুর্থ সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
