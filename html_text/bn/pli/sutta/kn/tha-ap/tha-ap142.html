<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap142' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>১৪. শোভিত বর্গ</li>
</ul>
<h1>১০. পিয়ালফলদায়ক স্থবির অপদান</h1>
</header>
<p><a class='bk' id='bk66'></a>আমি তখন ছিলাম হরিণশিকারী। আমি হিমালয়ের এক পর্বতকন্দরে হরিণ শিকার করে করে জীবিকা নির্বাহ করতাম। সিখী শাস্তা আমার অনতিদূরেই অবস্থান করতেন।</p>
<p><a class='bk' id='bk67'></a>অতঃপর একদিন আমি নিজেই লোকনায়ক বুদ্ধকে দেখতে পেলাম। তখন আমার দ্বিপদশ্রেষ্ঠ বুদ্ধকে দান করার মতো কিছুই ছিল না।</p>
<p><a class='bk' id='bk68'></a>অনেক খোঁজাখুঁজির পর আমি কিছু পিয়ালফল নিয়ে বুদ্ধের কাছে গেলাম। ত্রিলোকশ্রেষ্ঠ নরোত্তম ভগবান সেগুলো প্রতিগ্রহণ করলেন।</p>
<p><a class='bk' id='bk69'></a>তারপর বিনায়ক বুদ্ধকে আমি পরম শ্রদ্ধায় পরিচর্যা করেছিলাম। সেই চিত্ত-প্রসন্নতা নিয়েই আমি সেখানে মৃত্যুবরণ করেছিলাম।</p>
<p><a class='bk' id='bk70'></a>আজ থেকে একত্রিশ কল্প আগে আমি যেই ফল দান করেছিলাম, তারপর থেকে একবারও আমাকে অপায় দুর্গতিতে পড়তে হয়নি। এটি আমার ফলদানেরই ফল।</p>
<p><a class='bk' id='bk71'></a>আজ থেকে পনেরো কল্প আগে আমি তিনবার পিয়ালিনো নামক সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম।</p>
<p><a class='bk' id='bk72'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান পিয়ালফলদায়ক স্থবির এই গাথাগুলো ভাষণ করেছিলেন।</p>
<p class='endsutta'>[পিয়ালফলদায়ক স্থবির অপদান দশম সমাপ্ত]</p>
<p class='endsection'>[শোভিত বর্গ চতুর্দশ সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
