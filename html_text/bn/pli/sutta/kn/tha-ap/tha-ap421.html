<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap421' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৪২. ভদ্দালি বর্গ</li>
</ul>
<h1>৯. পত্থোদনদায়ক স্থবির অপদান</h1>
</header>
<p><a class='bk' id='bk170'></a>অতীতে আমি বনচারী বনকর্মী ছিলাম। একদিন আমি সঙ্গে করে ভাত নিয়ে কাজে গিয়েছিলাম।</p>
<p><a class='bk' id='bk171'></a>সেখানে আমি অপরাজিত স্বয়ম্ভূ সম্বুদ্ধকে দেখতে পেয়েছিলাম। তিনি বন হতে পিণ্ডার্থে বের হয়েছেন দেখে আমার চিত্ত প্রসন্নতায় ভরে উঠেছিল।</p>
<p><a class='bk' id='bk172'></a>পরের কাজ করতে করতে কখনো পুণ্যকাজ করার সুযোগ আমার হয়নি। আজ আমার কাছে কিছু ভাত আছে। এই ভাতগুলো দিয়েই আমি মহামুনিকে ভোজন করাব।</p>
<p><a class='bk' id='bk173'></a>তখনি আমি সেই ভাতগুলো নিয়ে স্বয়ম্ভূ বুদ্ধকে দান করেছিলাম। আমার মনের কথা ভেবে মহামুনি তখনি সেই ভাতগুলো খেয়েছিলেন।</p>
<p><a class='bk' id='bk174'></a>সেই সুকৃত কর্মের ফলে ও প্রার্থনাবলে আমি মনুষ্যদেহ ত্যাগ করে তাবতিংস দেবলোকে জন্মেছিলাম।</p>
<p><a class='bk' id='bk175'></a>ছত্রিশবার সে দেবেন্দ্র হয়ে দেবরাজত্ব করেছিলাম এবং তেত্রিশবার রাজচক্রবর্তী হয়েছিলাম।</p>
<p><a class='bk' id='bk176'></a>আর প্রাদেসিক রাজা তো অসংখ্যবার হয়েছিলাম। জন্মজন্মান্তরে আমি সুখী ও যশস্বী হতাম। এটি আমার ভাতদানেরই ফল।</p>
<p><a class='bk' id='bk177'></a>ভবভবান্তরে বহুবার জন্ম নিয়ে আমি প্রভূত ধনসম্পত্তির অধিকারী হয়েছিলাম এবং তখন আমার ভোগসম্পত্তির কোনো ঘাটতি ছিল না। এটি আমার ভাত দানেরই ফল।</p>
<p><a class='bk' id='bk178'></a>নদীর স্রোতের ন্যায় আমার ভোগসম্পত্তি উৎপন্ন হতো। কখনো আমি সেই ভোগসম্পত্তির সঠিক পরিমাপ করতে সমর্থ হইনি। এটি আমার ভাত দানেরই ফল।</p>
<p><a class='bk' id='bk179'></a>এটি খাও, এটি পরিভোগ কর, এই শয্যায় তুমি শয়ন কর-এভাবেই আমি সুখী হতাম। এটি আমার ভাতদানেরই ফল।</p>
<p><a class='bk' id='bk180'></a>আজ থেকে চুরানব্বই কল্প আগে আমি যেই দান করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার ভাতদানেরই ফল</p>
<p><a class='bk' id='bk181'></a>আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে আমি এখন সম্পূর্ণ অনাসক্ত হয়ে অবস্থান করছি।</p>
<p><a class='bk' id='bk182'></a>বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='bk' id='bk183'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান পত্থোদনদায়ক স্থবির এই গাথাগুলো ভাষণ করেছিলেন।</p>
<p>[পত্থোদনদায়ক স্থবির অপদান নবম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
