<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap57' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৬. বীজনী বর্গ</li>
</ul>
<h1>৫. ওপবয়্‌হ স্থবির অপদান</h1>
</header>
<p><a class='bk' id='bk33'></a>আমি পদুমুত্তর বুদ্ধকে আজানীয় হাতি দান করেছিলাম। সম্বুদ্ধকে আজানীয় হাতি দান করার পর আমি নিজের ঘরে চলে গিয়েছিলেন।</p>
<p><a class='bk' id='bk34'></a>তারপর পদুমুত্তর ভগবানের অগ্রশ্রাবক, শ্রেষ্ঠ ধর্মের উত্তরাধিকারী দেবল স্থবির আমার নিকটে এসেছিলেন।</p>
<p><a class='bk' id='bk35'></a>তিনি আমাকে উদ্দেশ করে বললেন, সম্পূর্ণ অষ্ট পরিষ্কারের ওপর নির্ভরশীল ভগবান আজানীয় হাতি গ্রহণ করেন না। তারপরও তোমরা সংকল্পের কথা জ্ঞাত হয়ে চক্ষুষ্মান ভগবান তোমার প্রতি অশেষ অনুকম্পাবশত তা গ্রহণ করেছিলেন।</p>
<p><a class='bk' id='bk36'></a>অতঃপর আমি সিন্ধুদেশীয় আজানীয় হাতির বদলে সমমূল্যের কপ্পিয় জিনিস পদুমুত্তর ভগবানকে দান করেছিলাম।</p>
<p><a class='bk' id='bk37'></a>সেই পুণ্যকর্মের ফলে আমি দেবলোকে অথবা মনুষ্যলোকে যেখানেই জন্মগ্রহণ করি না কেন সেখানে আমার যথোপযুক্ত সহনীয় শান্তচিত্ত উৎপন্ন হতো।</p>
<p><a class='bk' id='bk38'></a>তাদের কাছে এটিই পরম লাভ, যারা ভগবানের নিকট উপসম্পদা লাভ করেন। তাই আমিও পৃথিবীতে বুদ্ধ উৎপন্ন হলে পরে তাঁর সস্নেহ সান্নিধ্য পেয়ে তারই কাছে উপসম্পদা লাভ করতে পেরেছি।</p>
<p><a class='bk' id='bk39'></a>অতীতে আমি আটাশবার চতুরন্ত বিজয়ী, জম্বুসত্ত্বের জম্বু-অধিপতি, মহাপরাক্রমশালী রাজা হয়েছিলাম।</p>
<p><a class='bk' id='bk40'></a>এই একত্রিশ লোকভূমির মধ্যে আমার এটিই অন্তিম জন্ম। আমি এখন জয়-পরাজয়ের ঊর্ধ্বে অচলস্থান নির্বাণ লাভ করেছি।</p>
<p><a class='bk' id='bk41'></a>আমি আজ থেকে চৌত্রিশ হাজার কল্প আগে মহাতেজস্বী, মহাপরাক্রমশালী সপ্তরত্ন-সমন্বিত চক্রবর্তী রাজা হয়েছিলাম।</p>
<p><a class='bk' id='bk42'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান ওপবয়্‌হ স্থবির এই গাথাগুলো ভাষণ করেছিলেন।</p>
<p class='endsutta'>[ওপবয়্‌হ স্থবির অপদান পঞ্চম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
