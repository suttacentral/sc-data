<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap471' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৪৭. শালকুসুমিয় বর্গ</li>
</ul>
<h1>৯. স্বয়ং প্রতিভাণিয় স্থবির অপদান</h1>
</header>
<p><a class='bk' id='bk45'></a> রাজকীয় প্রতীকের ন্যায় দেবাতিদেব নরোত্তম বুদ্ধকে রথে চড়ে যাচ্ছেন দেখে কে প্রসন্ন হয় না?</p>
<p><a class='bk' id='bk46'></a> অজ্ঞতারূপ ঘোর অন্ধকার নাশ করে, বহু মানুষকে সংসারদুঃখ হতে মুক্ত করে জ্ঞানালোকে জ্যোর্তিময় বুদ্ধকে দেখে কে প্রসন্ন হয় না?</p>
<p><a class='bk' id='bk47'></a> বহু সত্ত্বকে উদ্ধারকারী ও লক্ষ ক্ষীণাসব অর্হতের পরিচালক, লোকনায়ক বুদ্ধকে দেখে কে প্রসন্ন হয় না?</p>
<p><a class='bk' id='bk48'></a> ধর্মভেরিবাদক, অন্যতীর্থিয়গণকে দমনকারী ও সিংহনাদকারী বুদ্ধকে দেখে কে প্রসন্ন হয় না?</p>
<p><a class='bk' id='bk49'></a> ব্রহ্মলোক হতে এসে ব্রহ্মাগণ যাঁকে নিপুণ প্রশ্ন করেন তাঁকে দেখে কে প্রসন্ন হয় না?</p>
<p><a class='bk' id='bk50'></a> দেবতারা যাঁকে অঞ্জলি নিবেদন করে প্রার্থনা করেন, আর জন্মে জন্মে সেই পুণ্য ভোগ করেন তাকে দেখে কে প্রসন্ন হয় না?</p>
<p><a class='bk' id='bk51'></a> জনতাসকল সমবেত হয়ে চক্ষুষ্মান বুদ্ধকে ভোজনের নিমন্ত্রণ করে, আর তাতে তিনি মোটেই বিচলিত হন না, তাঁকে দেখে কে প্রসন্ন হয় না?</p>
<p><a class='bk' id='bk52'></a> যিনি নগরে প্রবেশ করার সঙ্গে সঙ্গে বহু ভেরি বেজে উঠে ও প্রমত্ত হাতিরা গর্জে উঠে, তাকে দেখে কে প্রসন্ন হয় না?</p>
<p><a class='bk' id='bk53'></a> যিনি পথ দিয়ে যাবার সময় সমস্ত রাস্তা তাঁর শরীরের আভায় আলোকিত হয়, গর্বিত হয়, তাঁকে দেখে কে প্রসন্ন হয় না?</p>
<p><a class='bk' id='bk54'></a> বুদ্ধ যখন দেশনা করেন তখন তাঁর কথা সমগ্র চক্রবালের সত্ত্বগণ শুনতে পায়, সকল সত্ত্বগণের ধর্মজ্ঞান উদয় হয়, তাকে দেখে কে প্রসন্ন হয় না?</p>
<p><a class='bk' id='bk55'></a> আজ থেকে লক্ষকল্প আগে আমি যে বুদ্ধের ভূয়সী প্রশংসা করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার প্রশংসা করারই ফল।</p>
<p><a class='bk' id='bk56'></a> আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class='bk' id='bk57'></a> বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='bk' id='bk58'></a> চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান স্বয়ং প্রতিভাণিয় স্থবির এই গাথাগুলো ভাষণ করেছিলেন।</p>
<p class='endsutta'>[স্বয়ং প্রতিভাণিয় স্থবির অপদান নবম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
