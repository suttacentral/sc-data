<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap400' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৪০. পিলিন্দবচ্ছ বর্গ</li>
</ul>
<h1>৮. সলল মণ্ডপিয় স্থবির অপদান</h1>
</header>
<p><a class='bk' id='bk449'></a>উপশান্ত, মুক্ত ব্রাহ্মণ (অর্হৎ) ককুসন্ধ বুদ্ধ পরিনির্বাপিত হলে পরে আমি তাঁর উদ্দেশে সলল পুষ্পমাল্য দিয়ে মণ্ডপ তৈরি করেছিলাম।</p>
<p><a class='bk' id='bk450'></a>আমি তাবতিংস দেবলোকে জন্ম নিয়ে ব্যামপ্রমাণ উত্তম পুষ্পমাল্য লাভ করেছিলাম। তখন আমি অন্য দেবতাদের বলতাম, এটি আমার পুণ্যকর্মেরই ফল।</p>
<p><a class='bk' id='bk451'></a>কী রাতে, কী দিনে আমি যখনি দাঁড়িয়ে চঙ্ক্রমণ করতাম, তখনি আমার ওপর সললপুষ্পের আচ্ছাদনী ছেয়ে যেত।</p>
<p><a class='bk' id='bk452'></a>এই ভদ্রকল্পেই আমি বুদ্ধকে পূজা করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার বুদ্ধপূজারই ফল।</p>
<p><a class='bk' id='bk453'></a>আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে আমি এখন সম্পূর্ণ অনাসক্ত হয়ে অবস্থান করছি।</p>
<p><a class='bk' id='bk454'></a>বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='bk' id='bk455'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান সললমণ্ডপিয় স্থবির এই গাথাগুলো ভাষণ করেছিলেন।</p>
<p class='endsutta'>[সললমণ্ডপিয় স্থবির অপদান অষ্টম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
