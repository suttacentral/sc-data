<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap136' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>১৪. শোভিত বর্গ</li>
</ul>
<h1>৪. পুষ্পাচ্ছাদনীয় স্থবির অপদান</h1>
</header>
<p><a class='bk' id='bk26'></a>আমি তখন সুনন্দ নামক ব্রাহ্মণ ছিলাম, যিনি মন্ত্রধর ও অধ্যাপক। আমি তখন দুই হাত উজার করে যাচকদের দান করতাম।</p>
<p><a class='bk' id='bk27'></a>মহাকারুণিক, শ্রেষ্ঠ ঋষি, লোকবিদ পদুমুত্তর বুদ্ধ তখন মহাজনতার প্রতি অনুকম্পা-পরবশ হয়ে উন্মুক্ত আকাশে চঙ্ক্রমণ করেছিলেন।</p>
<p><a class='bk' id='bk28'></a>চঙ্ক্রমণ শেষে নিরুপধি লোকনায়ক সর্বজ্ঞ সম্বুদ্ধ অসংখ্য সত্ত্বগণের প্রতি বিপুলা মৈত্রী বিস্তার করেছিলেন।</p>
<p><a class='bk' id='bk29'></a>মন্ত্রধর ব্রাহ্মণ বৃন্তচ্যুত করে ফুল সংগ্রহ করিয়ে সেগুলো সকল শিষ্যদের ডেকে আকাশে ছুঁড়ে মেরেছিলেন।</p>
<p><a class='bk' id='bk30'></a>বুদ্ধের অসামান্য প্রভাবে সেই ফুলগুলো তখন সমস্ত নগরকে শামিয়ানার মতো আচ্ছাদিত করে সপ্তাহকাল স্থিত ছিল।</p>
<p><a class='bk' id='bk31'></a>সেই পুণ্য-প্রভাবে আমি দেবমনুষ্যলোকে প্রভূত ভোগসম্পত্তি ভোগ করেছি এবং লোকে সর্বাসব জ্ঞাত হয়ে সর্বতৃষ্ণা হতে মুক্ত হয়েছি।</p>
<p><a class='bk' id='bk32'></a>আজ থেকে এগারশত কল্প আগে আমি পঁয়ত্রিশবার ‘অম্বরংসস্থ নামক মহাপরাক্রমশালী চক্রবর্তী রাজা হয়েছিলাম।</p>
<p><a class='bk' id='bk33'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান পুষ্পাচ্ছাদনীয় স্থবির এই গাথাগুলো ভাষণ করেছিলেন।</p>
<p class='endsutta'>[পুষ্পাচ্ছাদনীয় স্থবির অপদান চতুর্থ সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
