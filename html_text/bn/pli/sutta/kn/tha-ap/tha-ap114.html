<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap114' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>১২. মহাপরিবার বর্গ</li>
</ul>
<h1>২. সুমঙ্গল স্থবির অপদান</h1>
</header>
<p><a class='bk' id='bk11'></a>লোকশ্রেষ্ঠ নরোত্তম জিনবর অর্থদর্শী ভগবান বিহার হতে বের হয়ে একটি বড় দীঘিতে এসেছিলেন।</p>
<p><a class='bk' id='bk12'></a>সেখানে তিনি স্নান করেছিলেন এবং পরিধেয় চীবর পরিধান করে দাঁড়িয়ে দাঁড়িয়ে এদিক-সেদিক দেখছিলেন।</p>
<p><a class='bk' id='bk13'></a>আমি আমার ভবনে বসেই লোকনায়ক বুদ্ধকে দেখতে পেয়েছিলাম। তখনি আমি অতীব আনন্দিত মনে করতালি দিয়েছিলাম।</p>
<p><a class='bk' id='bk14'></a>মধ্যাহ্ন সূর্যের ন্যায় জ্যোতিষ্মান ও তেজস্বী সম্বুদ্ধকে আমি দিব্য নৃত্য-গীতে ও দিব্য বাদ্যযন্ত্র বাজিয়ে আনন্দিত করেছিলাম।</p>
<p><a class='bk' id='bk15'></a>সেই পুণ্য-প্রভাবে দেবলোকে অথবা মনুষ্যলোকে যেখানেই জন্মগ্রহণ করি না কেন সর্বত্রই আমি আমার বিপুল যশ দিয়ে অন্য সত্ত্বদের অতিক্রম করতাম।</p>
<p><a class='bk' id='bk16'></a>হে পুরুষশ্রেষ্ঠ, আপনাকে নমস্কার। হে পুরুষোত্তম, আপনাকে নমস্কার। হে মুনি, আপনি আগে নিজেকে পরিপুষ্ট করে তারপর অপর সত্ত্বগণকে পরিপুষ্ট করেছিলেন।</p>
<p><a class='bk' id='bk17'></a>স্বীয় সত্যব্রতে দৃঢ়ভাবে অধিষ্ঠিত থেকে অতীব আনন্দিত মনে সম্বুদ্ধকে সেবা-পূজা করে আমি তুষিত স্বর্গে উৎপন্ন হয়েছিলাম।</p>
<p><a class='bk' id='bk18'></a>আজ থেকে ষোলোশত কল্প আগে আমি আঠারোবার সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম।</p>
<p><a class='bk' id='bk19'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান সুমঙ্গল স্থবির এই গাথাগুলো ভাষণ করেছিলেন।</p>
<p class='endsutta'>[সুমঙ্গল স্থবির অপদান দ্বিতীয় সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
