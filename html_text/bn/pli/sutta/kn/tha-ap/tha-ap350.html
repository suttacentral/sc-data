<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap350' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৩৫. একপদুমীয় বর্গ</li>
</ul>
<h1>৮. তৃণমুষ্টিদায়ক স্থবির অপদান</h1>
</header>
<p><a class='bk' id='bk48'></a>হিমালয়ের অনতিদূরে লম্বক নামক একটি পর্বত ছিল। সেই পর্বতে উপতিষ্য নামক সম্বুদ্ধ উন্মুক্ত আকাশে চঙ্ক্রমণ করছিলেন।</p>
<p><a class='bk' id='bk49'></a>তখন আমি গভীর অরণ্যে মৃগশিকারী ছিলাম। একদিন আমি দেবাতিদেব অপরাজিত স্বয়ম্ভূ সম্বুদ্ধকে দেখতে পেয়েছিলোম।</p>
<p><a class='bk' id='bk50'></a>তখন আমি অতীব প্রসন্নমনে মহর্ষি বুদ্ধকে বসার জন্য এক মুষ্টি তৃণ দান করেছিলাম।</p>
<p><a class='bk' id='bk51'></a>দেবাতিদেব সম্বুদ্ধকে দান দেওয়ার পর আমার চিত্ত আরও বেশি করে প্রসন্নতায় ভরে উঠেছিল। তারপর সম্বুদ্ধকে অভিবাদন করে উত্তরমুখী হয়ে চলে গিয়েছিলাম।</p>
<p><a class='bk' id='bk52'></a>চলে যাবার সঙ্গে সঙ্গে আমাকে পশুরাজ সিংহ ভীষণভাবে আক্রান্ত করেছিল। সিংহ কর্তৃক আক্রান্ত হয়ে আমি সেখানেই মৃত্যুবরণ করেছিলাম।</p>
<p><a class='bk' id='bk53'></a>মাত্র কিছুক্ষণ আগে আমি অনাসক্ত বুদ্ধশ্রেষ্ঠের উদ্দেশে যেই কর্ম করেছিলাম, সেই পুণ্যের ফলে তীরের গতিতে দেবলোকে জন্মগ্রহণ করেছিলাম।</p>
<p><a class='bk' id='bk54'></a>পূর্বকৃত পুণ্য-প্রভাবে সেখানে আমার দিব্যপ্রাসাদটি ছিল অত্যন্ত সুন্দর, হাজার কা-বিশিষ্ট, শত গম্বুজবিশিষ্ট, ধ্বজাসম্পন্ন ও হিরন্ময়।</p>
<p><a class='bk' id='bk55'></a>শতরশ্মি সূর্যের উদয় হলেও সেই দিব্যপ্রসাদের প্রভা ততটুকু মৱান হতো না। আর দেবকন্যারা আমাকে নানাভাবে আমোদিত করে রাখত।</p>
<p><a class='bk' id='bk56'></a>দেবলোক হতে চ্যুত হয়ে পূর্বকৃত পুণ্য-প্রভাবে মানুষ হয়ে জন্ম নিয়ে আমি আসবক্ষয় জ্ঞান লাভ করেছি।</p>
<p><a class='bk' id='bk57'></a>আজ থেকে চুরানব্বই কল্প আগে আমি যেই বসার আসন দান করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার এক মুষ্টি তৃণদানেরই ফল।</p>
<p><a class='bk' id='bk58'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান তৃণমুষ্টিদায়ক স্থবির এই গাথাগুলো ভাষণ করেছিলেন।</p>
<p class='endsutta'>[তৃণমুষ্টিদায়ক স্থবির অপদান অষ্টম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
