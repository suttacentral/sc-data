<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap118' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>১২. মহাপরিবার বর্গ</li>
</ul>
<h1>৬. চিতকপূজক স্থবির অপদান</h1>
</header>
<p><a class='bk' id='bk49'></a>লোকবন্ধু সিখী ভগবান বুদ্ধ পরিনির্বাপিত হওয়ার পর আমি অমাত্য ও পরিবার-পরিজন নিয়ে রাজায়তনে বসবাস করছিলাম।</p>
<p><a class='bk' id='bk50'></a>আমি অতীব প্রসন্নচিত্তে ও খুশি মনে সিখী ভগবানের শ্মশানে গিয়েছিলাম। তথায় আমি দিব্যতূর্য্য বাজিয়ে সুগন্ধ পুষ্পমাল্য ছিটিয়ে দিয়েছিলাম।</p>
<p><a class='bk' id='bk51'></a>পবিত্র শ্মশানে পূজা করে আমি বন্দনা করেছিলাম। অতীব খুশি মনে আমি নিজ বাসভবনে চলে গিয়েছিলাম।</p>
<p><a class='bk' id='bk52-53'></a>আমি আমার বাসভবনে বসে বসে শুধু পবিত্র শ্মশানকে পূজা করার সেই স্মৃতিটুকু বারবার স্মরণ করছিলাম। হে দ্বিপদশ্রেষ্ঠ লোকশ্রেষ্ঠ নরোত্তম, সেই পুণ্য-প্রভাবে আমি দেব-মনুষ্যলোকে উভয় সম্পত্তি ভোগ করেছি এবং সমস্ত জয়-পরাজয় অতিক্রম করে অচলস্থান নির্বাণ লাভ করেছি।</p>
<p><a class='bk' id='bk54'></a>আজ থেকে একত্রিশ কল্প আগে আমি যেই পুষ্পাদি দ্বারা পূজা করেছিলাম, তারপর থেকে একবারও আমাকে অপায় দুর্গতিতে পড়তে হয়নি। এটি আমার ভগবান বুদ্ধের পবিত্র শ্মশানে পূজা করারই ফল।</p>
<p><a class='bk' id='bk55'></a>আজ থেকে ঊনত্রিশ কল্প আগে আমি ষোলোবার উগ্গত নামক মহাপরাক্রমশালী চক্রবর্তী রাজা হয়েছিলাম।</p>
<p><a class='bk' id='bk56'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান চিতকপূজক স্থবির এই গাথাগুলো ভাষণ করেছিলেন।</p>
<p class='endsutta'>[চিতকপূজক স্থবির অপদান ষষ্ঠ সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
