<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap435' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৪৪. একবিহারী বর্গ</li>
</ul>
<h1>৩. পাটিহীরসংজ্ঞক স্থবির অপদান</h1>
</header>
<p><a class='bk' id='bk26'></a> পরম পূজনীয় জিন পদুমুত্তর সম্বুদ্ধ তখন লক্ষ অর্হৎ পরিবেষ্টিত হয়ে নগরে প্রবেশ করেছিলেন।</p>
<p><a class='bk' id='bk27'></a> উপশান্ত বুদ্ধ যখন নগরে প্রবেশ করছিলেন, তখন রত্নাবলী আকাশে জ্বল জ্বল করছিল, বজ্রনির্ঘোষ হচ্ছিল।</p>
<p><a class='bk' id='bk28'></a> বুদ্ধ যখন নগরে প্রবেশ করছিলেন, তখন বুদ্ধের প্রভাবে আপনাতেই বজ্রঘর্ষিত ভেরি ও বীণা বেজে উঠেছিল।</p>
<p><a class='bk' id='bk29'></a> আমি পদুমুত্তর মহামুনি বুদ্ধশ্রেষ্ঠকে দেখিনি। তার ঋদ্ধিপ্রতিহার্য দেখেই আমি প্রসন্নচিত্ত হয়েছিলাম।</p>
<p><a class='bk' id='bk30'></a> কী আশ্চর্য বুদ্ধ! কী আশ্চর্য ধর্ম! কী আশ্চর্য আমাদের শাস্তাসম্পদ! অচেতন জড়বস্তু তূর্য পর্যন্ত আপনাতেই বেজে উঠছে!</p>
<p><a class='bk' id='bk31'></a> আজ থেকে লক্ষকল্প আগে আমি যেই সংজ্ঞা লাভ করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার বুদ্ধসংজ্ঞা লাভেরই ফল।</p>
<p><a class='bk' id='bk32'></a> আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class='bk' id='bk33'></a> বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='bk' id='bk34'></a> চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান পাটিহীরসংজ্ঞক স্থবির এই গাথাগুলো ভাষণ করেছিলেন।</p>
<p class='endsutta'>[পাটিহীরসংজ্ঞক স্থবির অপদান তৃতীয় সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
