<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap135' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>১৪. শোভিত বর্গ</li>
</ul>
<h1>৩. চন্দন পূজনক স্থবির অপদান</h1>
</header>
<p><a class='bk' id='bk17'></a>আমি তখন চন্দ্রভাগা নদীর তীরে কিন্নর হয়ে জন্মগ্রহণ করেছিলাম। আমি শুধু পুষ্প খেয়েই জীবন ধারণ করতাম এবং পুষ্পবস্ত্রই পরিধান করতাম।</p>
<p><a class='bk' id='bk18'></a>ত্রিলোকশ্রেষ্ঠ, নরোত্তম, অর্থদর্শী ভগবান আকাশপথে হংসরাজের ন্যায় গভীর অরণ্যে গিয়েছিলেন।</p>
<p><a class='bk' id='bk19'></a>হে পুরষোত্তম, আপনাকে নমস্কার। আপনার সুবিশোধিত চিত্তকে নমস্কার। আপনার মুখবর্ণ অতীব প্রসন্ন এবং ইন্দ্রিয়নিচয় অতীব প্রসন্ন।</p>
<p><a class='bk' id='bk20'></a>তীক্ষ্ণপ্রাজ্ঞ সুমেধ ভগবান আকাশে উঠে তাতে সংঘাটি বিছিয়ে পদ্মাসনে বসলেন।</p>
<p><a class='bk' id='bk21'></a>আমি তখন নির্মল চন্দন নিয়ে জিনশ্রেষ্ঠ অর্থদর্শী ভগবানের কাছে গিয়েছিলাম এবং অতীব প্রসন্নচিত্তে তা বুদ্ধকে দান করেছিলাম।</p>
<p><a class='bk' id='bk22'></a>তারপর লোকশ্রেষ্ঠ নরোত্তম সম্বুদ্ধকে অভিবাদন করে আনন্দিত মনে উত্তরমুখী হয়ে চলে গিয়েছিলেন।</p>
<p><a class='bk' id='bk23'></a>আজ থেকে আঠারোশত কল্প আগে আমি যেই চন্দন দান করেছিলাম, তারপর থেকে একবারও আমাকে দুর্গতিতে পড়তে হয়নি। এটি আমার বুদ্ধপূজারই ফল।</p>
<p><a class='bk' id='bk24'></a>আজ থেকে চৌদ্দশত কল্প আগে আমি তিনবার রোহিনী নামক মহাপরাক্রমশালী চক্রবর্তী রাজা হয়েছিলাম।</p>
<p><a class='bk' id='bk25'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান চন্দন পূজনক স্থবির এই গাথাগুলো ভাষণ করেছিলেন।</p>
<p class='endsutta'>[চন্দন পূজনক স্থবির অপদান তৃতীয় সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
