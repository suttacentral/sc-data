<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap512' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৫১. কণিকার বর্গ</li>
</ul>
<h1>১০. নারিকেলফলদায়ক স্থবির অপদান</h1>
</header>
<p><a class='bk' id='bk91'></a> তখন আমি এক আরামিক ছিলাম। একদিন আমি বিরজ বুদ্ধকে সুনীল আকাশপথ দিয়ে যেতে দেখেছিলাম।</p>
<p><a class='bk' id='bk92'></a> আমি নারিকেলফল হাতে নিয়ে বুদ্ধশ্রেষ্ঠকে দান করেছিলাম। মহাযশস্বী বুদ্ধ আকাশে দাঁড়িয়েই আমার দান গ্রহণ করেছিলেন।</p>
<p><a class='bk' id='bk93'></a> অতীব প্রসন্নমনে বুদ্ধকে ফল দান করে সঙ্গে সঙ্গে আমার মনে ভীষণ সুখাবহ ভক্তি উৎপন্ন হয়েছিল।</p>
<p><a class='bk' id='bk94'></a> তখন আমি বিপুল প্রীতি ও সুখ লাভ করেছিলাম। আমি যেখানেই জন্মগ্রহণ করতাম সেখানে রত্ন উৎপন্ন হতো।</p>
<p><a class='bk' id='bk95'></a> আজ থেকে একানব্বই কল্প আগে আমি যেই ফল দান করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার বুদ্ধকে ফলদানেরই বিপাক।</p>
<p><a class='bk' id='bk96'></a> আমার দিব্যচোখ বিশুদ্ধ। আমি সমাধিতে দক্ষ ও অভিজ্ঞাপ্রাপ্ত। এটি আমার ফল দানেরই বিপাক।</p>
<p><a class='bk' id='bk97'></a> আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class='bk' id='bk98'></a> বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='bk' id='bk99'></a> চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান নারিকেল ফলদায়ক স্থবির এই গাথাগুলো ভাষণ করেছিলেন।</p>
<p class='endsutta'>[নারিকেলফলদায়ক স্থবির অপদান দশম সমাপ্ত]</p>
<p class='endsection'>[কণিকার বর্গ একান্নতম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
