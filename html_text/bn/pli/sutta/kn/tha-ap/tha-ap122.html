<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap122' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>১২. মহাপরিবার বর্গ</li>
</ul>
<h1>১০. জাতিপূজক স্থবির অপদান</h1>
</header>
<p><a class='bk' id='bk82'></a>এই পৃথিবীতে বিপস্সী ভগবান জন্মের সঙ্গে সঙ্গে সমগ্র একত্রিশ লোকভূমি যেন ক্ষণিকের জন্য আলোকিত হয়েছিল এবং সসাগরা পৃথিবী প্রকম্পিত হয়েছিল।</p>
<p><a class='bk' id='bk83'></a>তখন লক্ষণ-শাস্ত্রবিদগণ ভবিষ্যদ্বাণী করেছিলেন যে, এই শিশু জগতে বুদ্ধ হবেন। সকল সত্ত্বগণের মধ্যে অগ্র ও শ্রেষ্ঠ হবেন এবং বহু দুঃখপীড়িত সত্ত্বকে উদ্ধার করবেন।</p>
<p><a class='bk' id='bk84'></a>লক্ষণ শাস্ত্রবিদগণের ভবিষ্যদ্বাণী শুনে আমি সেই শিশুকে বুদ্ধ জ্ঞান করে পূজা করেছিলাম। বুদ্ধসংজ্ঞায় এমন জাতিপূজা তখন ছিল না বললেই চলে।</p>
<p><a class='bk' id='bk85'></a>এভাবে বহু কুশল সঞ্চয় করে আমি আমার চিত্তকে অতীব প্রসন্ন করেছিলাম এবং জাতিপূজা করার পর সেখানেই আমার মৃত্যু হয়েছিল।</p>
<p><a class='bk' id='bk86'></a>দেবলোকে অথবা মনুষ্যলোকে যেখানেই জন্মগ্রহণ করি না কেন, অন্য সকল সত্ত্বগণকে আমি আমার পুণ্যবলে অতিক্রম করতাম। এটি আমার জাতিপূজারই ফল।</p>
<p><a class='bk' id='bk87'></a>আমার ধাত্রীরা সেবা-শুশ্রূষা করতেন আমার ইচ্ছানুসারে এবং তারা কখনো রাগান্বিত হতেন না। এটি আমার জাতিপূজারই ফল।</p>
<p><a class='bk' id='bk88'></a>আজ থেকে একানব্বই কল্প আগে আমি যেই জাতিপূজা করেছিলাম, তারপর থেকে আমাকে একবারও অপায় দুর্গতিতে পড়তে হয়নি। এটি আমার জাতিপূজারই ফল।</p>
<p><a class='bk' id='bk89'></a>আজ থেকে তিনকল্প আগে আমি চৌত্রিশবার সুপারিচরিয়া নামক মহাপরাক্রমশালী চক্রবর্তী রাজা হয়েছিলাম।</p>
<p><a class='bk' id='bk90'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান জাতিপূজক স্থবির এই গাথাগুলো ভাষণ করেছিলেন।</p>
<p class='endsutta'>[জাতিপূজক স্থবির অপদান দশম সমাপ্ত]</p>
<p class='endsection'>[মহাপরিবার বর্গ দ্বাদশ সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
