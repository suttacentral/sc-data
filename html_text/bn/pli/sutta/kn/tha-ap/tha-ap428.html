<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap428' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৪৩. সকিংসম্মার্জক বর্গ</li>
</ul>
<h1>৬. ঘৃতমণ্ডদায়ক স্থবির অপদান</h1>
</header>
<p><a class='bk' id='bk78'></a> একদিন আমি গভীর অরণ্যে উপবিষ্ট তীব্র বাতব্যাধিতে পীড়িত লোকশ্রেষ্ঠ নরোত্তম সুচিন্তিত ভগবানকে দেখতে পেয়েছিলাম।</p>
<p><a class='bk' id='bk79-80'></a> তখন আমি অতীব প্রসন্নচিত্ত হয়ে ঘৃতমণ্ড পান করিয়েছিলাম। এই সুকৃত পুণ্যকর্ম করার ফলে এই গঙ্গা, ভাগীরথী, চার মহাসমুদ্র এবং এই বিশাল রুক্ষ পৃথিবীও আমার জন্য ঘৃত উৎপন্ন করে।</p>
<p><a class='bk' id='bk81-82'></a> আমার সংকল্পের কথা অবগত হয়ে উপর্যুক্ত নদীগুলো মধুপিণ্ডতে পরিণত হতো। আমার সংকল্পের কথা অবগত হয়ে পৃথিবীতে জন্ম নেওয়া চৌদিকের সমস্ত বৃক্ষগুলো কল্পতরু হয়ে যেত। আমি পঞ্চাশবার দেবেন্দ্র হয়ে দেবরাজত্ব করেছিলাম।</p>
<p><a class='bk' id='bk83'></a> আমি একান্নবার রাজচক্রবর্তী হয়েছিলাম। আর প্রাদেসিক রাজা তো অসংখ্যবার হয়েছিলাম।</p>
<p><a class='bk' id='bk84'></a> আজ থেকে চুরানব্বই কল্প আগে আমি যেই দান কর্ম করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার ঘৃতমণ্ড দান করারই ফল।</p>
<p><a class='bk' id='bk85'></a> আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class='bk' id='bk86'></a> বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='bk' id='bk87'></a> চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান ঘৃতমণ্ডদায়ক স্থবির এই গাথাগুলো ভাষণ করেছিলেন।</p>
<p class='endsutta'>[ঘৃতমণ্ডদায়ক স্থবির অপদান ষষ্ঠ সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
