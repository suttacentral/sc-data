<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap109' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>১১. ভিক্ষাদায়ী বর্গ</li>
</ul>
<h1>৭. নলমালিয় স্থবির অপদান</h1>
</header>
<p><a class='bk' id='bk36-37'></a>তৃণমাদুরে উপবিষ্ট ত্রিলোকশ্রেষ্ঠ উপশান্ত পদুমুত্তর বুদ্ধকে আমি একজাতীয় নলে তৈরি হাতপাখা দিয়ে বাতাস করেছিলাম। বাতাস করার পর আমি দ্বিপদশ্রেষ্ঠ বুদ্ধকে তা দান করেছিলাম।</p>
<p><a class='bk' id='bk38'></a>লোকনায়ক সর্বজ্ঞ বুদ্ধ সেই হাতপাখা গ্রহণ করেছিলেন এবং আমার সংকল্পের কথা অবগত হয়ে আশীর্বাদসূচক এই গাথা ভাষণ করেছিলেন।</p>
<p><a class='bk' id='bk39'></a>তোমার হাতপাখা দিয়ে বাতাস করার ফলে আমার সমস্ত দেহ যেমন পরিদাহ হতে মুক্ত হয়ে শান্ত শীতল হয়েছে, ঠিক তদ্রূপ তোমার চিত্তও রাগ, দ্বেষ, মোহ এই ত্রিবিধাগ্নি হতে মুক্ত হয়ে চিরশান্ত, নিবৃত হোক।</p>
<p><a class='bk' id='bk40'></a>তখন সেই বনকে আশ্রয় করে থাকা সমস্ত দেবতারা সেখানে সমাগত হয়েছিল। তারা বলল, আমরা সবাই গভীর শ্রদ্ধা নিয়ে অমৃতোপম আনন্দদায়ক বুদ্ধবাণী শোনার জন্য উন্মুখ হয়ে আছি।</p>
<p><a class='bk' id='bk41'></a>ভগবান তথাকার দেবসংঘ-পরিবেষ্টিত সভায় উপবিষ্ট হয়ে অমৃতোপম আনন্দদায়ক এই গাথাগুলো ভাষণ করেছিলেন।</p>
<p><a class='bk' id='bk42'></a>এই হাতপাখা দাতা ব্যক্তি হাতপাখা দানের ফলে ও প্রার্থনাবলে ভবিষ্যতে সুব্রত নামক চক্রবর্তী রাজা হবে।</p>
<p><a class='bk' id='bk43'></a>তারপর সে পূর্বকৃত পুণ্য-প্রভাবে মালুতো নামক চক্রবর্তী রাজা হবে।</p>
<p><a class='bk' id='bk44'></a>এই হাতপাখা দানের প্রভূত পুণ্য-প্রভাবে সে লক্ষকল্প অপায় দুর্গতিতে জন্ম নেবে না।</p>
<p><a class='bk' id='bk45'></a>ত্রিশ হাজার কল্পের মধ্যে সে মোট আত্রিশবার সুব্রত নামক চক্রবর্তী রাজা ও ঊনত্রিশ হাজার কল্পের মধ্যে সে আটবার মালুত নামক চক্রবর্তী রাজা হবে।</p>
<p><a class='bk' id='bk46'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান নলমালিয় স্থবির এই গাথাগুলো ভাষণ করেছিলেন।</p>
<p>[উদকপূজক স্থবির অপদান সপ্তম সমাপ্ত]</p>
<p class='endsutta'>[সপ্তম ভাণবার]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
