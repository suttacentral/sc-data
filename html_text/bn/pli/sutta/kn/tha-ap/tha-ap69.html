<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap69' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৭. সকচিন্তনীয় বর্গ</li>
</ul>
<h1>৭. বস্ত্রদায়ক স্থবির অপদান</h1>
</header>
<p><a class='bk' id='bk45'></a>সেই সময় আমি গরুড় পক্ষীকুলে জন্ম নিয়েছিলাম এবং বিরজ বীতমল বুদ্ধকে গন্ধমাদন পর্বতে যেতে দেখেছিলাম।</p>
<p><a class='bk' id='bk46'></a>গরুড় পক্ষীবেশ ত্যাগ করে আমি তখন মনুষ্যবেশ ধারণ করেছিলাম এবং দ্বিপদশ্রেষ্ঠ তথাগত বুদ্ধকে একটি দিব্যবস্ত্র দান করেছিলাম।</p>
<p><a class='bk' id='bk47'></a>আমার প্রদত্ত সেই দিব্যবস্ত্র লোকনায়ক বুদ্ধ গ্রহণ করেছিলেন এবং শূন্যে দাঁড়িয়ে এই গাথা ভাষণ করেছিলেন।</p>
<p><a class='bk' id='bk48'></a>সে এই বস্ত্রদানের ফলে ও প্রার্থনাবলে গরুড় পক্ষী জন্ম ত্যাগ করে দেবলোকে রমিত হবে।</p>
<p><a class='bk' id='bk49'></a>লোকশ্রেষ্ঠ, নরশ্রেষ্ঠ অর্থদর্শী ভগবান আমার সেই বস্ত্রদানের ভূয়সী প্রশংসা করে উত্তরমুখী হয়ে চলে গিয়েছিলেন।</p>
<p><a class='bk' id='bk50'></a>জন্মজন্মান্তরে আমি প্রভূত বস্ত্রসম্পদের অধিকারী হতাম এবং আমার মাথার ওপর চন্দ্রাতপ ঝুলে থাকত। এটি আমার বস্ত্রদানেরই ফল।</p>
<p><a class='bk' id='bk51'></a>ছত্রিশ কল্প আগে আমি সাতবার অরুণ নামক মনুষ্যাধিপতি মহাপরাক্রমশালী চক্রবর্তী রাজা ছিলাম।</p>
<p><a class='bk' id='bk52'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান বস্ত্রদায়ক স্থবির এই গাথাগুলো ভাষণ করেছিলেন।</p>
<p class='endsutta'>[বস্ত্রদায়ক স্থবির অপদান সপ্তম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
