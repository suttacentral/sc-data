<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='thi-ap12' lang='bn'>
<header>
<ul>
<li class='division'>থেরী-অপদান</li>
<li class='division'>২. একোপোসথিকা বর্গ</li>
</ul>
<h1>২. সললপুষ্পিকা থেরী অপদান</h1>
</header>
<p><a class='bk' id='bk২২'></a>তখন আমি চন্দ্রভাগা নদীতীরে এক কিন্নরী হয়ে জন্মেছিলাম। একদিন আমি দেবাতিদেব, নরশ্রেষ্ঠ বুদ্ধকে চঙ্ক্রমণ করতে দেখেছিলাম।</p>
<p><a class='bk' id='bk২৩'></a>আমি সললপুষ্প সংগ্রহ করে বুদ্ধশ্রেষ্ঠকে দান করেছিলাম। মহাবীর বুদ্ধ তখন আমার দান করা দেবগন্ধী সললপুষ্পের ঘ্রাণ নিয়েছিলেন।</p>
<p><a class='bk' id='bk২৪'></a>তারপর লোকনায়ক বিপস্সী সম্বুদ্ধ সেগুলো গ্রহণ করেছিলেন। তখন মহাবীর বুদ্ধ আমি দেখি মতো করে সললপুষ্পের ঘ্রাণ নিয়েছিলেন।</p>
<p><a class='bk' id='bk২৫'></a>তারপর আমি হাত দুটি জোড় করে দ্বিপদোত্তম বুদ্ধকে বন্দনা করেছিলাম এবং অতীব প্রসন্নমন নিয়ে পর্বতের ওপর আরোহণ করেছিলাম।</p>
<p><a class='bk' id='bk২৬'></a>আজ থেকে একানব্বই কল্প আগে আমি যেই পুষ্প দান করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার বুদ্ধপূজারই ফল।</p>
<p><a class='bk' id='bk২৭'></a>আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class='bk' id='bk২৮'></a>বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='bk' id='bk২৯'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই সললপুষ্পিকা ভিক্ষুণী এই গাথাগুলো ভাষণ করেছিলেন।</p>
<p class='endsutta'>[সললপুষ্পিকা থেরী অপদান দ্বিতীয় সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
