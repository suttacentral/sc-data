<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='thi-ap16' lang='bn'>
<header>
<ul>
<li class='division'>থেরী-অপদান</li>
<li class='division'>২. একোপোসথিকা বর্গ</li>
</ul>
<h1>৬. নলমালিকা থেরী অপদান</h1>
</header>
<p><a class='bk' id='bk৮৬'></a>তখন আমি চন্দ্রভাগা নদীতীরে এক কিন্নরী হয়ে জন্মেছিলাম। একদিন আমি স্বয়ম্ভূ, অপরাজিত, বিরজ বুদ্ধকে দেখতে পেয়েছিলাম।</p>
<p><a class='bk' id='bk৮৭'></a>আমি তখন অতীব প্রসন্নমনে কৃতঞ্জলিপুটে নলমাল্য নিয়ে স্বয়ম্ভূ বুদ্ধকে পূজা করেছিলাম।</p>
<p><a class='bk' id='bk৮৮'></a>সেই সুকৃত কর্মের ফলে ও প্রার্থনাবলে কিন্নরীদেহ ত্যাগ করে আমি তাবতিংস দেবলোকে উৎপন্ন হয়েছিলাম।</p>
<p><a class='bk' id='bk৮৯'></a>আমি ছত্রিশবার ছত্রিশজন দেবরাজের মহিষী হয়েছিলাম। আমি মনে মনে চাইবার সঙ্গে সঙ্গে আমার ইপ্সিত বস্তুটি উৎপন্ন হতো।</p>
<p><a class='bk' id='bk৯০'></a>আমি দশবার দশজন চক্রবর্তী রাজার মহিষী হয়েছিলাম। আমি কৃতপুণ্যা হয়েই ভবে বিচরণ করেছিলাম।</p>
<p><a class='bk' id='bk৯১'></a>আমার কুশলপুণ্য বিদ্যমান থাকার সময়েই আমি অনাগারিক প্রব্রজ্যা গ্রহণ করেছিলাম। তাই শাক্যপুত্রের শাসনে আজ আমি পরম পূজনীয়।</p>
<p><a class='bk' id='bk৯২'></a>আমার মন আজ সম্পূর্ণ বিশুদ্ধ, পাপহীন। আমার সমস্ত আসব পরিক্ষীণ হয়েছে। এখন আমার আর কোনো পুনর্জন্ম নেই।</p>
<p><a class='bk' id='bk৯৩'></a>আজ থেকে চুরানব্বই কল্প আগে আমি যেই বুদ্ধপূজা করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার নলমালা দানেরই সুফল।</p>
<p><a class='bk' id='bk৯৪'></a>আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class='bk' id='bk৯৫'></a>বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='bk' id='bk৯৬'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই নলমালিকা ভিক্ষুণী এই গাথাগুলো ভাষণ করেছিলেন।</p>
<p class='endsutta'>[নলমালিকা থেরী অপদান ষষ্ঠ সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
