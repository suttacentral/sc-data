<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='thi-ap7' lang='bn'>
<header>
<ul>
<li class='division'>থেরী-অপদান</li>
<li class='division'>১. সুমেধা বর্গ</li>
</ul>
<h1>৭. কটচ্ছুভিক্ষাদায়িকা থেরী অপদান</h1>
</header>
<p><a class='bk' id='bk৬০'></a>পিণ্ডচারণরত তিষ্য নামক শাস্তা বুদ্ধশ্রেষ্ঠকে আমি এক চামচ ভিক্ষা দান করেছিলাম।</p>
<p><a class='bk' id='bk৬১'></a>লোকাগ্রনায়ক, শাস্তা, তিষ্য সম্বুদ্ধ আমার ভিক্ষা নিয়ে পথে দাঁড়িয়েই এই বলে আমার দান অনুমোদন করেছিলেন।</p>
<p><a class='bk' id='bk৬২'></a>এক চামচ মাত্র ভিক্ষা দান করে তুমি তাবতিংস দেবলোকে গমন করবে। ছত্রিশবার ছত্রিশজন দেবরাজের মহিষী হয়ে জন্মগ্রহণ করবে।</p>
<p><a class='bk' id='bk৬৩'></a>তুমি পঞ্চাশবার পঞ্চাশজন চক্রবর্তী রাজার মহিষী হয়ে জন্মাবে। তুমি সব সময় মনে মনে যা-ই চাইবে সবকিছুই লাভ করবে।</p>
<p><a class='bk' id='bk৬৪'></a>এভাবে দেবসম্পত্তি ও মনুষ্যসম্পত্তি ভোগ করে তুমি অকিঞ্চন প্রব্রজ্যা গ্রহণ করবে। পরিশেষে পরিজ্ঞা দ্বারা সর্বাসব ক্ষয় করে সম্পূর্ণ অনাসক্ত হয়ে পরিনির্বাপিত হবে।</p>
<p><a class='bk' id='bk৬৫'></a>এটি বলার পর লোকগ্রনায়ক, বীর তিষ্য সম্বুদ্ধ আকাশে হংসরাজ বিচরণ করার ন্যায় আকাশে উত্থিত হয়ে চলে গিয়েছিলেন।</p>
<p><a class='bk' id='bk৬৬'></a>আমার সেই দান সুন্দরভাবেই দেওয়া হয়েছে এবং আমার সেই দানযজ্ঞ সুষ্ঠুভাবেই সম্পাদিত হয়েছে। এক চামচ মাত্র ভিক্ষা দান করেই আজ আমি অচলপদ নির্বাণ লাভ করেছি।</p>
<p><a class='bk' id='bk৬৭'></a>আজ থেকে একানব্বই কল্প আগে আমি যেই দান করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার পিণ্ডদানেরই ফল।</p>
<p><a class='bk' id='bk৬৮'></a>আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class='bk' id='bk৬৯'></a>বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='bk' id='bk৭০'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই কটচ্ছুভিক্ষাদায়িকা ভিক্ষুণী এই গাথাগুলো ভাষণ করেছিলেন।</p>
<p class='endsutta'>[কটচ্ছুদায়িকা থেরী অপদান সপ্তম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
