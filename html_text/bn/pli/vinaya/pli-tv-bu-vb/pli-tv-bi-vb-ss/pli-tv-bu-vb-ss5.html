<!DOCTYPE html>
<html>
<head>
<meta charset='UTF-8'>
<meta name='author' content='ভদন্ত বুদ্ধবংশ ভিক্ষু'>
<title></title>
</head>
<body>
<article id='pli-tv-bu-vb-ss5' lang='bn'>
<header>
<ul>
<li class='division'>বিনয়পিটকে</li>
<li>সংঘাদিশেষ অধ্যায়</li>
</ul>
<h1>৫. আবাহ-বিবাহ ও ঘটকীর কার্য শিক্ষাপদ</h1>
</header>
<h2>স্থান : শ্রাবস্তী</h2>
<p><a class='msdiv' id='msdiv296'></a>সে সময়ে ভগবান বুদ্ধ শ্রাবস্তীতে অনাথপিণ্ডিক কর্তৃক প্রদত্ত জেতবন বিহারে বাস করছিলেন। ঐ সময়ে আয়ুষ্মান উদায়ী শ্রাবস্তীতে বহু গৃহীকুলের শ্রদ্ধা প্রদত্ত চতুর্প্রত্যয় লাভ করে তাদের কুলগুরু ছিলেন। এবং বহু গৃহীকুলে গমনাগমন করতেন। আয়ুষ্মান উদায়ী যেখানে স্ত্রী হীন যুবক এবং স্বামীহীনা যুবতীকে দেখতেন; সেখানে গিয়ে যুবকের মাতাপিতার সমীপে যুবতীর গুণ বর্ণনা করতেন এ বলে যে, “অমুক কুলের যুবতী অতি রূপবতী, দর্শনীয়া, আনন্দদায়িনী, পণ্ডিতা, মেধাবিনী, কার্যসম্পাদনে সুদক্ষা এবং আলস্যহীনা। সেই যুবতী এই যুবকের জন্য উপযুক্তা।” তখন তারা এরূপ বলতেন, “ভন্তে, আমাদেরকে তো সেরূপ কেউ চিনে না, জানে না অথবা আমরাও কাউকে চিনি না, জানি না। আর কেই বা আমাদেরকে সেরূপ গৃহকুলের সন্ধান দিবে। যদি ভন্তে, সেরূপ কুমারী কেউ দিতে রাজি থাকেন, তাহলে আমরা সেই কুমারীকে আমাদের কুমারের জন্য আনতে পারি।” অথবা আয়ুষ্মান উদায়ী যুবতীর মাতাপিতার সমীপে গিয়ে এরূপে যুবকের গুণ বর্ণনা করে বলতেন যে, “অমুক কুলের যুবক দেখতে অতি রূপবান, দর্শনীয়, আনন্দদায়ক, পণ্ডিত, মেধাবী, কার্য সম্পাদনে সুদক্ষ এবং আলস্যহীন। সেই যুবক এই যুবতীর জন্যে উপযুক্ত।” তখন সেই যুবতীর মাতাপিতা এরূপ বলতেন, “ভন্তে, আমাদেরকে তো সেরূপ কেউ চিনে না, জানে না অথবা আমরাও কাউকে চিনি না, জানি না। আর কেই বা আমাদেরকে সেরূপ গৃহীকুলের সন্ধান দিবে। যদি ভন্তে, কেউ সেরূপ কুমারের সন্ধান দেয়, তাহলে আমাদের কুমারীকে সেই কুমারের জন্যে দিতে পারি।” তখন আয়ুষ্মান উদায়ী এই উপায়ে আবাহ-বিবাহের এবং ঘটকীর কার্য করতে লাগলেন।</p>
<p><a class='msdiv' id='msdiv297'></a>সে সময়ে জনৈকা গণিকার কন্যা দেখতে অতি রূপবতী, দর্শনীয়া ও মনোহরিনী ছিল। দূরবর্তী গ্রাম হতে আজীবকের শিষ্যগণ এসে সেই গণিকাকে এরূপ বললেন, “হে আর্যে, আপনার এই কুমারীকে আমাদের কুমারের জন্যে দিন।” তখন সেই গণিকা এরূপ বললেন, “আমি আপনাদেরকে চিনি না, জানি না, কী করে আমার এই কন্যাকে আপনাদের হাতে তুলে দিব? আমার একমাত্র কন্যাকে দূরবর্তী গ্রামে দিলে, সেখানে দেখতে যাওয়া আমার পক্ষে সম্ভব নয়।” জনগণ সেই আজীবকের শিষ্যদেরকে দেখে এরূপ জিজ্ঞেস করলেন, “আর্য, কী হেতু এস্থানে আপনাদের আগমন?” “আর্যগণ, আমরা এস্থানের অমুক নামী গণিকার কন্যাকে আমাদের কুমারের জন্যে যাচ্ঞা করতে এসেছি। কিন্তু তিনি এরূপ উত্তর দিলেন, “আমি আপনাদেরকে চিনি না কিংবা জানি না; কী করে আমার কন্যাকে আপনাদের হাতে তুলে দিব? আমার এই একমাত্র কন্যাকে দূরবর্তী গ্রামে দিলে, সেখানে গিয়ে তাকে দেখা আমার পক্ষে সম্ভব নয়।” “আর্যগণ, আপনারা একটু দয়া করে বলুন যে, “কিরূপে সেই গণিকার কন্যাকে যাচ্ঞা করতে পারি?” “ভদ্রমণ্ডলী, আর্য উদায়ী নিশ্চয় বলতে পারবেন এবং তিনিই একমাত্র সেই কন্যাকে আপনাদেরকে দেওয়াতে সমর্থ।”</p>
<p>অতঃপর সেই আজীবক শিষ্যরা যেখানে আয়ুষ্মান উদায়ী সেখানে উপস্থিত হলেন; উপস্থিত হয়ে আয়ুষ্মান উদায়ীকে এরূপ বললেন, “ভন্তে, আমরা ঐস্থানের অমুক নামীয় গণিকার কন্যাকে আমাদের কুমারের জন্য যাচ্ঞা করেছি। কিন্তু তিনি এরূপ উত্তর দিলেন, ‘আমি আপনাদেরকে ভালোরূপে জানি না, চিনি না। কী করে আমি আপনাদের সাথে সম্বন্ধ করব?’ আমার একমাত্র কন্যাকে দূরবর্তী গ্রামে দিলে, সেখানে গিয়ে তাকে দেখা আমার পক্ষে সম্ভব নয়।” “ভন্তে, অতি উত্তম হবে, আর্য, অতি মঙ্গল হবে, যদি আপনি সেই গণিকার কন্যাকে আমাদের কুমারের জন্যে দেওয়াইতে সমর্থ হোন।” অতঃপর আয়ুষ্মান উদায়ী তাদেরকে ‘তথাস্তু’ বলে যেস্থানে সেই গণিকা, সেস্থানে গিয়ে তাকে এরূপ জিজ্ঞেস করলেন, “কী হেতু আপনার এই কন্যাকে ঐ আজীবক শিষ্যদেরকে দিচ্ছেন না?” “ভন্তে, আমি তো উনাদেরকে চিনি না, জানি না, ‘কী করে আমার কন্যা দিব।’ আমার একমাত্র কন্যাকে দূরবর্তী অঞ্চলে দিলে, সেখানে গিয়ে তাকে দেখা আমার পক্ষে সম্ভব নয়।” “আমি এদেরকে জানি।” “যদি ভন্তে, আপনি এদের জানেন কিংবা চিনেন, তাহলে আমার কন্যাকে তাদেরকে দিব।” তখন সেই গণিকা তার কন্যাকে সেই আজীবক শিষ্যদেরকে সম্প্রদান করলেন।</p>
<p>অতঃপর সেই আজীবক শিষ্যগণ সেই কুমারীকে নিয়ে গিয়ে মাসখানিক পুত্রবধূর মর্যাদা দিয়ে মাস অতিক্রম হলে, দাসীর ন্যায় ব্যবহার করতে লাগলেন। অনন্তর সেই কুমারী মাতার সমীপে এ বলে দূত পাঠাল যে, “মাত (মা), আমি এখানে দুঃখে ও দুর্দশাগ্রস্তাবস্থায় আছি; মোটেও সুখ-শান্তি পাচ্ছি না। শ্বশুরকুলের জ্ঞাতিরা আমাকে মাসখানিক মাত্র পুত্রবধূর মর্যাদা দিয়ে তার পরবর্তী সময় হতে দাসীর ন্যায় ব্যবহার করছেন। ‘আসুন মাতা’ আমাকে এখান হতে নিয়ে যান।” তখন সেই গণিকা এ সংবাদ শুনামাত্রই যথায় সেই আজীবক শিষ্যদের আবাস; তথায় উপস্থিত হয়ে সেই আজীবক শিষ্যদেরকে এরূপ বললেন, “ভদ্রমণ্ডলী, আমার এই কন্যাকে দাসীর ন্যায় ব্যবহার করবেন না; পূত্রবধূর ন্যায় এই কুমারীকে মর্যাদা দিন।” গণিকা কর্তৃক এটি বলা হলে, তারা এরূপ বললেন, “এই কুমারীর আহারাদি ভরণ-পোষণের দায়িত্ব বহন করা আমাদের কোনো প্রয়োজন নেই; আমরা তার আহারাদি ভরণ-পোষণের দ্বায়িত্ব বহন করতে সমর্থ নই। আপনি এখান হতে চলে যান। আমরা তার ব্যাপারে কিছুই জানি না।” তখন সেই গণিকা সেই আজীবক শিষ্যদের দ্বারা এরূপে নিন্দিত ও অপমানিত হয়ে শ্রাবস্তীতে ফিরে গেলেন। দ্বিতীয়বারও সেই গণিকার কন্যা মাতার নিকটে দূত পাঠাল এ বলে যে, “মা, আমি এখানে অতি দুঃখ-কষ্টের মধ্য দিয়ে দিন যাপন করছি; মোটেও সুখ-শান্তি পাচ্ছি না। আমার শ্বশুর কুলের জ্ঞাতিরা মাসখানিক মাত্র পুত্রবধূর মতো সম্মান করার পর মাসাতিক্রম হলে, দাসীর মত ব্যবহার করতে লাগলেন। ‘আসনু মা।’ এখান হতে আমাকে নিয়ে যান।” সেই গণিকা এরূপ সংবাদ শুনে যেখানে আয়ুষ্মান উদায়ী সেখানে গিয়ে আয়ুষ্মান উদায়ীকে এরূপ বললেন, “ভন্তে, আপনার কথামত আমার কুমারীকে আজীবক শিষ্যদের প্রদান করেছি। সেই কন্যা এখন দুঃখে-কষ্টে কাল যাপন করছে। একটুও সুখ-শান্তি পাচ্ছে না। মাসখানিক মাত্র পুত্রবধূর মর্যাদা দিয়ে মাসাতিক্রম হলে, তারা দাসীর ন্যায় ব্যবহার করতে লাগলেন।” “ভন্তে, আপনি গিয়ে বলুন যে, “এই কুমারীকে দাসীর ন্যায় ব্যবহার করবেন না; পুত্রবধূর ন্যায় সম্মান প্রদান করুন।”</p>
<p>অতঃপর আয়ুষ্মান উদায়ী সেই আজীবক শিষ্যদের নিকটে গিয়ে এরূপ বললেন, “ভদ্রমণ্ডলী, আপনারা এই কুমারীকে দাসীর ন্যায় ব্যবহার করবেন না; পুত্রবধূর মর্যাদা দিন।” তারা আয়ুষ্মান উদায়ীকে এরূপ বললেন, “এর সঙ্গে আমাদের বসবাস করার কোনো দরকার নেই; গণিকার সঙ্গে আমাদের অবস্থান করার কোনো প্রয়োজন নেই। আপনি শ্রমণ, প্রব্রজিত। আপনি শান্ত-স্থির হয়ে অবস্থান করুন। এ বিষয়ে কিছুই বলবেন না। আপনি এখান হতে চলে যান। আমরা এর ব্যাপারে কিছুই জানি না।” তখন আয়ুষ্মান উদায়ী সেই আজীবক শিষ্যদের কর্তৃক নিন্দিত ও অপমানিত হয়ে শ্রাবস্তীতে ফিরে আসলেন। তৃতীয়বারও সেই কুমারী মাতার সমীপে পূর্বের ন্যায় দূত পাঠালে, উক্ত খবর অবগত হয়ে সেই গণিকা আয়ুষ্মান উদায়ীকে বললেন, “ভন্তে, আজীবক শিষ্যদেরকে গিয়ে বলুন যে, এই স্ত্রী কন্যাকে দাসীর মত ব্যবহার করবেন না; পুত্রবধূর সম্মান প্রদান করুন।” তখন আয়ুষ্মান উদায়ী সেই গণিকাকে বললেন, “আমি যেতে পারবো না। আপনি যান। প্রথমবার গিয়ে আমি আজীবক শিষ্যদের দ্বারা অপমানিত হয়েছি, নিন্দিত হয়েছি।”</p>
<p><a class='msdiv' id='msdiv298'></a>অতঃপর সেই গণিকা এ বলে নিন্দা, আন্দোলন ও প্রকাশ্যে আক্রোশ করতে লাগলেন যে, “আমার কন্যা যেরূপ দুর্গত ও দুঃখগ্রস্ত হয়েছেন, সুখী হতে পারে নাই, পাপী শ্বশুর-শ্বাশুরী ও পাপী স্বামীর কারণে; সেরূপ এই আর্য উদায়ীও দুর্গত প্রাপ্ত হোক, দুঃখ প্রাপ্ত হোক; এই আর্য উদায়ী সুখ লাভ না করুক।” এভাবে গণিকার সেই কন্যাও নিন্দা, আন্দোলন ও প্রকাশ্যে ক্ষোভ প্রকাশ করতে লাগল- ‘আমি যেরূপ দুর্গত ও দুঃখগ্রস্ত হয়েছি, সুখ লাভ করতে পারি নাই, পাপী শ্বশুর-শ্বাশুরী ও পাপী স্বামীর কারণে; সেরূপ এই আর্য উদায়ীও দুর্গতিপ্রাপ্ত হোক, দুঃখপ্রাপ্ত হোক, সুখী না হোক।” তখন অন্যান্য অসন্তুষ্টিপরায়ণ স্ত্রীলোকেরাও এরূপে নিন্দা, আন্দোলন ও প্রকাশ্যে তিরস্কার করতে লাগলেন এ বলে : “আমরা যেরূপ দুর্গত ও দুঃখগ্রস্ত হয়েছি, সুখী হতে পারি নাই, পাপী শ্বশুর-শ্বাশুরী এবং পাপী স্বামীর কারণে; সেরূপ আর্য উদায়ীও দুর্গত ও দুঃখপ্রাপ্ত হোক, সুখ লাভ না করুক।” আর যে সকল স্ত্রীলোক সন্তুষ্টিপরায়ণ, তারা এরূপ প্রার্থনা করতে লাগলেন যে, “আমরা যেরূপে আহারাদি ভরণ-পোষণে, সর্বালঙ্কার প্রাপ্তিতে সুখী হয়েছি, ভদ্র শ্বশুর-শ্বাশুরী এবং ভদ্রস্বামীর কারণে; সেরূপ আর্য উদায়ীও আহার-বিহারে সুখী হোক, শান্তি লাভ করুক।” ভিক্ষুগণ একাংশ স্ত্রীলোকের নিন্দা, আন্দোলন ও প্রকাশ্যে ক্ষোভ প্রকাশ এবং একাংশ স্ত্রীলোকের এরূপে মঙ্গল কামনা করতে শুনতে পেলেন। যে সকল ভিক্ষু অল্পেচ্ছু, সন্তুষ্টিপরায়ণ, লজ্জাশীল, অনুসন্ধিৎসু, শিক্ষাকামী তাঁরাও এটি শুনে এ বলে নিন্দা করতে লাগলেন, তিরস্কার করতে লাগলেন, এ কেমন আচরণ যে, “কী করে আয়ুষ্মান উদায়ী আবাহ-বিবাহের ও ঘটকীর কার্যে লিপ্ত হলো?” তখন সেই ভিক্ষুগণ উদায়ীকে বহুভাবে নিন্দা ও ভর্ৎসনা করে ভগবানের নিকটে এ বিষয়ে নিবেদন করলেন। অতঃপর ভগবান এই হেতুতে, এই কারণে ভিক্ষুসংঘকে সমবেত করিয়ে, আয়ুষ্মান উদায়ীকে জিজ্ঞেস করলেন, “সত্যই কি উদায়ী, তুমি আবাহ-বিবাহের ও ঘটকীর কার্য করতেছ?”</p>
<p>“হ্যাঁ ভগবান, তা সত্য বটে।”</p>
<p>ভগবান এটি নিতান্ত অন্যায় হয়েছে বলে প্রকাশ করে বললেন, “এটি তোমার পক্ষে অত্যন্ত অনুচিত, অননুকূল, অশোভনীয়, অশ্রমণোচিত, অগ্রহণযোগ্য এবং অকরণীয় কার্য হয়েছে। মোঘপুরুষ, কী করে তুমি আবাহ-বিবাহের ও ঘটকীর কার্য করতে গেলে? তোমার এ প্রকারের আচরণে কিছুতেই অপ্রসন্নদের প্রসন্নতা উৎপাদনে এবং প্রসন্নদের প্রসন্নতা বৃদ্ধির সহায়ক নয়। অধিকন্তু, মোঘপুরুষ, এটি অপ্রসন্নদের অপ্রসন্নতা বৃদ্ধি এবং প্রসন্নদের কারো কারো মনে অন্যথাভাব আনয়নে সহায়ক হবে।”</p>
<p>অতঃপর ভগবান আয়ুষ্মান উদায়ীকে এরূপে অনেক প্রকারে তিরস্কার করে চঞ্চলতা, অবিনীতা, মহাতৃষ্ণা, অসন্তুষ্টিতা, সঙ্গপ্রিয়তা এবং অলসতার কুফল বর্ণনা করলেন। তিনি অনেক প্রকারে গাম্ভীর্যতা, সুবিনীতা, অল্পেচ্ছুতা, সন্তুষ্টিতা, সল্লেখ (তৃষ্ণাদির সংযমতা), ধুতাঙ্গব্রত, সংঘ-সেবাপ্রিয়তা, পুনর্জন্মক্ষয়ের জন্য বীর্যারম্ভের (উৎসাহশীলতার) সুফল বর্ণনা করে তদনুযায়ী এবং তদনুরূপ ধর্মদেশনা উত্থাপন করে ভিক্ষুগণকে সম্বোধন করে বললেন, “হে ভিক্ষুগণ, আমি দশবিধ প্রত্যয় ও অর্থবশে ভিক্ষুসংঘের জন্য শিক্ষাপদ প্রজ্ঞাপ্ত করব; যথা : ১. সংঘের সুষ্ঠুতা, ২. সংঘের শান্তিভাব বৃদ্ধির জন্যে, ৩. দুর্দম্য ভিক্ষুগণকে দমনের জন্যে, ৪. সদাচারী (শীলবান) ভিক্ষুদের শান্তিপূর্ণভাবে অবস্থানের জন্যে, ৫. বর্তমানে উৎপন্ন তৃষ্ণাসমূহ সংবরণের জন্যে, ৬. অনাগত জন্মের আসবসমূহের উৎপত্তিকে প্রতিঘাতের জন্যে, ৭. অপ্রসন্নের প্রসাদ উৎপন্নের জন্যে, ৮. প্রসন্নের প্রসাদ বৃদ্ধির জন্যে, ৯. সদ্ধর্মের স্থিতির জন্যে এবং ১০. বিনয়কে অনুগ্রহের জন্যে যা অত্যন্ত হিতকর, মহাকল্যাণজনক। এ কারণে হে ভিক্ষুগণ, আমি ভিক্ষুদের জন্য এই শিক্ষাপদ উদ্দেশ করছি :</p>
<p><a class='msdiv' id='msdiv299'></a>“যেই ভিক্ষু আবাহ-বিবাহের কার্য করে অর্থাৎ বরপক্ষের কথা কন্যা পক্ষকে; কন্যাপক্ষের কথা বরপক্ষকে জানালে অথবা পুরুষের অভিমত স্ত্রীকে; স্ত্রীলোকের অভিমত পুরুষকে জ্ঞাপন করলে সেই ভিক্ষুর ‘সংঘাদিশেষ’ অপরাধ হবে।”</p>
<p>এরূপে ভগবান কর্তৃক ভিক্ষুদের জন্যে এই শিক্ষাপদ প্রজ্ঞাপ্ত হয়েছিল।</p>
<p><a class='msdiv' id='msdiv300'></a>সে সময়ে কিছুসংখ্যক ধূর্ত উদ্যানে আমোদ-প্রমোদ করার জন্য জনৈকা বেশ্যার নিকট দূত পাঠাল এ বলে যে, “তুমি উদ্যানে আস, আমরা আমোদ-প্রমোদ করব।” যখন উক্ত দূত উক্ত বেশ্যাকে এ বলে খবর জানাল, তখন সেই বেশ্যা এরূপ বলল, “আমি তাদেরকে কী করে বিশ্বাস করব? আমি তাদের সম্বন্ধে কিছুই জানি না কিংবা তাদেরকে চিনি না। বরঞ্চ আমার অলংকারাদি দ্রব্যসামগ্রীসহ নিয়ে বহির্নগরে পালিয়ে যাওয়াই শ্রেয়; তবুও আমার পক্ষে তথায় যাওয়া উচিত নয়। আমি সেখানে যাব না।” তখন সেই দূত এসে উক্ত ধূর্তদের এ সংবাদ জানাল। এ বিষয়ে জেনে অন্যতর পুরুষ সেই ধূর্তদেরকে এরূপ বলল, “বন্ধুগণ, কী হেতু আপনারা এই বিষয়ে চিন্তা করছেন? নিশ্চয় আর্য উদায়ী সেই বেশ্যাকে প্রেরণ করতে পারবেন।” এরূপ বলা হলে অন্যতর উপাসক সেই পুরুষকে বললেন, “আর্যগণ এরূপ হীন কাজ করেন না; শাক্যপুত্রীয় শ্রামণদের পক্ষে এরূপ কাজ করা অবিধেয়। আর্য উদায়ী এমন কাজ করবেন না।” তখন তারা আর্য উদায়ী এ কাজ করবেন কী করবেন না, ‘তাহলে দেখা যাক’ এরূপ বলে বাজি ধরল। সেই ধূর্তগণ যেস্থানে উদায়ী সেখানে গিয়ে আয়ুষ্মান উদায়ীকে এরূপ বলল, “ভন্তে, আমরা এই উদ্যানে আমোদ-প্রমোদ করার নিমিত্তে অমুক নামী গণিকার সমীপে দূত প্রেরণ করেছিলাম এ বলে যে, “তুমি আস, আমরা উদ্যানে অভিরমিত হব।” কিন্তু সে এরূপ বলে পাঠাল যে, “আমি তোমাদেরকে চিনি না, জানি না; কী করে তোমাদেরকে বিশ্বাস করব? বরঞ্চ আমার অলংকারাদি দ্রব্যসামগ্রী নিয়ে বহির্নগরে পালিয়ে যাওয়াই শ্রেয়; তথাপি সেখানে যাওয়া আমার পক্ষে উচিত নয়।” “ভন্তে, উত্তম হবে, যদি আপনি সেই গণিকাকে উদ্যানে প্রেরণ করতে পারেন।”</p>
<p>অতঃপর আয়ুষ্মান উদায়ী সেই বেশ্যার নিকটে গিয়ে বললেন, “কী হেতু তুমি উদ্যানে যাচ্ছ না? আমি তাদেরকে জানি, আমি তাদেরকে চিনি। তুমি উদ্যানে গমন কর।” তখন সেই গণিকা এরূপ বলল, “যদি ভন্তে, আপনি তাদেরকে জানেন বা চিনেন, তাহলে আমি যেতে পারি।” তখন সেই ধূর্তগণ এসে সেই বেশ্যাকে সাথে করে উদ্যানের দিকে গমন করল। অনন্তর সেই উপাসক এই বিষয়ে অবগত হয়ে নিন্দা, আন্দোলন ও প্রকাশ্যে অভিযোগ করে বলতে লাগলেন যে, “কী করে আর্য উদায়ী ধূর্তদের নিকটে সেই মুহূর্তেই বেশ্যাকে প্রেরণ করলেন?” তখন ভিক্ষুগণ সেই উপাসকের নিন্দা, আন্দোলন ও প্রকাশ্যে অভিযোগ তুলে এটি বলতে শুনলেন। যে সকল ভিক্ষু অল্পেচ্ছু, সন্তুষ্টিপরায়ণ, লজ্জাশীল, অনুসন্ধিৎসু, শিক্ষাকামী তাঁরাও এটি শুনে এ বলে নিন্দা, আন্দোলন ও অভিযোগ তুলে বলতে লাগলেন, “এ কেমন অন্যায় আচরণ যে, কী করে উদায়ী ধূর্তদের কাছে বেশ্যা প্রেরণ করতে পারল?” সেই ভিক্ষুগণ আয়ুষ্মান উদায়ীকে অনেক প্রকারে তিরস্কার ও ভর্ৎসনা করে ভগবানের সমীপে এটি নিবেদন করলেন। তখন ভগবান এই কারণে, এই নিদানে ভিক্ষুসংঘকে সমবেত করিয়ে উদায়ীকে জিজ্ঞেস করলেন, “সত্যই কি উদায়ী, তুমি ধূর্তদের নিকটে বেশ্যাকে প্রেরণ করেছ?”</p>
<p>“হ্যাঁ ভগবান, তা সত্য।”</p>
<p>ভগবান এটি নিতান্ত গর্হিত হয়েছে বলে প্রকাশ করে বললেন, “এটি তোমার পক্ষে অত্যন্ত অন্যায়, অগ্রহণযোগ্য, অননুচিত, অশোভনীয়, অশ্রমণোচিত এবং অকরণীয় কার্য হয়েছে। মোঘপুরুষ, কী করে তুমি ধূর্তদের কাছে বেশ্যা প্রেরণ করতে পারলে? তোমার এই অন্যায় আচরণে কিছুতেই অপ্রসন্নদের প্রসন্নতা উৎপাদনে এবং প্রসন্নদের প্রসন্নতা বৃদ্ধির সহায়ক নয়। অধিকন্তু, মোঘপুরুষ, এটি অপ্রসন্নদের অপ্রসন্নতা বৃদ্ধি এবং প্রসন্নদের কারো কারো মনে অন্যথাভাব আনয়নে সহায়ক হবে।”</p>
<p>অতঃপর ভগবান আয়ুষ্মান উদায়ীকে এরূপে অনেক প্রকারে তিরস্কার করে চঞ্চলতা, অবিনীতা, মহাতৃষ্ণা, অসন্তুষ্টিতা, সঙ্গপ্রিয়তা এবং অলসতার কুফল বর্ণনা করলেন। তিনি অনেক প্রকারে গাম্ভীর্যতা, সুবিনীতা, অল্পেচ্ছুতা, সন্তুষ্টিতা, সল্লেখ (তৃষ্ণাদির সংযমতা), ধুতাঙ্গব্রত, সংঘ-সেবাপ্রিয়তা, পুনর্জন্মক্ষয়ের জন্য বীর্যারম্ভের (উৎসাহশীলতার) সুফল বর্ণনা করে তদনুযায়ী এবং তদনুরূপ ধর্মদেশনা উত্থাপন করে ভিক্ষুগণকে সম্বোধন করে বললেন, “হে ভিক্ষুগণ, আমি দশবিধ প্রত্যয় ও অর্থবশে ভিক্ষুসংঘের জন্য শিক্ষাপদ প্রজ্ঞাপ্ত করব; যথা : ১. সংঘের সুষ্ঠুতা, ২. সংঘের শান্তিভাব বৃদ্ধির জন্যে, ৩. দুর্দম্য ভিক্ষুগণকে দমনের জন্যে, ৪. সদাচারী (শীলবান) ভিক্ষুদের শান্তিপূর্ণভাবে অবস্থানের জন্যে, ৫. বর্তমানে উৎপন্ন তৃষ্ণাসমূহ সংবরণের জন্যে, ৬. অনাগত জন্মের আসবসমূহের উৎপত্তিকে প্রতিঘাতের জন্যে, ৭. অপ্রসন্নের প্রসাদ উৎপন্নের জন্যে, ৮. প্রসন্নের প্রসাদ বৃদ্ধির জন্যে, ৯. সদ্ধর্মের স্থিতির জন্যে এবং ১০. বিনয়কে অনুগ্রহের জন্যে যা অত্যন্ত হিতকর, অতি মঙ্গলজনক । সেহেতু হে ভিক্ষুগণ, আমি ভিক্ষুদের জন্যে এই শিক্ষা নির্দেশ করছি :</p>
<p><a class='msdiv' id='msdiv301'></a>“যেই ভিক্ষু আবাহ-বিবাহ ও ঘটকীর কার্য করবে, অর্থাৎ বরপক্ষের কথা কন্যাপক্ষকে; কন্যাপক্ষের কথা বরপক্ষকে বললে কিংবা কোনো পুরুষের অভিমত স্ত্রীলোককে এবং কোনো স্ত্রীলোকের অভিমত পুরুষকে জানালে, এমনকি মুহূর্তকালের জন্যও সহবাসের নিমিত্তে কোনো পুরুষের অভিমত গণিকাকে এবং গণিকার অভিমত পুরুষকে জানালে কিংবা দূতের কার্যাদি করলে সেই ভিক্ষুর ‘সংঘাদিশেষ’ আপত্তি হবে।”</p>
<p><a class='msdiv' id='msdiv302'></a>‘যো পনাতি’ অর্থে যা যেরূপ,… অথবা মধ্যম ইত্যাদি ভিক্ষুকে বুঝায়।</p>
<p>‘ভিক্খূতি’ বলতে ভিক্ষান্নজীবী ভিক্ষু,… জ্ঞপ্তি চতুর্থ কর্মবাক্য দ্বারা উপসম্পদাপ্রাপ্ত ভিক্ষুকে বুঝায়। এস্থলে এই অর্থেই ভিক্ষু অভিপ্রেত।</p>
<p>‘সঞ্চরিত্তং সমাপজ্জেয্যাতি’ বলতে স্ত্রীলোকের অভিপ্রায় নিয়ে পুরুষের সমীপে দূত প্রেরণ কিংবা পুরুষের অভিপ্রায় নিয়ে স্ত্রীলোকের সমীপে দূত প্রেরণ করা বুঝায়।</p>
<p>‘ইত্থিযা বা পুরিসমতিন্তি’ অর্থে পুরুষের অভিমত স্ত্রীর কাছে গিয়ে প্রকাশ করা।</p>
<p>‘জাযত্তনে বাতি’ অর্থে তুমি পত্নী বা উপপত্নী হবে।</p>
<p>‘জারত্তনে বাতি’ অর্থে পত্নী বা উপপত্নী হবে।</p>
<p>‘অন্তমাসো তঙ্খণিকাযাপীতি’ অর্থে মুহূর্তিকা বা মুহূর্ত কালের জন্যে ভার্যা হবে।</p>
<p>‘সংঘাদিসেসাতি’ অর্থে যেই ভিক্ষু অপরাধ করেন তার অপরাধ মুক্তির জন্যে ভিক্ষুসংঘ কর্তৃক তাকে প্রথমে ‘পরিবাস কর্ম’, মধ্যভাগে ‘মানত্ত কর্ম’ প্রদান করা হয়, ‘মূলেপ্রতিকর্ষণ’ দেয়া হয় এবং শেষান্তে সংঘের মধ্যে ‘আহ্বান’ করেন। এই দণ্ডসমূহ একজন বা কয়েকজন ভিক্ষু দিতে পারেন না; সংঘ কর্তৃক দেয়া হয় বলে ‘সংঘাদিশেষ’ বলা হয়। সে জাতীয় দণ্ড কর্মের অন্তর্ভুক্ত আপত্তিসমূহকে তাই ‘সংঘাদিশেষ’ আপত্তি নামে অভিপ্রেত।</p>
<p><a class='msdiv' id='msdiv303'></a>‘দস ইত্থিযো’ বলতে দশবিধ স্ত্রীলোককে বুঝায়। যথা : ১. মাতারক্ষিতা, ২. পিতারক্ষিতা, ৩. মাতাপিতা-রক্ষিতা, ৪. ভ্রাতারক্ষিতা, ৫. ভগিনীরক্ষিতা, ৬. জ্ঞাতিরক্ষিতা, ৭. গোত্ররক্ষিতা, ৮. ধর্মরক্ষিতা ৯. সারক্ষা এবং ১০. সপরিদণ্ডা।</p>
<p>‘দস ভারিযাযো’ অর্থে দশ প্রকার ভার্যা; যথা : ১. ধনক্রীতা, ২. ছন্দবাসিনী, ৩. ভোগবাসিনী, ৪. পটবাসিনী, ৫. ওদপত্তকিনী, ৬. ওভটচুম্বট, ৭. দাসী ও ভার্যা, ৮. কর্মচারিনী ও ভার্যা, ৯. ধজহটা এবং ১০. মুহূর্তিকা।</p>
<p><a class='msdiv' id='msdiv304'></a>‘মাতুরক্খিতা বা মাতারক্ষিতা’ বলতে মাতা সযত্নে যে কন্যাকে লালন-পালন করেন, উপদেশাদি দিয়ে শাসনাদি করে নিজের সম্পত্তির উত্তরাধিকারী করেন, তাকে ‘মাতারক্ষিতা’ স্ত্রীলোক বুঝায়।</p>
<p>‘পিতুরক্খিতা বা পিতারক্ষিতা’ বলতে পিতা যে কন্যাকে সযত্নে লালন-পালন করেন, উপদেশাদি দিয়ে শাসনাদি করে নিজের সম্পত্তির উত্তরাধিকারী করেন, তাকে ‘পিতারক্ষিতা’ স্ত্রীলোক বুঝায়।</p>
<p>‘মাতাপিতারক্খিতা বা মাতাপিতা-রক্ষিতা’ বলতে মাতাপিতা যে কন্যাকে আদর-যত্নে লালন-পালন করেন, উপদেশাদি দিয়ে শাসনাদি করে নিজেদের সম্পত্তির উত্তরাধিকারী করেন, তাকে ‘মাতাপিতারক্ষিতা’ স্ত্রীলোক বুঝায়।</p>
<p>‘ভাতুরক্খিতা বা ভ্রাতারক্ষিতা’ বলতে ভ্রাতা যে বোনকে অতি আদর-যত্নে লালন-পালন করেন, উপদেশাদি দিয়ে অনুশাসনাদি করে স্বীয় সম্পত্তির উত্তরাধিকারী করেন, তাকে ‘ভ্রাতারক্ষিতা’ স্ত্রীলোক বুঝায়।</p>
<p>‘ভগিনী রক্খিতা বা ভগ্নিরক্ষিতা’ বলতে বোন যে বোনকে অতি আদর-যত্নে লালন-পালন করেন, উপদেশাদি দিয়ে অনুশাসনাদি করে স্বীয় সম্পত্তির উত্তরাধিকারী করেন, তাকে ‘ভগ্নিরক্ষিতা’ স্ত্রীলোক বুঝায়।</p>
<p>‘ঞাতিরক্খিতা বা জ্ঞাতিরক্ষিতা’ বলতে জ্ঞাতিগণ কর্তৃক যে মেয়ে অতি আদর-যত্নে লালিত-পালিত হয়, উপদেশাদি দিয়ে শাসনাদি করা হয় এবং নিজেদের সম্পত্তির উত্তরাধিকারী করায়, তাকে ‘জ্ঞাতিরক্ষিতা’ স্ত্রীলোক বুঝায়।</p>
<p>‘গোত্তরক্খিতা বা গোত্ররক্ষিতা’ বলতে সগোত্র কর্তৃক যে কুমারী আদর-যত্নে লালিত-পালিত হয়, উপদেশাদি দিয়ে শাসনাদি করা হয় এবং নিজেদের সম্পত্তির উত্তরাধিকারী করা হয়, তাকে ‘গোত্ররক্ষিতা’ স্ত্রীলোক বুঝায়।</p>
<p>‘ধম্মরক্খিতা বা ধর্মরক্ষিতা’ বলতে সধর্মীলোকদের দ্বারা যে মেয়ে আদর-যত্নে লালিত-পালিত হয়, উপদেশাদি দ্বারা শাসিত-অনুশাসিত হয় এবং তাদের সম্পত্তির উত্তরাধিকারী হয়ে থাকে, তাকে ‘ধর্মরক্ষিতা’ স্ত্রীলোক বলে।</p>
<p>‘সারক্খা বা সারক্ষা’ অর্থে যে কন্যা গর্ভে থাকাবস্থায় ‘সে আমার’ এরূপ বলার পর অধিকারে আসে, এমনকি যদিও সেই কন্যা বাগদত্তা হয়, তাকে ‘সারক্ষা’ স্ত্রীলোক বলে।</p>
<p>‘সপরিদণ্ডা বা সপরিদণ্ডা’ বলতে যেস্থলে এরূপ দণ্ড বা রাজাদেশ প্রচারিত আছে, “যে ব্যক্তি অমুক স্ত্রীলোকের নিকট গমন করবে, তার এত দণ্ড গ্রহণ করতে হবে।”</p>
<p>১. ‘ধনক্কীতা বা ধনক্রীতা’ অর্থে ধন বা অর্থ দ্বারা ক্রয় করে যে স্ত্রীর সহবাসে অবস্থান করা হয়, তাকে ‘ধনক্রীতা’ ভার্যা বলে।</p>
<p>‘ছন্দবাসিনী’ অর্থে যে স্ত্রীলোক স্বেচ্ছায় স্বীয় রুচি অনুযায়ী প্রেমাসক্ত হয়ে ভার্যা হিসেবে কোনো পুরুষের সাথে বসবাস করে, তাকে ‘ছন্দবাসিনী’ ভার্যা বলে।</p>
<p>‘ভোগবাসিনী’ বলতে যে স্ত্রীলোক পরিভোগ্য শুধু দ্রব্যসামগ্রী আদি লাভ করে পুরুষের সহবাসে অবস্থান করে, তাকে ‘ভোগবাসিনী’ ভার্যা বলে।</p>
<p>‘পটবাসিনী’ বলতে যে স্ত্রীলোক শুধু বস্ত্রাদি আবরণ লাভ করে পুরুষের সহবাসে অবস্থান করে, তাকে ‘পটবাসিনী’ ভার্যা বলে।</p>
<p>‘ওদপত্তাকিনী বা উদক পাত্রমুখিনী’ বলতে ‘এই জলের ন্যায় আমাদের সংবাস অভেদ্য হোক’ এরূপ বলে উদকপাত্র স্পর্শ করে শপথ নিয়ে যে স্ত্রীলোক স্বামী গ্রহণ করে, তাকে উদকপাত্রমুখিনী ভার্যা বুঝায়।</p>
<p>‘ওভটচুম্বট বা বালিশমুখিনী’ বলতে মাথায় বোঝা বহনের নিমিত্তে কুণ্ডলীকৃত কোমল বালিশ অবনত করে অবস্থানকারিণী।</p>
<p>‘দাসী’ অর্থে যে দাসীকে ভার্যা হিসেবে গ্রহণ করা হয়, তাকে বুঝায়।</p>
<p>‘কম্মকারী’ কলতে যে স্ত্রীলোক মজুরি নিয়ে গৃহের কার্যাদি সম্পাদন করে; সেরূপ স্ত্রীলোককে ভার্যা হিসেবে গ্রহণ করলে তাকে ‘কর্মকারী’ ভার্যা বলে।</p>
<p>‘ধজাহটা’ অর্থে যুদ্ধে গিয়ে প্রতিপক্ষ রাজাকে পরাজিত করে পরাস্ত রাজার যে পত্নী নিজের স্ত্রীরূপে গ্রহণ করা হয়, তাকে ‘ধজাহট’ ভার্যা বলে।</p>
<p>‘মুহূর্তকা’ অর্থে মুহূর্ত কালের জন্যে যে স্ত্রীলোকের সঙ্গে সহবাস করা হয়, তাকে ‘মুহূর্তিকা’ ভার্যা বলে।</p>
<p><a class='msdiv' id='msdiv305'></a>কোনো পুরুষ কোনো ভিক্ষুকে এরূপ সংবাদ দিয়ে প্রেরণ করে যে, “ভন্তে, অমুক নামীয় মাতারক্ষিতা স্ত্রীকে গিয়ে বলুন যে, তুমি অমুক পুরুষের ধনক্রীতা ভার্যা হও।” ভিক্ষু এরূপে পুরুষের সংবাদ গ্রহণ করে সেই সংবাদ গিয়ে বর্ণিত স্ত্রীলোককে বললে এবং সেই স্ত্রীলোকের দেয়া সংবাদ ফিরে এসে সংবাদ দাতাকে বললে, সেই ভিক্ষুর ‘সংঘাদিশেষ’ অপরাধ হয়।</p>
<p>কোনো পুরুষ কোনো ভিক্ষুকে এরূপ সংবাদ দিয়ে প্রেরণ করে যে, “ভন্তে, অমুক নামীয়া পিতারক্ষিতা… মাতারক্ষিতা… ভ্রাতারক্ষিতা… ভগিনীরক্ষিতা… জ্ঞাতিরক্ষিতা… গোত্ররক্ষিতা… ধর্মরক্ষিতা… সারক্ষা… সপরিদণ্ডিতা স্ত্রীকে গিয়ে বলুন যে, ‘তুমি অমুক পুরুষের ধনক্রীতা ভার্যা হও।” ভিক্ষু এরূপে পুরুষের সংবাদ গ্রহণ করে সেই সংবাদ গিয়ে বর্ণিত স্ত্রীলোককে প্রকাশ করলে এবং সেই স্ত্রীলোকের দেয়া সংবাদ ফিরে এসে সংবাদ দাতাকে জ্ঞাত করলে সেই ভিক্ষুর ‘সংঘাদিশেষ’ আপত্তি হয়।</p>
<h3>সংক্ষেপে পদসমূহ বর্ণনা</h3>
<p><a class='msdiv' id='msdiv306'></a>কোনো পুরুষ কোন ভিক্ষুকে এরূপ সংবাদ দিয়ে প্রেরণ করে যে, “ভন্তে, অমুক নামীয়া মাতারক্ষিতা ও পিতারক্ষিতা স্ত্রীলোকদেরকে গিয়ে বলুন যে, ‘তোমরা অমুক নামীয় পুরুষের ধনক্রীতা ভার্যা হও।” ভিক্ষু এরূপে পুরুষের সংবাদ গ্রহণ করে সেই সংবাদ গিয়ে বর্ণিত স্ত্রীলোকদেরকে প্রকাশ করলে এবং সেই স্ত্রীলোকদের সংবাদ নিয়ে সেই সংবাদদাতাকে জানালে, সেই ভিক্ষুর ‘সংঘাদিশেষ’ অপরাধ হয়।</p>
<p>কোনো পুরুষ কোনো ভিক্ষুকে এরূপ সংবাদ দিয়ে প্রেরণ করে যে, “ভন্তে, অমুক নামীয়া মাতারক্ষিতা ও মাতাপিতারক্ষিতা স্ত্রীলোক… মাতারক্ষিতা ও ভ্রাতারক্ষিতা স্ত্রীলোক… মাতারক্ষিতা ও ভগিনীরক্ষিতা স্ত্রীলোক… মাতারক্ষিতা ও জ্ঞাতিরক্ষিতা স্ত্রীলোক… মাতারক্ষিতা ও গোত্ররক্ষিতা স্ত্রীলোক… মাতারক্ষিতা ও ধর্মরক্ষিতা স্ত্রীলোক… মাতারক্ষিতা ও সারক্ষা স্ত্রীলোক… মাতারক্ষিতা ও সপরিদণ্ডিতা স্ত্রীলোকদেরকে গিয়ে বলুন যে, ‘তোমরা অমুক নামীয় পুরুষের ধনক্রীতা ভার্যা হও।” ভিক্ষু এরূপে পুরুষের সংবাদ গ্রহণ করে সেই সংবাদ গিয়ে বর্ণিত স্ত্রীলোকদেরকে প্রকাশ করলে এবং সেই স্ত্রীলোকদের দেয়া সংবাদ এনে সংবাদদাতাকে (পুরুষকে) জ্ঞাত করলে ভিক্ষুর ‘সংঘাদিশেষ’ আপত্তি হয়।</p>
<p class='endsection'>সংক্ষেপে পদসমূহ বর্ণনা সমাপ্ত</p>
<h3>খণ্ডচক্ক বর্ণনা</h3>
<p><a class='msdiv' id='msdiv307'></a>কোনো পুরুষ কোনো ভিক্ষুকে এরূপ সংবাদ দিয়ে প্রেরণ করে যে, “ভন্তে, অমুক নামীয়া পিতারক্ষিতা ও মাতাপিতারক্ষিতা স্ত্রীলোকদেরকে গিয়ে বলুন যে, ‘তোমরা অমুক নামীয় পুরুষের ধনক্রীতা ভার্যা হও।” ভিক্ষু এরূপে পুরুষের সংবাদ গ্রহণ করে সেই সংবাদ গিয়ে বর্ণিত স্ত্রীদেরকে প্রকাশ করলে এবং সেই স্ত্রীলোকদের দেয়া সংবাদ এনে সংবাদদাতাকে জানালে, সেই ভিক্ষুর ‘সংঘাদিশেষ’ অপরাধ হয়।</p>
<p>কোনো পুরুষ কোনো ভিক্ষুকে এরূপ সংবাদ দিয়ে প্রেরণ করে যে, “ভন্তে, অমুক নামীয়া পিতারক্ষিতা ও ভ্রাতারক্ষিতা স্ত্রী… পিতারক্ষিতা ও ভগিনীরক্ষিতা স্ত্রী… পিতারক্ষিতা ও জ্ঞাতিরক্ষিতা স্ত্রী… পিতারক্ষিতা ও গোত্ররক্ষিতা স্ত্রী… পিতারক্ষিতা ও ধর্মরক্ষিতা স্ত্রী… পিতারক্ষিতা ও সারক্ষা স্ত্রী… পিতারক্ষিতা ও সপরিদণ্ডিতা স্ত্রীদেরকে গিয়ে বলুন যে, ‘তোমরা অমুক নামীয় পুরুষের ধনক্রীতা ভার্যা হও।” ভিক্ষু এরূপে পুরুষের সংবাদ গ্রহণ করে সেই সংবাদ গিয়ে বর্ণিত স্ত্রীলোকদেরকে প্রকাশ করলে এবং সেই স্ত্রীদের দেয়া সংবাদ এনে সংবাদদাতাকে জ্ঞাত করলে ভিক্ষুর ‘সংঘাদিশেষ’ আপত্তি হয়।</p>
<p class='endsection'>সংক্ষেপে খণ্ডচক্ক বর্ণনা সমাপ্ত</p>
<h3>বদ্ধচক্কমূল সংক্ষিপ্ত বর্ণনা</h3>
<p><a class='msdiv' id='msdiv308'></a>কোনো পুরুষ কোনো ভিক্ষুকে এরূপ সংবাদ দিয়ে প্রেরণ করে : “ভন্তে, অমুক নামীয়া স্বপরিদণ্ডিতা ও মাতারক্ষিতা স্ত্রীকে গিয়ে বলুন যে, ‘তোমরা অমুক নামীয় পুরুষের ধনক্রীতা ভার্যা হও।” ভিক্ষু এরূপে পুরুষের সংবাদ গ্রহণ করে সেই সংবাদ গিয়ে বর্ণিত স্ত্রীদেরকে বললে এবং সেই স্ত্রীদের দেয়া সংবাদ এনে সংবাদদাতাকে জানালে, সেই ভিক্ষুর ‘সংঘাদিশেষ’ অপরাধ হয়।</p>
<p>কোনো পুরুষ কোনো ভিক্ষুকে এরূপ সংবাদ দিয়ে প্রেরণ করে যে, “ভন্তে, অমুক নামীয়া সপরিদণ্ডিতা ও পিতারক্ষিতা স্ত্রী… সপরিদণ্ডিতা ও মাতাপিতারক্ষিতা স্ত্রী… সপরিদণ্ডিতা ও ভ্রাতারক্ষিতা স্ত্রী… সপরিদণ্ডিতা ও ভগিনীরক্ষিতা স্ত্রী… সপরিদণ্ডিতা ও জ্ঞাতিরক্ষিতা স্ত্রী… সপরিদণ্ডিতা ও গোত্ররক্ষিতা স্ত্রী… সপরিদণ্ডিতা ও ধর্মরক্ষিতা স্ত্রী… সপরিদণ্ডিতা ও সারক্ষা স্ত্রীদেরকে গিয়ে বলুন যে, ‘তোমরা অমুক নামীয় পুরুষের ধনক্রীতা ভার্যা হও।” ভিক্ষু এরূপে পুরুষের সংবাদ গ্রহণ করে সেই সংবাদ নিয়ে গিয়ে বর্ণিত স্ত্রীদেরকে প্রকাশ করলে এবং সেই স্ত্রীদের দেয়া সংবাদ এনে সংবাদদাতাকে জানালে, ভিক্ষুর ‘সংঘাদিশেষ’ আপত্তি হয়।</p>
<p class='endsection'>একক মূলক বর্ণনা সমাপ্ত</p>
<p>[উপর্যুক্ত নিয়মানুযায়ী দ্বিবিধমূলক হতে নববিধমূল পর্যন্ত এককমূলক বর্ণনার ন্যায় বিস্তারিত জ্ঞাতব্য]</p>
<h3>দশবিধমূলক বর্ণনা</h3>
<p><a class='msdiv' id='msdiv309'></a>কোনো পুরুষ কোনো ভিক্ষুকে এরূপ সংবাদ দিয়ে প্রেরণ করে যে, “ভন্তে, অমুক নামীয়া মাতারক্ষিতা, পিতারক্ষিতা, মাতাপিতারক্ষিতা, ভ্রাতারক্ষিতা, ভগিনীরক্ষিতা, জ্ঞাতিরক্ষিতা, গোত্ররক্ষিতা, ধর্মরক্ষিতা, সারক্ষা, ও সপরিদণ্ডিতা স্ত্রীলোকদেরকে গিয়ে বলুন যে, ‘তোমরা অমুক পুরুষের ধনক্রীতা ভার্যা হও।” ভিক্ষু এরূপে পুরুষের সংবাদ গ্রহণ করে সেই সংবাদ গিয়ে বর্ণিত স্ত্রীদেরকে জ্ঞাত করলে এবং সেই স্ত্রীদের প্রদত্ত সংবাদ এনে সংবাদদাতাকে জানালে, সেই ভিক্ষুর ‘সংঘাদিশেষ’ অপরাধ হয়।</p>
<p class='endsection'>ধনক্রীতা বর্ণনা সমাপ্ত</p>
<p><a class='msdiv' id='msdiv310'></a>কোনো পুরুষ কোনো ভিক্ষুকে এটি বলে প্রেরণ করে : “ভন্তে, অমুক নামীয়া মাতারক্ষিতা স্ত্রীলোককে গিয়ে বলুন যে, ‘তুমি অমুক নামীয় পুরুষের ছন্দবাসিনী ভার্যা… ভোগবাসিনী ভার্যা… পটবাসিনী ভার্যা… উদকপাত্রমুখিনী ভার্যা… ওভটচুম্বট ভার্যা… দাসী ভার্যা… কর্মকারী ভার্যা… ধজহট ভার্যা ও মুহূর্তিকা ভার্যা হও।” ভিক্ষু এরূপে পুরুষের সংবাদ গ্রহণ করে সেই সংবাদ গিয়ে বর্ণিত স্ত্রীলোককে বললে এবং সেই স্ত্রীর দেয়া সংবাদ এনে সংবাদদাতাকে জ্ঞাত করলে সেই ভিক্ষুর ‘সংঘাদিশেষ’ আপত্তি হয়।</p>
<p>কোনো পুরুষ কোনো ভিক্ষুকে এটি বলে প্রেরণ করে যে, “ভন্তে, অমুক নামীয়া পিতারক্ষিতা… মাতারক্ষিতা… ভ্রাতারক্ষিতা… ভগিনীরক্ষিতা… জ্ঞাতিরক্ষিতা… গোত্ররক্ষিতা… ধর্মরক্ষিতা সারক্ষা… সপরিদণ্ডিতা স্ত্রীলোককে গিয়ে বলুন যে, ‘তুমি অমুক নামীয় পুরুষের মুহূর্তিকা ভার্যা হও।” ভিক্ষু এরূপে কোনো পুরুষের সংবাদ গ্রহণ করে সেই সংবাদ গিয়ে বর্ণিত স্ত্রীলোককে প্রকাশ করলে এবং সেই স্ত্রীলোক হতে সংবাদ এনে সংবাদদাতাকে জ্ঞাত করলে সেই ভিক্ষুর ‘সংঘাদিশেষ’ আপত্তি হয়।</p>
<h3>সংক্ষেপে পদসমূহ বর্ণনা</h3>
<p><a class='msdiv' id='msdiv311'></a>কোনো পুরুষ কোনো ভিক্ষুকে এরূপ সংবাদ দিয়ে প্রেরণ করে যে, “ভন্তে, অমুক অমুক নামীয়া মাতা রক্ষিতা ও পিতারক্ষিতা স্ত্রী লোকদের নিকট গিয়ে বলুন যে, ‘তোমরা অমুক নামীয় পুরুষের মুহূর্তিকা ভার্যা হও।’ ভিক্ষু এরূপে কোনো পুরুষের সংবাদ গ্রহণ করে সেই সংবাদ গিয়ে বর্ণিত স্ত্রীলোকদেরকে জ্ঞাত করলে এবং সেই স্ত্রীদের হতে সংবাদ এনে সংবাদদাতাকে জ্ঞাত করলে সেই ভিক্ষুর ‘সংঘাদিশেষ’ আপত্তি হয়।</p>
<p>কোনো পুরুষ কোনো ভিক্ষুকে এরূপ সংবাদ দিয়ে প্রেরণ করে যে, “ভন্তে, অমুক অমুক নামীয়া মাতারক্ষিতা ও মাতাপিতা-রক্ষিতা… মাতারক্ষিতা ও ভ্রাতারক্ষিতা… মাতারক্ষিতা ও ভগিনীরক্ষিতা… মাতারক্ষিতা ও জ্ঞাতিরক্ষিতা… মাতারক্ষিতা ও গোত্ররক্ষিতা… মাতারক্ষিতা ও ধর্মরক্ষিতা… মাতারক্ষিতা ও সারক্ষা… মাতারক্ষিতা ও সপরিদণ্ডিতা স্ত্রী লোকদের নিকট গিয়ে বলুন যে, ‘তোমরা অমুক নামীয় পুরুষের মুহূর্তিকা ভার্যা হও।” ভিক্ষু এরূপে কোনো পুরুষ হতে সংবাদ গ্রহণ করে সেই সংবাদ নিয়ে গিয়ে বর্ণিত স্ত্রীলোকদেরকে জানালে এবং সেই স্ত্রীলোকদের হতে সংবাদ এনে সংবাদদাতাকে প্রকাশ করলে উক্ত ভিক্ষুর ‘সংঘাদিশেষ’ আপত্তি হয়।</p>
<p class='endsection'>সংক্ষেপে পদসমূহ বর্ণনা সমাপ্ত</p>
<h3>খণ্ডচক্ক বর্ণনা</h3>
<p><a class='msdiv' id='msdiv312'></a>কোনো পুরুষ কোনো ভিক্ষুকে এটি বলে প্রেরণ করে যে, “ভন্তে, অমুক নামীয়া পিতারক্ষিতা ও মাতারক্ষিতা স্ত্রীলোকদেরকে গিয়ে বলুন যে, ‘তোমরা অমুক নামীয় পুরুষের মুহূর্তিকা ভার্যা হও।” ভিক্ষু এরূপে কোনো পুরুষ হতে সংবাদ গ্রহণ করে সেই সংবাদ গিয়ে বর্ণিত স্ত্রীলোকদেরকে বললে এবং সেই স্ত্রীলোকদের হতে সংবাদ এনে সংবাদদাতাকে জ্ঞাত করলে সেই ভিক্ষুর ‘সংঘাদিশেষ’ অপরাধ হয়।</p>
<p>কোনো পুরুষ কোনো ভিক্ষুকে এরূপ বলে প্রেরণ করে যে, “ভন্তে, অমুক নামীয়া পিতারক্ষিতা ও ভ্রাতারক্ষিতা স্ত্রীলোক… পিতারক্ষিতা ও ভগিনীরক্ষিতা… পিতারক্ষিতা ও জ্ঞাতিরক্ষিতা… পিতারক্ষিতা ও গোত্ররক্ষিতা… পিতারক্ষিতা ও ধর্মরক্ষিতা… পিতারক্ষিতা ও সারক্ষা… পিতারক্ষিতা ও সপরিদণ্ডিতা স্ত্রীলোকদেরকে গিয়ে বলুন যে, ‘তোমরা অমুক পুরুষের মুহূর্তিকা ভার্যা হও।” ভিক্ষু এরূপে কোনো পুরুষের সংবাদ গ্রহণ করে সেই সংবাদ গিয়ে বর্ণিত স্ত্রীলোকদেরকে বললে এবং সেই স্ত্রীলোকদের হতে সংবাদ এনে সংবাদদাতাকে প্রকাশ করলে সেই ভিক্ষুর ‘সংঘাদিশেষ’ আপত্তি হয়।</p>
<p>কোনো পুরুষ কোনো ভিক্ষুকে এরূপ সংবাদ দিয়ে প্রেরণ করে যে, “ভন্তে, অমুক নামীয়া পিতারক্ষিতা ও মাতারক্ষিতা স্ত্রীলোকদেরকে গিয়ে বলুন যে, ‘তোমরা অমুক পুরুষের মুহূর্তিকা ভার্যা হও।” ভিক্ষু এরূপে পুরুষ হতে সংবাদ গ্রহণ করে সেই সংবাদ গিয়ে বর্ণিত স্ত্রীলোকদেরকে বললে এবং উক্ত স্ত্রীদের হতে সংবাদ এনে সংবাদদাতাকে জানালে, সেই ভিক্ষুর ‘সংঘাদিশেষ’ আপত্তি হয়।</p>
<p class='endsection'>সংক্ষেপে খণ্ডচক্ক বর্ণনা সমাপ্ত</p>
<h3>বদ্ধচক্ক মূল সংক্ষিপ্ত বর্ণনা</h3>
<p><a class='msdiv' id='msdiv313'></a>কোনো পুরুষ কোনো ভিক্ষুকে এটি বলে প্রেরণ করে যে, “ভন্তে, অমুক নামীয়া সপরিদণ্ডিতা ও মাতারক্ষিতা স্ত্রীলোকদেরকে গিয়ে বলুন যে, ‘তোমরা অমুক পুরুষের মুহূর্তিকা ভার্যা হও।” ভিক্ষু এরূপে পুরুষ হতে সংবাদ গ্রহণ করে সেই সংবাদ নিয়ে গিয়ে বর্ণিত স্ত্রীলোকদেরকে জানালে এবং সেই স্ত্রীলোকদের হতে সংবাদ এনে সংবাদদাতাকে বললে সেই ভিক্ষুর ‘সংঘাদিশেষ’ আপত্তি হয়।</p>
<p>কোনো পুরুষ কোনো ভিক্ষুকে এরূপে বলে প্রেরণ করে যে, “ভন্তে, অমুক অমুক নামীয়া সপরিদণ্ডিতা ও পিতারক্ষিতা… সপরিদণ্ডিতা ও মাতাপিতারক্ষিতা… সপরিদণ্ডিতা ও ভ্রাতরক্ষিতা… সপরিদণ্ডিতা ও ভগিনীরক্ষিতা… সপরিদণ্ডিতা ও জ্ঞাতিরক্ষিতা… সপরিদণ্ডিতা ও গোত্ররক্ষিতা… সপরিদণ্ডিতা ও ধর্মরক্ষিতা… সপরিদণ্ডিতা ও সারক্ষা স্ত্রীলোকদেরকে গিয়ে বলুন যে, ‘তোমরা অমুক পুরুষের মুহূর্তিকা ভার্যা হও।” ভিক্ষু এরূপে পুরুষ হতে সংবাদ গ্রহণ করে সেই সংবাদ গিয়ে বর্ণিত স্ত্রীলোকদেরকে প্রকাশ করলে এবং সেই স্ত্রীলোকদের হতে সংবাদ এনে সংবাদদাতাকে বললে, সেই ভিক্ষুর ‘সংঘাদিশেষ’ আপত্তি হয়।</p>
<p class='endsection'>একক মূলক বর্ণনা সমাপ্ত</p>
<p>[বর্ণিতরূপে দ্বিবিধমূলক হতে নববিধমূলক পর্যন্ত এককমূলক বর্ণনার ন্যায় বিস্তারিত জ্ঞাতব্য]</p>
<h3>দশবিধমূলক বর্ণনা</h3>
<p><a class='msdiv' id='msdiv314'></a>কোনো পুরুষ কোনো ভিক্ষুকে এরূপ বলে প্রেরণ করে যে, “ভন্তে, অমুক অমুক নামীয়া মাতারক্ষিতা, পিতারক্ষিতা, মাতাপিতারক্ষিতা, ভ্রাতারক্ষিতা, ভগিনীরক্ষিতা, জ্ঞাতিরক্ষিতা, গোত্ররক্ষিতা, ধর্মরক্ষিতা, সারক্ষা ও সপরিদণ্ডিতা স্ত্রীলোকদেরকে গিয়ে বলুন যে, ‘তোমরা অমুক পুরুষের মুহূর্তিকা ভার্যা হও।” ভিক্ষু এরূপে পুরুষের সংবাদ গ্রহণ করে সেই সংবাদ গিয়ে বর্ণিত স্ত্রীলোকদেরকে বললে এবং সেই স্ত্রীলোকদের হতে সংবাদ এনে সংবাদদাতাকে জানালে, সেই ভিক্ষুর ‘সংঘাদিশেষ’ অপরাধ হয়।</p>
<p class='endsection'>মুহূর্তিকাচক্ক বর্ণনা সমাপ্ত</p>
<p><a class='msdiv' id='msdiv315'></a>কোনো পুরুষ কোনো ভিক্ষুকে এরূপ বলে প্রেরণ করে যে, “ভন্তে, অমুক নামীয়া মাতারক্ষিতা স্ত্রীলোককে গিয়ে বলুন যে, “তুমি অমুক পুরুষের ‘ধনক্রীতা’ ভার্যা হও।” ভিক্ষু এভাবে পুরুষ হতে সংবাদ গ্রহণ করে সেই সংবাদ বর্ণিত স্ত্রীলোককে গিয়ে প্রকাশ করলে এবং সেই স্ত্রীলোক হতে সংবাদ এনে সংবাদদাতাকে জানালে, ভিক্ষুর ‘সংঘাদিশেষ’ আপত্তি হয়।</p>
<p>কোনো পুরুষ কোনো ভিক্ষুকে সংবাদ দিয়ে প্রেরণ করে যে, “ভন্তে, অমুক নামীয়া মাতারক্ষিতা স্ত্রীলোককে গিয়ে বলুন যে, “তুমি অমুক পুরুষের ছন্দবাসিনী… ভোগবাসিনী… পটবাসিনী… উদকপাত্রমুখিনী… ওভটচুম্বট… দাসী… কর্মকারী… ধজহট… মুহূর্তিকা ভার্যা হও।” ভিক্ষু এরূপে পুরুষের সংবাদ গ্রহণ করে সেই সংবাদ গিয়ে বর্ণিত স্ত্রীলোককে জানালে এবং সেই স্ত্রীলোক হতে সংবাদ এনে সংবাদদাতাকে জ্ঞাত করলে সেই ভিক্ষুর ‘সংঘাদিশেষ’ আপত্তি হয়।</p>
<h3>সংক্ষেপ পদসমূহ বর্ণনা</h3>
<p><a class='msdiv' id='msdiv316'></a>কোনো পুরুষ কোনো ভিক্ষুকে এরূপ বলে প্রেরণ করে যে, “ভন্তে, অমুক নামীয়া মাতারক্ষিতা স্ত্রীলোককে গিয়ে বলুন যে, “তুমি অমুক পুরুষের ‘ধনক্রীতা’ ও ‘ছন্দবাসিনী’ ভার্যা হও।” ভিক্ষু এরূপে কোনো পুরুষের সংবাদ গ্রহণ করে সেই সংবাদ বর্ণিত স্ত্রীলোককে জানালে এবং সেই স্ত্রীলোক হতে সংবাদ এনে সংবাদদাতাকে প্রকাশ করলে সেই ভিক্ষুর ‘সংঘাদিশেষ’ আপত্তি হয়।</p>
<p>কোনো পুরুষ কোনো ভিক্ষুকে এটি বলে প্রেরণ করে যে, “ভন্তে, অমুক নামীয়া মাতারক্ষিতা স্ত্রীলোককে গিয়ে বলুন যে, ‘তুমি অমুক পুরুষের ধনক্রীতা ও ভোগবাসিনী ভার্যা’… ‘ধনক্রীতা ও পটবাসিনী… ধনক্রীতা ও উদকপাত্রমুখিনী… ধনক্রীতা ও ওভটচুম্বট… ধনক্রীতা ও দাসী… ধনক্রীতা ও কর্মকারিণী… ধনক্রীতা ও ধজহট… ধনক্রীতা ও মুহূর্তিকা’ ভার্যা হও।” ভিক্ষু এরূপে পুরুষ হতে সংবাদ গ্রহণ করে সেই সংবাদ গিয়ে বর্ণিত স্ত্রীলোককে জানালে এবং সেই স্ত্রীলোক হতে সংবাদ এনে সংবাদদাতাকে জ্ঞাত করলে সেই ভিক্ষুর ‘সংঘাদিশেষ’ আপত্তি হয়।</p>
<p class='endsection'>সংক্ষেপে পদসমূহ বর্ণনা সমাপ্ত</p>
<h3>খণ্ডচক্ক বর্ণনা</h3>
<p><a class='msdiv' id='msdiv317'></a>কোনো পুরুষ কোনো ভিক্ষুকে এটি বলে প্রেরণ করে যে, “ভন্তে, অমুক নামীয়া মাতারক্ষিতা স্ত্রীলোককে গিয়ে বলুন যে, ‘তুমি অমুক পুরুষের ‘ছন্দবাসিনী ও ভোগবাসিনী ভার্যা’… ‘ছন্দবাসিনী ও পটবাসিনী’… ‘ছন্দবাসিনী ও উদকপাত্রমুখিনী’… ‘ছন্দবাসিনী ও ওভটচুম্বট’… ‘ছন্দবাসিনী ও দাসী’… ‘ছন্দবাসিনী ও কর্মকারিণী’… ‘ছন্দবাসিনী ও ধজহট’… ‘ছন্দবাসিনী ও মুহূর্তিকা’… ‘ছন্দবাসিনী ও ধনক্রীতা’ ভার্যা হও।” ভিক্ষু এরূপে কোনো পুরুষ হতে সংবাদ গ্রহণ করে সেই সংবাদ গিয়ে বর্ণিত স্ত্রীলোককে জ্ঞাত করলে এবং সেই স্ত্রীলোক হতে সংবাদ এনে সংবাদদাতা জ্ঞাত করলে সেই ভিক্ষুর ‘সংঘাদিশেষ’ অপরাধ হয়।</p>
<p class='endsection'>সংক্ষেপে খণ্ডচক্ক বর্ণনা সমাপ্ত</p>
<h3>বদ্ধচক্কমূল সংক্ষিপ্ত বর্ণনা</h3>
<p><a class='msdiv' id='msdiv318'></a>কোনো পুরুষ কোনো ভিক্ষুকে এরূপ সংবাদ দিয়ে প্রেরণ করে যে, “ভন্তে, অমুক নামীয়া মাতারক্ষিতা স্ত্রীলোককে গিয়ে বলুন যে, “তুমি অমুক পুরুষের ‘মুহূর্তিকা ও ধনক্রীতা’ ভার্যা হও… ‘মুহূর্তিকা ও ছন্দবাসিনী’… ‘মুহূর্তিকা ও ভোগবাসিনী’… ‘মুহূর্তিকা ও পটবাসিনী’… ‘মুহূর্তিকা ও উদকপাত্র-মুখিনী’… ‘মুহূর্তিকা ও ওভটচুম্বট’… ‘মুহূর্তিকা ও দাসী’… ‘মুহূর্তিকা ও কর্মকারিণী’… ‘মুহূর্তিকা ও ধজাহট’ ভার্যা হও।” ভিক্ষু এরূপে পুরুষ হতে সংবাদ গ্রহণ করে সেই সংবাদ নিয়ে গিয়ে বর্ণিত স্ত্রীলোককে বললে এবং সেই স্ত্রীলোক হতে সংবাদ এনে সংবাদদাতাকে জ্ঞাত করলে সেই ভিক্ষুর ‘সংঘাদিশেষ’ আপত্তি হয়।</p>
<p class='endsection'>এককমূলক বর্ণনা সমাপ্ত</p>
<p>[বর্ণিতরূপে দ্বিবিধমূলক বর্ণনা হতে অবশিষ্ট বর্ণনাসমূহ এককমূলকের ন্যায় বিস্তারিত জ্ঞাতব্য]</p>
<h3>দশবিধ মূলক বর্ণনা</h3>
<p><a class='msdiv' id='msdiv319'></a>কোনো পুরুষ কোনো ভিক্ষুকে এরূপ সংবাদ দিয়ে প্রেরণ করে যে, “ভন্তে, অমুক নামীয়া মাতারক্ষিতা স্ত্রীলোককে গিয়ে বলুন যে, ‘তুমি ধনক্রীতা, ছন্দবাসিনী, ভোগবাসিনী, পটবাসিনী, উদকপাত্রমুখিনী, ওভটচম্বুট, দাসী, কর্মকারিণী, ধজাহট ও মুহূর্তিকা ভার্যা হও।” ভিক্ষু এরূপে পুরুষের সংবাদ গ্রহণ করে সেই সংবাদ গিয়ে স্ত্রীলোককে জানালে এবং সেই স্ত্রীলোক হতে সংবাদ এনে সংবাদদাতাকে প্রকাশ করলে উক্ত ভিক্ষুর ‘সংঘাদিশেষ’ অপরাধ হয়।</p>
<p class='endsection'>মাতারক্ষিতা বর্ণনা সমাপ্ত</p>
<p>কোনো পুরুষ কোনো ভিক্ষুকে এটি বলে প্রেরণ করে যে, “ভন্তে, অমুক নামীয়া পিতারক্ষিতা… মাতাপিতা-রক্ষিতা… ভ্রাতারক্ষিতা… ভগিনীরক্ষিতা… জ্ঞাতিরক্ষিতা… গোত্ররক্ষিতা… ধর্মরক্ষিতা… সারক্ষা… সপরিদণ্ডিতা স্ত্রীলোককে গিয়ে বলুন যে, ‘তুমি অমুক পুরুষের ‘ধনক্রীতা’ ভার্যা হও।” ভিক্ষু এভাবে কোনো পুরুষ হতে সংবাদ গ্রহণ করে সেই সংবাদ গিয়ে বর্ণিত স্ত্রীলোককে প্রকাশ করলে এবং সেই স্ত্রীলোক হতে সংবাদ এনে সংবাদদাতাকে জ্ঞাত করলে সেই ভিক্ষুর ‘সংঘাদিশেষ’ আপত্তি হয়।</p>
<p>কোনো পুরুষ কোনো ভিক্ষুকে এরূপ বলে প্রেরণ করে যে, “ভন্তে, অমুক নামীয়া সপরিদণ্ডিতা স্ত্রীলোককে গিয়ে বলুন যে, ‘তুমি অমুক পুরুষের ‘ছন্দবাসিনী, ভোগবাসিনী, পটবাসিনী, উদকপাত্রমুখিনী, ওভটচম্বুট, দাসী, কর্মকারিণী, ধজাহট ও মুহূর্তিকা ভার্যা হও।” ভিক্ষু এভাবে কোনো পুরুষ হতে সংবাদ গ্রহণ করে সেই সংবাদ গিয়ে বর্ণিত স্ত্রীলোককে জানালে এবং সেই স্ত্রীলোক হতে সংবাদ এনে সংবাদদাতাকে (পুরুষকে) প্রকাশ করলে সেই ভিক্ষুর ‘সংঘাদিশেষ’ অপরাধ হয়।</p>
<p class='endsection'>দশবিধমূলক বর্ণনা সমাপ্ত</p>
<h3>সংক্ষেপে পদ বর্ণনা</h3>
<p><a class='msdiv' id='msdiv320'></a>কোনো পুরুষ কোনো ভিক্ষুকে এরূপ বলে প্রেরণ করে যে, “ভন্তে, অমুক নামীয়া সপরিদণ্ডিতা স্ত্রীলোককে গিয়ে বলুন যে, ‘তুমি অমুক পুরুষের ‘ধনক্রীতা ও ছন্দবাসিনী’… ‘ধনক্রীতা ও ভোগবাসিনী’… ‘ধনক্রীতা ও পটবাসিনী’… ‘ধনক্রীতা ও উদপাত্রমুখিনী’… ‘ধনক্রীতা ও ওভটচুম্বট’… ‘ধনক্রীতা ও দাসী’… ‘ধনক্রীতা ও কর্মকারিণী’… ‘ধনক্রীতা ও ধজাহট’… ‘ধনক্রীতা ও মুহূর্তিকা ভার্যা হও।” ভিক্ষু এভাবে কোনো পুরুষের সংবাদ গ্রহণ করে সেই সংবাদ গিয়ে বর্ণিত স্ত্রীলোককে বললে এবং সেই স্ত্রীলোক হতে সংবাদ এনে সংবাদদাতাকে জানালে, সেই ভিক্ষুর ‘সংঘাদিশেষ’ আপত্তি হয়।</p>
<p class='endsection'>সংক্ষেপে পদ বর্ণনা সমাপ্ত</p>
<h3>খণ্ডচক্ক বর্ণনা</h3>
<p>কোনো পুরুষ কোনো ভিক্ষুকে এরূপ বলে প্রেরণ করে যে, “ভন্তে, অমুক নামীয়া সপরিদণ্ডিতা স্ত্রীলোককে গিয়ে বলুন যে, ‘তুমি ‘ছন্দবাসিনী ও ভোগবাসিনী’… ‘ছন্দবাসিনী ও পটবাসিনী’… ‘ছন্দবাসিনী ও উদকপাত্র-মুখিনী’… ‘ছন্দবাসিনী ও ওভটচুম্বট’… ‘ছন্দবাসিনী ও দাসী’… ‘ছন্দবাসিনী ও কর্মকারিণী’… ‘ছন্দবাসিনী ও ধজাহট’… ‘ছন্দবাসিনী ও মুহূর্তিকা’ ভার্যা হও।” ভিক্ষু এরূপে পুরুষ হতে সংবাদ গ্রহণ করে সেই সংবাদ গিয়ে বর্ণিত স্ত্রীলোককে প্রকাশ করলে এবং সেই স্ত্রীলোক হতে সংবাদ এনে সংবাদদাতাকে বললে, সেই ভিক্ষুর ‘সংঘাদিশেষ’ অপরাধ হয়।</p>
<p class='endsection'>সংক্ষেপে খণ্ডচক্ক বর্ণনা সমাপ্ত</p>
<h3>বদ্ধচক্কমূল সংক্ষিপ্ত বর্ণনা</h3>
<p>কোনো পুরুষ কোনো ভিক্ষুকে এরূপ সংবাদ দিয়ে প্রেরণ করে যে, “ভন্তে, অমুক নামীয়া সপরিদণ্ডিতা স্ত্রীলোককে গিয়ে বলুন যে, ‘তুমি অমুক পুরুষের ‘মুহূর্তিকা ও ধনক্রীতা’… ‘মুহূর্তিকা ও ছন্দবাসিনী’… ‘মুহূর্তিকা ও ভোগবাসিনী’… ‘মুহূর্তিকা ও পটবাসিনী’… ‘মুহূর্তিকা ও উদকপাত্রমুখিনী’… ‘মুহূর্তিকা ও ওভটচুম্বট’… ‘মুহূর্তিকা ও দাসী’… ‘মুহূর্তিকা ও কর্মকারিণী’… ‘মুহূর্তিকা ও ধজাহট’ ভার্যা হও।” ভিক্ষু এরূপে কোনো পুরুষের সংবাদ গ্রহণ করে সেই সংবাদ গিয়ে বর্ণিত স্ত্রীলোককে বললে এবং সেই স্ত্রীলোক হতে সংবাদ এনে সংবাদদাতাকে জ্ঞাত করলে সেই ভিক্ষুর ‘সংঘাদিশেষ’ আপত্তি হয়।</p>
<p class='endsection'>একক মূলক বর্ণনা সমাপ্ত</p>
<p>[বর্ণিতরূপে দ্বিবিধমূলক বর্ণনা হতে নববিধ মূলক বর্ণনা পর্যন্ত এককমূলক বর্ণনার ন্যায় বিস্তারিত জ্ঞাতব্য]</p>
<h3>দশবিধমূলক বর্ণনা</h3>
<p><a class='msdiv' id='msdiv321'></a>কোনো পুরুষ কোনো ভিক্ষুকে এটি বলে প্রেরণ করে যে, “ভন্তে, অমুক নামীয়া সপরিদণ্ডিতা স্ত্রীলোককে গিয়ে বলুন যে, ‘তুমি অমুক পুরুষের ধনক্রীতা, ছন্দবাসিনী, ভোগবাসিনী, পটবাসিনী, উদকপাত্রমুখিনী, ওভটচুম্বট, দাসী, কর্মকারিণী, ধজাহট ও মুহূর্তিকা ভার্যা হও।” ভিক্ষু এভাবে পুরুষ হতে সংবাদ গ্রহণ করে সেই সংবাদ বর্ণিত স্ত্রীলোককে গিয়ে জ্ঞাত করলে এবং সেই স্ত্রীলোক হতে সংবাদ এনে সংবাদদাতাকে প্রকাশ করলে সেই ভিক্ষুর ‘সংঘাদিশেষ’ অপরাধ হয়।</p>
<p class='endsection'>সপরিদণ্ডিতাচক্ক বর্ণনা সমাপ্ত</p>
<p>কোনো পুরুষ কোনো ভিক্ষুকে এটি বলে প্রেরণ করে যে, “ভন্তে, আপনি গিয়ে অমুক নামীয়া মাতারক্ষিতা স্ত্রীলোককে বলুন যে, ‘তুমি অমুক পুরুষের ‘ধনক্রীতা’ ভার্যা হও।” ভিক্ষু এভাবে কোনো পুরুষের সংবাদ গ্রহণ করে সেই সংবাদ গিয়ে বর্ণিত স্ত্রীলোককে জানালে এবং সেই স্ত্রীলোক হতে সংবাদ এনে সংবাদদাতাকে বললে, সেই ভিক্ষুর ‘সংঘাদিশেষ’ আপত্তি হয়।</p>
<p>কোনো পুরুষ কোনো ভিক্ষুকে এরূপ বলে প্রেরণ করে যে, “ভন্তে, আপনি গিয়ে অমুক নামীয়া ‘মাতারক্ষিতা ও পিতারক্ষিতা’ স্ত্রীলোকদেরকে বলুন যে, ‘তোমরা অমুক পুরুষের ‘ধনক্রীতা ও ছন্দবাসিনী’ ভার্যা হও।” ভিক্ষু এভাবে কোনো পুরুষের সংবাদ গ্রহণ করে সেই সংবাদ গিয়ে বর্ণিত স্ত্রীলোককে বললে এবং সেই স্ত্রীলোক হতে সংবাদ এনে সংবাদদাতাকে জানালে, ভিক্ষুর ‘সংঘাদিশেষ’ আপত্তি হয়।</p>
<p>কোনো পুরুষ কোনো ভিক্ষুকে এরূপ সংবাদ দিয়ে প্রেরণ করে যে, “ভন্তে, অমুক অমুক নামীয়া ‘মাতারক্ষিতা, পিতারক্ষিতা ও মাতাপিতার রক্ষিতা’ স্ত্রীলোকদেরকে গিয়ে বলুন যে, ‘তোমরা অমুক পুরুষের ধনক্রীতা, ছন্দবাসিনী ও ভোগবাসিনী ভার্যা হও।” ভিক্ষু এরূপে পুরুষ হতে সংবাদ গ্রহণ করে সেই সংবাদ গিয়ে বর্ণিত স্ত্রীলোকদেরকে বললে এবং সেই স্ত্রীলোকদের হতে সংবাদ এনে সংবাদদাতাকে জ্ঞাত করলে সেই ভিক্ষুর ‘সংঘাদিশেষ’ আপত্তি হয়।</p>
<p>কোনো পুরুষ কোনো ভিক্ষুকে এটি বলে প্রেরণ করে যে, “ভন্তে, অমুক অমুক নামীয়া মাতারক্ষিতা, পিতারক্ষিতা, মাতাপিতা-রক্ষিতা, ভ্রাতারক্ষিতা, ভগিনীরক্ষিতা, জ্ঞাতিরক্ষিতা, গোত্ররক্ষিতা, ধর্মরক্ষিতা, সারক্ষা ও সপরিদণ্ডিতা স্ত্রীলোকদেরকে গিয়ে বলুন যে, ‘তোমরা অমুক পুরুষের ধনক্রীতা, ছন্দবাসিনী, ভোগবাসিনী, পটবাসিনী, উদকপাত্রমুখিনী, ওভটচুম্বট, দাসী, কর্মকারিণী, ধজাহট ও মুহূর্তিকা ভার্যা হও।” এভাবে ভিক্ষু কোনো পুরুষ হতে সংবাদ গ্রহণ করে সেই সংবাদ গিয়ে বর্ণিত স্ত্রীলোকদেরকে গিয়ে প্রকাশ করলে এবং সেই স্ত্রীলোকদের হতে সংবাদ এনে সংবাদদাতাকে জ্ঞাত করলে সেই ভিক্ষুর ‘সংঘাদিশেষ’ অপরাধ হয়।</p>
<p class='endsection'>উভয়বর্ধক বর্ণনা সমাপ্ত</p>
<p>পুরুষের মাতা ভিক্ষুকে এ বলে প্রেরণ করে যে, “ভন্তে, অমুক অমুক নামীয়া মাতারক্ষিতা, পিতারক্ষিতা, মাতাপিতা-রক্ষিতা, ভ্রাতারক্ষিতা, ভগিনীরক্ষিতা, জ্ঞাতিরক্ষিতা, গোত্ররক্ষিতা, ধর্মরক্ষিতা, সারক্ষা ও সপরিদণ্ডিতা স্ত্রীলোকদেরকে গিয়ে বলুন যে, “তোমরা অমুকের ধনক্রীতা, ছন্দবাসিনী, ভোগবাসিনী, পটবাসিনী, উদকপাত্রমুখিনী, ওভটচম্বুট, দাসী, কর্মকারিণী, ধজাহট ও মুহূর্তিকা ভার্যা হও।” এরূপে পুরুষের পিতা… পুরুষের মাতাপিতা… পুরুষের ভ্রাতা… পুরুষের ভগিনী… পুরুষের জ্ঞাতি… পুরুষের গোত্র… পুরুষের সহধর্মীক ভিক্ষুকে এ বলে প্রেরণ করে যে, ‘ভন্তে, অমুক অমুক নামীয়া মাতারক্ষিতা, পিতারক্ষিতা, মাতাপিতা-রক্ষিতা, ভ্রাতারক্ষিতা, ভগিনীরক্ষিতা, জ্ঞাতিরক্ষিতা, গোত্ররক্ষিতা, ধর্মরক্ষিতা, সারক্ষা ও সপরিদণ্ডিতা স্ত্রীলোকদেরকে গিয়ে বলুন যে, “তোমরা অমুকের ধনক্রীতা, ছন্দবাসিনী ভোগবাসিনী, পটবাসিনী, উদকপাত্রমুখিনী, ওভটচম্বুট, দাসী, কর্মকারিণী, ধজাহট ও মুহূর্তিকা ভার্যা হও।” এভাবে ভিক্ষু সংবাদ গ্রহণ করে সেই সংবাদ গিয়ে বললে এবং সেখান হতে সংবাদ এনে সংবাদদাতাকে জ্ঞাত করলে সেই ভিক্ষুর ‘সংঘাদিশেষ’ আপত্তি হয়।</p>
<p>[এস্থলে পুরুষের বর্ণনা হতে উভয়বর্ধক বর্ণনা পর্যন্ত পূর্বাপর বর্ণনার ন্যায় বিস্তারিত জ্ঞাতব্য।]</p>
<p><a class='msdiv' id='msdiv322'></a>মাতারক্ষিতা স্ত্রীলোকের মাতা ভিক্ষুকে এ বলে প্রেরণ করে যে, “ভন্তে, আপনি গিয়ে অমুক স্ত্রীলোককে বলুন যে, সে অমুক পুরষের ‘ধনক্রীতা, ছন্দবাসিনী, ভোগবাসিনী, পটবাসিনী, উদকপাত্রমুখিনী, ওভটচুম্বট, দাসী, কর্মকারিণী, ধজাহট ও মুহূর্তিকা পত্নী হোক।” এভাবে ভিক্ষু কোনো মাতারক্ষিতা স্ত্রীলোকের মাতা হতে সংবাদ গ্রহণ করে সেই সংবাদ গিয়ে বর্ণিত স্ত্রীলোককে গিয়ে জ্ঞাত করলে এবং বর্ণিত স্ত্রীলোক হতে সংবাদ এনে সংবাদদাতাকে (মাতারক্ষিতার মাতাকে) জানালে, ভিক্ষুর ‘সংঘাদিশেষ’ আপত্তি হয়।</p>
<h3>সংক্ষেপে পদ বর্ণনা</h3>
<p><a class='msdiv' id='msdiv323'></a>মাতারক্ষিতা স্ত্রীলোকের মাতা ভিক্ষুকে এটি বলে প্রেরণ করে যে, “ভন্তে, আপনি গিয়ে অমুক অমুক স্ত্রীলোককে বলুন যে, ‘সে অমুক পুরুষের ‘ধনক্রীতা ও ছন্দবাসিনী’… ‘ধনক্রীতা ও ভোগবাসিনী’… ‘ধনক্রীতা ও পটবাসিনী’… ‘ধনক্রীতা ও উদকপাত্রমুখিনী’… ‘ধনক্রীতা ও ওভটচুম্বট’… ‘ধনক্রীতা ও দাসী’… ‘ধনক্রীতা ও কর্মকারিণী’… ‘ধনক্রীতা ও ধজাহট’… ‘ধনক্রীতা ও মুহূর্তিকা’ পত্নী হোক।” এরূপে ভিক্ষু মাতারক্ষিতা স্ত্রীলোকের মাতা হতে সংবাদ গ্রহণ করে সেই সংবাদ গিয়ে বর্ণিত স্ত্রীলোককে জ্ঞাত করলে এবং বর্ণিত স্ত্রীলোক হতে সংবাদ এনে সংবাদদাতাকে জানালে, ভিক্ষুর ‘সংঘাদিশেষ’ আপত্তি হয়।</p>
<p class='endsection'>সংক্ষেপে পদ বর্ণনা সমাপ্ত</p>
<h3>খণ্ডচক্ক বর্ণনা</h3>
<p><a class='msdiv' id='msdiv324'></a>মাতারক্ষিতা স্ত্রীলোকের মাতা ভিক্ষুকে এটি বলে প্রেরণ করে যে, “ভন্তে, আপনি গিয়ে অমুক স্ত্রীলোককে বলুন যে, ‘সে অমুক পুরুষের ‘ছন্দবাসিনী ও ভোগবাসিনী’… ‘ছন্দবাসিনী ও পটবাসিনী’… ‘ছন্দবাসিনী ও উদকপাত্রমুখিনী’… ‘ছন্দবাসিনী ও ওভাটচুম্বট’… ‘ছন্দবাসিনী ও দাসী’… ‘ছন্দবাসিনী ও কর্মকারিণী’… ‘ছন্দবাসিনী ও ধজাহট’… ‘ছন্দবাসিনী ও মুহূর্তিকা’ এবং ‘ছন্দবাসিনী ও ধনক্রীতা’ ভার্যা হোক।” এভাবে ভিক্ষু মাতারক্ষিতা স্ত্রীলোকের মাতা হতে সংবাদ গ্রহণ করে সেই সংবাদ গিয়ে উল্লিখিত স্ত্রীলোক হতে সংবাদ এনে সংবাদদাতাকে জ্ঞাত করলে ভিক্ষুর ‘সংঘাদিশেষ’ আপত্তি হয়।</p>
<p class='endsection'>খণ্ডচক্ক বর্ণনা সমাপ্ত</p>
<h3>বদ্ধচক্ক মূল সংক্ষিপ্ত বর্ণনা</h3>
<p><a class='msdiv' id='msdiv325'></a>মাতারক্ষিতা স্ত্রীলোকের মাতা ভিক্ষুকে এ বলে প্রেরণ করে যে, “ভন্তে, আপনি গিয়ে অমুক স্ত্রীলোককে বলুন যে, ‘সে অমুক পুরুষের ‘মুহূর্তিকা ও ধনক্রীতা’… ‘মুহূর্তিকা ও ছন্দবাসিনী’… ‘মুহূর্তিকা ও ভোগবাসিনী’… ‘মুহূর্তিকা ও পটবাসিনী’… ‘মুহূর্তিকা ও উদকপাত্রমুখিনী’… ‘মুহূর্তিকা ও ওভটচুম্বট’… ‘মুহূর্তিকা ও দাসী’… ‘মুহূর্তিকা ও কর্মকারিণী’… ‘মুহূর্তিকা ও ধজাহট’ পত্নী হোক।” ভিক্ষু এরূপে মাতারক্ষিতা স্ত্রীলোকের মাতা হতে সংবাদ গ্রহণ করে সেই সংবাদ বর্ণিত স্ত্রীলোককে জানালে এবং বর্ণিত স্ত্রীলোক হতে সংবাদ এনে সংবাদদাতাকে প্রকাশ করলে ভিক্ষুর ‘সংঘাদিশেষ’ আপত্তি হয়।</p>
<p class='endsection'>একক মূলক বর্ণনা সমাপ্ত</p>
<p>[এস্থলে দ্বিবিধমূলক হতে নববিধমূলক বর্ণনা পর্যন্ত একক মূলক বর্ণনার ন্যায় বিস্তারিত জ্ঞাতব্য]</p>
<h3>দশবিধমূলক বর্ণনা</h3>
<p><a class='msdiv' id='msdiv326'></a>মাতারক্ষিতা স্ত্রীলোকের মাতা ভিক্ষুকে এরূপ বলে প্রেরণ করে যে, “ভন্তে, আপনি গিয়ে অমুক স্ত্রীলোককে বলুন যে, ‘সে অমুক পুরুষের ‘ধনক্রীতা, ছন্দবাসিনী, ভোগবাসিনী, পটবাসিনী, উদকপাত্রমুখিনী, ওভটচুম্বট, দাসী, কর্মকারিণী, ধজাহট ও মুহূর্তিকা’ ভার্যা হোক।” ভিক্ষু এরূপে মাতারক্ষিতা স্ত্রীলোকের মাতা হতে সংবাদ গ্রহণ করে সেই সংবাদ গিয়ে বর্ণিত স্ত্রীলোককে গিয়ে জ্ঞাত করলে এবং বর্ণিত স্ত্রীলোক হতে সংবাদ এনে সংবাদদাতাকে জানালে, ভিক্ষুর ‘সংঘাদিশেষ’ আপত্তি হয়।</p>
<p class='endsection'>মাতুচক্ক বর্ণনা সমাপ্ত</p>
<p>পিতারক্ষিতা স্ত্রীলোকের পিতা… মাতাপিতা-রক্ষিতা স্ত্রীলোকের ভ্রাতা… ভগিনীরক্ষিতা স্ত্রীলোকের ভগিনী… জ্ঞাতিরক্ষিতা স্ত্রীলোকের জ্ঞাতিরা… গোত্ররক্ষিতা স্ত্রীলোকের গোত্ররা… ধর্মরক্ষিতা স্ত্রীলোকের সধর্মীকরা… সারক্ষা স্ত্রীলোক যার দ্বারা পরিগৃহিত হয় সে… সপরিদণ্ডিতা স্ত্রীলোকের জন্য যাদের দ্বারা দণ্ড স্থাপিত হয়, তারা ভিক্ষুকে এটি বলে প্রেরণ করে যে, “ভন্তে, আপনি গিয়ে অমুক স্ত্রীলোককে বলুন যে, “সে অমুক পুরুষের ‘ধনক্রীতা, ছন্দবাসিনী, ভোগবাসিনী, পটবাসিনী, উদকপাত্রমুখিনী, ওভটচুম্বট, দাসী, কর্মকারিণী, ধজাহট ও মুহূর্তিকা’ ভার্যা হোক।” ভিক্ষু এরূপে উল্লিখিত ব্যক্তি হতে সংবাদ গ্রহণ করে সেই সংবাদ বর্ণিত স্ত্রীলোককে গিয়ে জ্ঞাত করলে এবং বর্ণিত স্ত্রীলোক হতে সংবাদ এনে সংবাদদাতাকে জানালে, ভিক্ষুর ‘সংঘাদিশেষ’ আপত্তি হয়।</p>
<h3>সংক্ষেপে পদ বর্ণনা</h3>
<p><a class='msdiv' id='msdiv327'></a>সপরিদণ্ডিতা স্ত্রীলোকের দণ্ড স্থাপনকারী ব্যক্তিরা ভিক্ষুকে এটি বলে প্রেরণ করে যে, “ভন্তে, আপনি গিয়ে অমুক স্ত্রীলোককে বলুন যে, সে অমুক পুরুষের ‘ধনক্রীতা ও ছন্দবাসিনী’… ‘ধনক্রীতা ও ভোগবাসিনী’… ‘ধনক্রীতা ও পটবাসিনী’… ‘ধনক্রীতা ও উদকপাত্রমুখিনী’… ‘ধনক্রীতা ও ওভটচুম্বট’… ‘ধনক্রীতা ও দাসী’… ‘ধনক্রীতা ও কর্মকারিণী’… ‘ধনক্রীতা ও ধজাহট’… ‘ধনক্রীতা ও মুহূর্তিকা’ পত্নী হোক।” ভিক্ষু এভাবে বর্ণিত ব্যক্তি হতে সংবাদ গ্রহণ করে সেই সংবাদ গিয়ে বর্ণিত স্ত্রীলোককে জ্ঞাত করলে এবং বর্ণিত স্ত্রীলোক হতে সংবাদ এনে সংবাদদাতাকে জানালে, ভিক্ষুর ‘সংঘাদিশেষ’ আপত্তি হয়।</p>
<h3>খণ্ডচক্ক বর্ণনা</h3>
<p><a class='msdiv' id='msdiv328'></a>সপরিদণ্ডিতা স্ত্রীলোকের দণ্ড স্থাপনকারী ব্যক্তিরা ভিক্ষুকে এরূপ বলে প্রেরণ করে যে, “ভন্তে, আপনি গিয়ে অমুক স্ত্রীলোককে বলুন যে, “সে অমুক পুরুষের ‘ছন্দবাসিনী ও ধনক্রীতা’ পত্নী হোক।” এরূপে ভিক্ষু বর্ণিত ব্যক্তি হতে সংবাদ গ্রহণ করে সেই সংবাদ গিয়ে বর্ণিত স্ত্রীলোককে জ্ঞাত করলে এবং বর্ণিত স্ত্রীলোক হতে সংবাদ এনে সংবাদদাতাকে জানালে, ভিক্ষুর ‘সংঘাদিশেষ’ আপত্তি হয়।</p>
<p class='endsection'>খণ্ডচক্ক বর্ণনা সমাপ্ত</p>
<h3>বদ্ধচক্কমূল সংক্ষিপ্ত বর্ণনা</h3>
<p><a class='msdiv' id='msdiv329'></a>সপরিদণ্ডিতা স্ত্রীলোকের দণ্ড স্থাপনকারী ব্যক্তিরা ভিক্ষুকে এরূপ বলে প্রেরণ করে যে, “ভন্তে, আপনি গিয়ে অমুক স্ত্রীলোককে বলুন যে, সে অমুক পুরুষের ‘মুহূর্তিকা ও ধনক্রীতা’… ‘মুহূর্তিকা ও ছন্দবাসিনী’… ‘মুহূর্তিকা ও ভোগবাসিনী’… ‘মুহূর্তিকা ও পটবাসিনী’… ‘মুহূর্তিকা ও উদকপাত্রমুখিনী’… ‘মুহূর্তিকা ও ওভটচুম্বট’… ‘মুহূর্তিকা ও দাসী’… ‘মুহূর্তিকা ও কর্মকারিণী’… ‘মুহূর্তিকা ও ধজাহট’ ভার্যা হোক।” এভাবে ভিক্ষু বর্ণিত ব্যক্তি হতে সংবাদ গ্রহণ করে সেই সংবাদ গিয়ে বর্ণিত স্ত্রীলোককে জ্ঞাত করলে এবং বর্ণিত স্ত্রীলোক হতে সংবাদ এনে সংবাদদাতাকে জানালে, ভিক্ষুর ‘সংঘাদিশেষ’ আপত্তি হয়।</p>
<p class='endsection'>একক মূলক বর্ণনা সমাপ্ত</p>
<p>[দ্বিবিধমূলক বর্ণনা হতে নববিধমূলক বর্ণনা পর্যন্ত এককমূলক বর্ণনার ন্যায় বিস্তারিত জ্ঞাতব্য]</p>
<h3>দশবিধমূলক বর্ণনা</h3>
<p><a class='msdiv' id='msdiv330'></a>সপরিদণ্ডিতা স্ত্রীলোকের দণ্ডস্থাপনকারী ব্যক্তিরা ভিক্ষুকে এরূপ বলে প্রেরণ করে যে, “ভন্তে, আপনি গিয়ে অমুক স্ত্রীলোককে বলুন যে, ‘সে অমুক পুরুষের ধনক্রীতা, ছন্দবাসিনী, ভোগবাসিনী, পটবাসিনী, উদকপাত্রমুখিনী, ওভাটচুম্বট, দাসী, কর্মকারিণী, ধজাহট ও মুহূর্তিকা’ পত্নী হোক।” এরূপে ভিক্ষু বর্ণিত ব্যক্তি হতে সংবাদ গ্রহণ করে সেই সংবাদ গিয়ে বর্ণিত স্ত্রীলোককে জ্ঞাত করলে এবং বর্ণিত স্ত্রীলোক হতে সংবাদ এনে সংবাদদাতাকে জানালে, ভিক্ষুর ‘সংঘাদিশেষ’ আপত্তি হয়।</p>
<p class='endsection'>দণ্ডঠপিতচক্ক বর্ণনা সমাপ্ত</p>
<p>মাতারক্ষিতা স্ত্রীলোক ভিক্ষুকে এটি বলে প্রেরণ করে যে, “ভন্তে, আপনি গিয়ে অমুক পুরুষকে বলুন যে, ‘আমি তার ধনক্রীতা… ছন্দবাসিনী… ভোগবাসিনী… পটবাসিনী… উদকপাত্রমুখিনী… ওভাটচুম্বট… দাসী… কর্মকারিণী… ধজাহট… মুহূর্তিকা ভার্যা হব।” ভিক্ষু এরূপে মাতারক্ষিতা স্ত্রীলোক হতে সংবাদ গ্রহণ করে সেই সংবাদ গিয়ে পুরুষকে জানালে এবং সেই পুরুষ হতে সংবাদ এনে সংবাদদাতাকে জানালে, ভিক্ষুর ‘সংঘাদিশেষ’ আপত্তি হয়।</p>
<h3>সংক্ষেপে পদ বর্ণনা</h3>
<p><a class='msdiv' id='msdiv331'></a>মাতারক্ষিতা স্ত্রীলোক ভিক্ষুকে এরূপ বলে প্রেরণ করে যে, “ভন্তে, আপনি গিয়ে অমুক পুরুষকে বলুন যে, ‘আমি তার ‘ধনক্রীতা ও ছন্দবাসিনী’… ‘ধনক্রীতা ও ভোগবাসিনী’… ‘ধনক্রীতা ও পটবাসিনী’… ‘ধনক্রীতা ও উদকপাত্রমুখিনী’… ‘ধনক্রীতা ও ওভটচুম্বট’… ‘ধনক্রীতা ও দাসী’… ‘ধনক্রীতা ও কর্মকারিণী’… ‘ধনক্রীতা ও ধজাহট’… ‘ধনক্রীতা ও মুহূর্তিকা’ ভার্যা হব।” ভিক্ষু এরূপে মাতারক্ষিতা স্ত্রীলোক হতে সংবাদ গ্রহণ করে সেই সংবাদ গিয়ে বর্ণিত স্ত্রীলোককে জ্ঞাত করলে এবং বর্ণিত স্ত্রীলোক হতে সংবাদ এনে সংবাদদাতাকে জানালে, ভিক্ষুর ‘সংঘাদিশেষ’ আপত্তি হয়।</p>
<p class='endsection'>সংক্ষেপে পদ বর্ণনা সমাপ্ত</p>
<h3>খণ্ডচক্ক বর্ণনা</h3>
<p><a class='msdiv' id='msdiv332'></a>মাতারক্ষিতা স্ত্রীলোক ভিক্ষুকে এটি বলে প্রেরণ করে যে, “ভন্তে, আপনি গিয়ে অমুক পুরুষকে বলুন যে, ‘আমি তার ‘ছন্দবাসিনী ও ভোগবাসিনী’… ‘ছন্দবাসিনী ও পটবাসিনী’… ‘ছন্দবাসিনী ও উদকপাত্র-মুখিনী’… ‘ছন্দবাসিনী ও ওভাটচুম্বট’… ‘ছন্দবাসিনী ও দাসী’… ‘ছন্দবাসিনী ও কর্মকারিণী’… ‘ছন্দবাসিনী ও ধজাহট’… ‘ছন্দবাসিনী ও মুহূর্তিকা’ ভার্যা এবং ‘ছন্দবাসিনী ও ধনক্রীতা’ ভার্যা হব।” এভাবে ভিক্ষু মাতারক্ষিতা স্ত্রীলোকের হতে সংবাদ গ্রহণ করে সেই সংবাদ গিয়ে বর্ণিত স্ত্রীলোককে জ্ঞাত করলে এবং বর্ণিত স্ত্রীলোক হতে সংবাদ এনে সংবাদদাতাকে জানালে, ভিক্ষুর ‘সংঘাদিশেষ’ আপত্তি হয়।</p>
<p class='endsection'>খণ্ডচক্ক বর্ণনা সমাপ্ত</p>
<h3>বদ্ধচক্কমূল সংক্ষিপ্ত বর্ণনা</h3>
<p>মাতারক্ষিতা স্ত্রীলোক ভিক্ষুকে এটি বলে প্রেরণ করে যে, “ভন্তে, আপনি গিয়ে অমুক পুরুষকে বলুন যে, ‘আমি তার ‘মুহূর্তিকা ও ধনক্রীতা’… ‘মুহূর্তিকা ও ছন্দবাসিনী’… ‘মুহূর্তিকা ও ভোগবাসিনী’… ‘মুহূর্তিকা ও পটবাসিনী’… ‘মুহূর্তিকা ও উদকপাত্রমুখিনী’… ‘মুহূর্তিকা ও ওভটচুম্বট’… ‘মুহূর্তিকা ও দাসী’… ‘মুহূর্তিকা ও কর্মকারিণী’… ‘মুহূর্তিকা ও ধজাহট’ ভার্যা হব।” ভিক্ষু এভাবে মাতারক্ষিতা স্ত্রীলোক হতে সংবাদ গ্রহণ করে সেই সংবাদ গিয়ে বর্ণিত স্ত্রীলোককে জ্ঞাত করলে এবং বর্ণিত স্ত্রীলোক হতে সংবাদ এনে সংবাদদাতাকে জানালে, ভিক্ষুর ‘সংঘাদিশেষ’ আপত্তি হয়।</p>
<p class='endsection'>একক মূলক সমাপ্ত</p>
<p>[দ্বিবিধমূলক বর্ণনাদিও এককমূলক বর্ণনার ন্যায় বিস্তারিত জ্ঞাতব্য]</p>
<h3>দশমূলক বর্ণনা</h3>
<p>৩৩৩.১. মাতারক্ষিতা স্ত্রীলোক ভিক্ষুকে এটি বলে প্রেরণ করে যে, “ভন্তে, আপনি গিয়ে অমুক পুরুষকে বলুন যে, আমি তার ‘ধনক্রীত ছন্দবাসিনী, ভোগবাসিনী, পটবাসিনী, উদকপাত্রমুখিনী, ওভাটচুম্বট, দাসী, কর্মকারিণী, ধজাহট ও মুহূর্তিকা’ পত্নী হব।” ভিক্ষু এরূপে মাতারক্ষিতা স্ত্রীলোক হতে সংবাদ গ্রহণ করে সেই সংবাদ গিয়ে বর্ণিত স্ত্রীলোককে জ্ঞাত করলে এবং বর্ণিত স্ত্রীলোক হতে সংবাদ এনে সংবাদদাতাকে জানালে, ভিক্ষুর ‘সংঘাদিশেষ’ আপত্তি হয়।</p>
<p class='endsection'>অপর মাতারক্ষিতা চক্ক বর্ণনা সমাপ্ত</p>
<p>পিতারক্ষিতা স্ত্রীলোক… মাতারক্ষিতা স্ত্রীলোক… ভ্রাতারক্ষিতা স্ত্রীলোক… ভগিনীরক্ষিতা স্ত্রীলোক… জ্ঞাতিরক্ষিতা স্ত্রীলোক… ধর্মরক্ষিতা স্ত্রীলোক… সারক্ষা স্ত্রীলোক… সপরিদণ্ডিতা স্ত্রীলোক ভিক্ষুকে এরূপ বলে প্রেরণ করে যে, “ভন্তে, আপনি গিয়ে অমুক পুরুষকে বলুন যে, আমি তার ‘ধনক্রীতা’ ভার্যা হব।” ভিক্ষু এরূপে বর্ণিত স্ত্রীলোক হতে সংবাদ গ্রহণ করে সেই সংবাদ গিয়ে বর্ণিত স্ত্রীলোককে জ্ঞাত করলে এবং বর্ণিত স্ত্রীলোক হতে সংবাদ এনে সংবাদদাতাকে জানালে, ভিক্ষুর ‘সংঘাদিশেষ’ আপত্তি হয়।</p>
<p>সপরিদণ্ডিতা স্ত্রীলোক ভিক্ষুকে এরূপ বলে প্রেরণ করে যে, “ভন্তে, আপনি গিয়ে অমুক পুরুষকে বলুন যে আমি তার ‘ছন্দবাসিনী… ভোগবাসিনী… পটবাসিনী… উদকপাত্রমুখিনী… ওভাটচুম্বট… দাসী… কর্মকারিণী… ধজাহট… ও মুহূর্তিকা ভার্যা হব।” এরূপে ভিক্ষু বর্ণিত স্ত্রীলোক হতে সংবাদ গ্রহণ করে সেই সংবাদ গিয়ে বর্ণিত স্ত্রীলোককে জ্ঞাত করলে এবং বর্ণিত স্ত্রীলোক হতে সংবাদ এনে সংবাদদাতাকে জানালে, ভিক্ষুর ‘সংঘাদিশেষ’ আপত্তি হয়।</p>
<h3>সংক্ষেপে পদ বর্ণনা</h3>
<p><a class='msdiv' id='msdiv334'></a>সপরিদণ্ডিতা স্ত্রীলোক ভিক্ষুকে এটি বলে প্রেরণ করে যে, “ভন্তে আপনি গিয়ে অমুক পুরুষকে বলুন যে, আমি তার ‘ধনক্রীতা ও ছন্দবাসিনী’… ‘ধনক্রীতা ও ভোগবাসিনী’… ‘ধনক্রীতা ও পটবাসিনী’… ‘ধনক্রীতা ও উদকপাত্রমুখিনী’… ‘ধনক্রীতা ও ওভটচুম্বট’… ‘ধনক্রীতা ও দাসী’… ‘ধনক্রীতা ও কর্মকারিণী’… ‘ধনক্রীতা ও ধজাহট’… ‘ধনক্রীতা ও মুহূর্তিকা’ ভার্যা হব।” ভিক্ষু এভাবে বর্ণিত স্ত্রীলোক হতে সংবাদ গ্রহণ করে সেই সংবাদ গিয়ে বর্ণিত স্ত্রীলোককে জ্ঞাত করলে এবং বর্ণিত স্ত্রীলোক হতে সংবাদ এনে সংবাদদাতাকে জানালে, ভিক্ষুর ‘সংঘাদিশেষ’ আপত্তি হয়।</p>
<p class='endsection'>সংক্ষেপে পদ বর্ণনা সমাপ্ত</p>
<h3>খণ্ডচক্ক বর্ণনা</h3>
<p><a class='msdiv' id='msdiv335'></a>সপরিদণ্ডিতা স্ত্রীলোক ভিক্ষুকে এরূপ বলে প্রেরণ করে যে, “ভন্তে, আপনি গিয়ে অমুক পুরুষকে বলুন যে, আমি তার ‘ছন্দবাসিনী ও ভোগবাসিনী… ছন্দবাসিনী ও পটবাসিনী… ছন্দবাসিনী ও উদকপাত্রমুখিনী… ছন্দবাসিনী ও ওভাটচুম্বট… ছন্দবাসিনী ও দাসী… ছন্দবাসিনী ও কর্মকারিণী… ছন্দবাসিনী ও ধজাহট… ছন্দবাসিনী ও মুহূর্তিকা… ছন্দবাসিনী ও ধনক্রীতা’ পত্নী হব।” এভাবে ভিক্ষু বর্ণিত স্ত্রীলোক হতে সংবাদ গ্রহণ করে সেই সংবাদ গিয়ে বর্ণিত স্ত্রীলোককে জ্ঞাত করলে এবং বর্ণিত স্ত্রীলোক হতে সংবাদ এনে সংবাদদাতাকে জানালে, ভিক্ষুর ‘সংঘাদিশেষ’ আপত্তি হয়।</p>
<p class='endsection'>খণ্ডচক্ক বর্ণনা সমাপ্ত</p>
<h3>বদ্ধচক্কমূল সংক্ষিপ্ত বর্ণনা</h3>
<p><a class='msdiv' id='msdiv336'></a>সপরিদণ্ডিতা স্ত্রীলোক ভিক্ষুকে এরূপ বলে প্রেরণ করে যে, “ভন্তে, আপনি গিয়ে অমুক পুরুষকে বলুন যে, আমি তার ‘মুহূর্তিকা ও ধনক্রীতা’… ‘মুহূর্তিকা ও ছন্দবাসিনী’… ‘মুহূর্তিকা ও ভোগবাসিনী’… ‘মুহূর্তিকা ও পটবাসিনী’… ‘মুহূর্তিকা ও উদকপাত্রমুখিনী’… ‘মুহূর্তিকা ও ওভটচুম্বট’… ‘মুহূর্তিকা ও দাসী’… ‘মুহূর্তিকা ও কর্মকারিণী’… ‘মুহূর্তিকা ও ধজাহট’ ভার্যা হব।” ভিক্ষু এভাবে বর্ণিত স্ত্রীলোক হতে সংবাদ গ্রহণ করে সেই সংবাদ গিয়ে বর্ণিত স্ত্রীলোককে জ্ঞাত করলে এবং বর্ণিত স্ত্রীলোক হতে সংবাদ এনে সংবাদদাতাকে জানালে, ভিক্ষুর ‘সংঘাদিশেষ’ আপত্তি হয়।</p>
<p class='endsection'>এককমূলক বর্ণনা সমাপ্ত</p>
<p>[দ্বিবিধমূলক বর্ণনাদিও এককমূলক বর্ণনার ন্যায় বিস্তারিত জ্ঞাতব্য]</p>
<h3>দশমূলক বর্ণনা</h3>
<p><a class='msdiv' id='msdiv337'></a>সপরিদণ্ডিতা স্ত্রীলোক ভিক্ষুকে এরূপ বলে প্রেরণ করে যে, “ভন্তে, আপনি গিয়ে অমুক পুরুষকে বলুন যে, আমি তার ‘ধনক্রীতা… ছন্দবাসিনী… ভোগবাসিনী… পটবাসিনী… উদকপাত্রমুখিনী… ওভটচুম্বট… দাসী… কর্মকারিণী… ধজাহট… ও মুহূর্তিকা পত্নী হব।” ভিক্ষু এরূপে বর্ণিত স্ত্রীলোক হতে সংবাদ গ্রহণ করে সেই সংবাদ গিয়ে বর্ণিত স্ত্রীলোককে জ্ঞাত করলে এবং বর্ণিত স্ত্রীলোক হতে সংবাদ এনে সংবাদদাতাকে জানালে, ভিক্ষুর ‘সংঘাদিশেষ’ আপত্তি হয়।</p>
<p class='endsection'>অপর সপরিদণ্ডিতা চক্ক বর্ণনা সমাপ্ত</p>
<p class='endsection'>সর্বচক্কপেয়্যাল সমাপ্ত</p>
<p><a class='msdiv' id='msdiv338'></a>ভিক্ষু সংবাদদাতা হতে সংবাদ গ্রহণ করে সেই সংবাদ গিয়ে স্ত্রীলোককে প্রকাশ করলে এবং পুনঃ ফিরে এসে স্ত্রীলোকের কথা সংবাদদাতাকে জ্ঞাত করলে ভিক্ষুর ‘সংঘাদিশেষ’ আপত্তি হয়। সংবাদদাতার হতে সংবাদ গ্রহণ করে গিয়ে স্ত্রীলোককে জ্ঞাত করার পর পুনঃ ফিরে এসে সংবাদদাতাকে প্রকাশ না করলে ‘থুল্লচ্চয়’ আপত্তি। যদি কোনো স্ত্রীলোক স্বয়ং এরূপ বলে যে, “ভন্তে, আমি আপনার উপাসকের কিংবা অমুকের ভার্যা হব।” ভিক্ষু সেই স্ত্রীলোকের কথায় সম্মতি জ্ঞাপন না করে নীরবতার সঙ্গে উঠে এসে পুরুষকে উক্ত স্ত্রীলোক কর্তৃক যা বলা হয়েছে তা জ্ঞাত করলে ভিক্ষুর ‘থুল্লচ্চয়’ আপত্তি। অপর দুটি কারণ ব্যতীত ভিক্ষু শুধু সংবাদদাতা হতে সংবাদ গ্রহণ করলে ‘দুক্কট’ আপত্তি। ভিক্ষু সংবাদ নিয়ে গিয়ে স্ত্রীলোককে প্রকাশ করার পর পুনঃ ফিরে এসে স্ত্রীলোকের ইচ্ছা-অনিচ্ছা সম্বন্ধে প্রকাশ করলেও ভিক্ষুর ‘থুল্লচ্চয়’ আপত্তি। সংবাদ নিয়ে গিয়ে বলার পর ফিরে না আসলে ‘দুক্কট’ আপত্তি। ভিক্ষু গিয়ে সংবাদদাতার কথা স্ত্রীলোককে না বলে পুনঃ ফিরে এসে শুধু স্ত্রীলোকের কথা সংবাদদাতাকে জানালে ‘দুক্কট’ আপত্তি হয়। ভিক্ষু সংবাদ গ্রহণ না করলে কিংবা গিয়ে প্রকাশ না করলে এবং পুনঃ ফিরে এসে জ্ঞাত না করলে ভিক্ষুর অনাপত্তি।</p>
<p>যদি কিছুসংখ্যক ভিক্ষু কোনো পুরুষ কর্তৃক এরূপ আদিষ্ট হয় যে, “ভন্তে, আপনারা গিয়ে অমুক স্ত্রীলোককে বলুন যে, সে আমার পত্নী হোক।” এরূপে আদিষ্ট হয়ে উক্ত পুরুষ হতে সবাই (উক্ত ভিক্ষুরা) সংবাদ গ্রহণ করে সকলে গিয়ে বর্ণিত স্ত্রীলোককে সেই সংবাদ জানালে এবং বর্ণিত স্ত্রীলোক হতে সংবাদ এনে যদি সংবাদদাতাকে জ্ঞাত করে, তাহলে সকল ভিক্ষুর ‘সংঘাদিশেষ’ আপত্তি হয়।</p>
<p>যদি কিছুসংখ্যক ভিক্ষু কোনো পুরুষ কর্তৃক এরূপ আদিষ্ট হয় যে, “ভন্তে, আপনারা গিয়ে অমুক স্ত্রীলোককে বলুন যে, সে আমার ভার্যা হোক।” এভাবে সংবাদদাতা হতে সবাই সংবাদ গ্রহণ করে সকলে গিয়ে স্ত্রীলোককে জ্ঞাত করার পর যদি সবাই না এসে মাত্র তাদের মধ্যে হতে একজনও এসে উক্ত স্ত্রীলোকের কথা পুরুষকে জ্ঞাত করে, তাহলে সকলের ‘সংঘাদিশেষ’ আপত্তি হয়।</p>
<p><a class='msdiv' id='msdiv4-5'></a>কোনো পুরুষ কর্তৃক আদিষ্ট হয়ে সল্পসংখ্যক ভিক্ষু উক্ত পুরুষের সেই সংবাদ গ্রহণ করে তাদের মধ্যে হতে যদি একজন ভিক্ষুও গিয়ে তা বলে আসে, তাহলে সকলের ‘সংঘাদিশেষ’ আপত্তি। আর যদি সকল ভিক্ষু সংবাদ গ্রহণ করে তাদের মধ্যে হতে শুধু একজন গিয়ে বলে এবং একজন মাত্র এসে স্ত্রীলোকের কথা পুরুষকে জ্ঞাত করে, তাহলেও সকলের ‘সংঘাদিশেষ’ আপত্তি হয়।</p>
<p>কোনো ভিক্ষু পুরুষ কর্তৃক আদিষ্ট হয়ে সংবাদ গ্রহণ করে সেই সংবাদ গিয়ে বর্ণিত স্ত্রীলোককে প্রকাশ করার পর নিজে না এসে অন্তেবাসীর (শিষ্যের) মাধ্যমে সংবাদদাতাকে স্ত্রীলোকের কথা জ্ঞাত করলে ভিক্ষুর ‘সংঘাদিশেষ’ আপত্তি হয়।</p>
<p><a class='msdiv' id='msdiv7-8'></a>কোনো পুরুষ কর্তৃক আদিষ্ট হয়ে ভিক্ষু সংবাদ গ্রহণ করে সেই সংবাদ গিয়ে স্ত্রীলোককে প্রকাশ করার পর স্বয়ং না এসে অন্তেবাসী কর্তৃক স্ত্রীলোকের কথা সংবাদদাতাকে জ্ঞাত করলে ভিক্ষুর ‘সংঘাদিশেষ’ আপত্তি হয়। আর যদি ভিক্ষু নিজে সংবাদ গ্রহণ করে অন্তেবাসীকে পাঠিয়ে সংবাদদাতার কথা স্ত্রীলোককে জ্ঞাপন করে এবং স্ত্রীলোকের সংবাদ আদিষ্ট ভিক্ষু স্বয়ং এসে সংবাদদাতাকে প্রকাশ করে, তাহলেও ভিক্ষুর ‘সংঘাদিশেষ’ আপত্তি হয়।</p>
<p>কোনো ভিক্ষু পুরুষ কর্তৃক আদিষ্ট হয়ে সংবাদ গ্রহণ করে পুরুষের সংবাদ অন্তেবাসীর দ্বারা স্ত্রীলোককে জানালে এবং যদি অন্তেবাসী ফিরে এসে আচার্য বা আদিষ্ট ভিক্ষুকে স্ত্রীলোকের সংবাদ না জানায়ে নিজে সংবাদদাতাকে জ্ঞাত করে, তাহলে উভয়ের ‘থুল্লচ্চয়’ আপত্তি হয়।</p>
<p><a class='msdiv' id='msdiv339'></a>সংবাদদাতা হতে সংবাদ গ্রহণ করে গিয়ে স্ত্রীলোককে বলার পর পুনঃ ফিরে এসে সংবাদদাতাকে না বললে, ভিক্ষুর ‘থুল্লচ্চয়’ আপত্তি হয়। সংবাদ গ্রহণ না করে স্ত্রীলোককে গিয়ে প্রকাশ করার পর সংবাদদাতাকে এসে বললে ‘থুল্লচ্চয়’ আপত্তি হয়। পুরুষ হতে সংবাদ গ্রহণ করে সেই সংবাদ গিয়ে প্রকাশ করার পর ফিরে এসে স্ত্রীলোকের কথা পুরুষকে জানালে, ভিক্ষুর ‘সংঘাদিশেষ’ আপত্তি হয়। ত্রিবিধ কারণ রহিত থাকলে অর্থাৎ সংবাদ গ্রহণ ও গিয়ে প্রকাশ না করলে এবং ফিরে এসে না বললে, ভিক্ষুর অনাপত্তি।</p>
<p><a class='msdiv' id='msdiv340'></a>অনাপত্তি : ভিক্ষুসংঘের উদ্দেশ্যে, চৈত্য নির্মাণের উদ্দেশ্যে, অসুস্থ ভিক্ষুর ওষুধাদি আনয়নের জন্যে ও করণীয় কার্যাদির নিমিত্তে গমন করলে উন্মাদ হলে এবং আদিকর্মিকের অনাপত্তি।</p>
<h3>বিনীত বত্থু, উদান গাথা</h3>
<p>ঘুমন্ত, মৃত, নিষ্ক্রমণ, স্ত্রীত্বহীন নারী আর স্ত্রী-নপুংসকে,</p>
<p>কলহ শেষে বন্ধুত্বপূর্ণ সম্ভাষণ, সৌহার্দ্যতা রাখে উভয় নপুংসকে।</p>
<h3>বিনীত বত্থু</h3>
<p><a class='msdiv' id='msdiv341'></a>সে সময়ে জনৈক পুরুষ অন্যতর ভিক্ষুকে এরূপ বলে প্রেরণ করলেন, “ভন্তে, আপনি গিয়ে অমুক স্ত্রীলোককে এরূপ জ্ঞাত করুন।” সেই ভিক্ষু গিয়ে মানুষদের নিকটে জিজ্ঞেস করলেন, “অমুক নামীয়া স্ত্রীলোক কোথায়?” “ভন্তে, সে ঘুমন্ত অবস্থায় আছে।” সে ভিক্ষুর মনে এরূপ সন্দেহ উদয় হলো : ‘আমি কি ভগবান কর্তৃক প্রজ্ঞাপ্ত শিক্ষাপদের মধ্যে ‘সংঘাদিশেষ’ আপত্তিগ্রস্ত হয়েছি?’ ভগবানকে এ বিষয়ে জ্ঞাত করলে ভগবান বললেন, “হে ভিক্ষু তোমার ‘দুক্কট’ আপত্তি হয়েছে; ‘সংঘাদিশেষ’ আপত্তি নয়।”</p>
<p>সে সময়ে জনৈক পুরুষ ভিক্ষুকে এরূপ বলে প্রেরণ করলেন যে, “ভন্তে, আপনি গিয়ে অমুক নামীয়া স্ত্রীলোককে এটি জ্ঞাপন করুন।” সেই ভিক্ষু গিয়ে মানুষদের নিকট হতে জিজ্ঞেস করলেন, “অমুক নামীয়া স্ত্রীলোক কোথায়?” ভন্তে সে ‘মৃতা… নিষ্ক্রান্তা… স্ত্রী-নপুংসকা… স্ত্রী লক্ষণহীনা।’ এতে সেই ভিক্ষুর মনে এরূপ সন্দেহ উদিত হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘সংঘাদিশেষ’ আপত্তিগ্রস্ত হয়েছি?” ভগবানকে এটি জ্ঞাত করলে ভগবান বললেন, “হে ভিক্ষু, তোমার ‘দুক্কট’ হয়েছে; ‘সংঘাদিশেষ’ আপত্তি নয়।”</p>
<p>সে সময়ে জনৈকা স্ত্রীলোক স্বামীর সঙ্গে ঝগড়া করে পিত্রালয়ে আসলে, কুলে উপস্থিত ভিক্ষু সেই স্ত্রীলোককে নিন্দা ও ধিক্কার দিয়ে স্বামীর সঙ্গে পুনরায় মিলন করিয়ে দিলেন। এ হেতু কুলে উপস্থিত ভিক্ষুর মনে এরূপ সন্দেহ উদিত হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘সংঘাদিশেষ’ আপত্তিগ্রস্ত হয়েছি?” ভগবানকে এটি জ্ঞাত করলে ভগবান সেই ভিক্ষুকে বললেন, “হে ভিক্ষু, নিন্দা করে মিলন করিয়ে দেওয়া-হেতু তোমার অনাপত্তি।”</p>
<p>সে সময়ে জনৈক ভিক্ষু নপুংসককে কামবিষয়ক কথাবার্তা বলেছিলেন। এ হেতু তার মনে এরূপ সন্দেহ উদিত হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘সংঘাদিশেষ’ আপত্তিতে আপত্তিগ্রস্ত হয়েছি?” ভগবানকে এটি জ্ঞাত করলে ভগবান সেই ভিক্ষুকে বললেন, “হে ভিক্ষু, তোমার ‘থুল্লচ্চয়’ আপত্তি হয়েছে; ‘সংঘাদিশেষ’ আপত্তি নয়।”</p>
<p class='endsutta'>আবাহ-বিবাহ ও ঘটকীর কার্য শিক্ষাপদ সমাপ্ত</p>
<footer>
<p>Translated by <span class='author'>ভদন্ত বুদ্ধবংশ ভিক্ষু</span> (Buddhabangsha Bhikkhu).</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
