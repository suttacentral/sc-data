<!DOCTYPE html>
<html>
<head>
<meta charset='UTF-8'>
<meta name='author' content='ভদন্ত বুদ্ধবংশ ভিক্ষু'>
<title></title>
</head>
<body>
<article id='pli-tv-bu-vb-ss2' lang='bn'>
<header>
<ul>
<li class='division'>বিনয়পিটকে</li>
<li>সংঘাদিশেষ অধ্যায়</li>
</ul>
<h1>২. কায়সংসর্গ সম্বন্ধীয় শিক্ষাপদ</h1>
</header>
<h2>স্থান : শ্রাবস্তী</h2>
<p><a class='msdiv' id='msdiv269'></a>সে সময়ে ভগবান বুদ্ধ শ্রাবস্তীর অনাথপিণ্ডিক কর্তৃক নির্মিত জেতবনারামে বাস করছিলেন। ঐ সময় আয়ুষ্মান উদায়ী জেতবন বিহারের পার্শ্ববর্তী অরণ্যে অবস্থান করতেছিলেন। সেই আয়ুষ্মানের (উদায়ীর) আবাসস্থল দেখতে অভিরূপ, দর্শনীয়, প্রাসাদিক (আনন্দদায়ক) ছিল। সমস্ত গৃহ ছিল সাজানো-গোছানো। আসন, বালিশ, কম্বল, বিছানাপত্রাদি থাকত সুপ্রজ্ঞাপ্ত। পরিভোগের জন্য দেয়া থাকত পানীয় জল। আবাসস্থলের চতুর্দিকে থাকত সুসমার্জিত এবং বাসগৃহ ছিল সুপ্রতিষ্ঠিত। বহু মানুষ আয়ুষ্মান উদায়ীর বাসগৃহ দেখার জন্য আগমন করতেন। জনৈক ব্রাহ্মণ সস্ত্রীক যেখানে আয়ুষ্মান উদায়ী; সে-স্থানে উপস্থিত হয়ে উদায়ী ভিক্ষুকে এরূপ বললেন, ‘ভন্তে, আপনার এই বাসগৃহ পরিদর্শন করতে আমরা ইচ্ছা করতেছি।’</p>
<p>‘আসুন ব্রাহ্মণ, পরিদর্শন করুন’ এরূপ বলে আয়ুষ্মান উদায়ী চাবি দিয়ে তালা খুলে দরজা উন্মুক্ত করে বাসগৃহে প্রবেশ করলেন। সেই ব্রাহ্মণ আয়ুষ্মান উদায়ীর পিছে পিছে প্রবেশ করলে ব্রাহ্মণীও ব্রাহ্মণের পিছে পিছে প্রবেশ করলেন।</p>
<p>অতঃপর আয়ুষ্মান উদায়ী কয়েকটি জানালা খুলে দিয়ে কয়েকটি বন্ধ করে কক্ষাভ্যন্তরে অনুপ্রবেশ করে পিছন হতে এসে কামচিত্তে সেই ব্রাহ্মণীর অঙ্গপ্রত্যঙ্গাদি স্পর্শ করে আলিঙ্গন করলেন। তখন সেই ব্রাহ্মণ আবাস পরিদর্শন শেষে আয়ুষ্মান উদায়ীর সাথে কুশল বিনিময়াদি করতে এসে আনন্দিত চিত্তে প্রীতিপূর্ণ বাক্যে বললেন, “যে সকল মহান শাক্যপুত্রীয় শ্রমণগণ এরূপ অরণ্যে বাস করেন; তাঁদের মধ্যে মাননীয় উদায়ী অন্যতম।”</p>
<p>ব্রাহ্মণ কর্তৃক এরূপ বলা হলে, সেই ব্রাহ্মণী ব্রাহ্মণকে এরূপ বললেন, “কোথায় এই শাক্যপুত্রীয় শ্রমণদের মহানুভবতা, যেখানে তুমি আমার অঙ্গপ্রত্যঙ্গ স্পর্শ করার কথা; সেখানে কি করে এই শাক্যপুত্রীয় শ্রমণ উদায়ী কামচিত্তে আমার অঙ্গপ্রত্যঙ্গ স্পর্শ করে আমাকে আলিঙ্গন করলেন?” তখন উক্ত ব্রাহ্মণ এ বলে নিন্দা, আন্দোলন ও ক্ষোভ প্রকাশ করতে লাগলেন যে, “এই শাক্যপুত্রীয় শ্রামণগণ লজ্জাহীন, দুঃশীল ও মিথ্যা ভাষণকারী। আমরা এদেরকে ধর্মচারী, শমচারী, ব্রহ্মচারী, সত্যবাদী, শীলবান এবং কল্যাণ ধর্মপরায়ণ বলে জানতাম। কিন্তু এখন দেখছি এদের শ্রমণত্ব নাই, ব্রহ্মচর্য নাই; এদের শ্রমণত্ব নষ্ট, ব্রহ্মচর্য নষ্ট। কোথায় এদের শ্রমণত্ব? কোথায় এদের ব্রহ্মচর্য? নিপাত যাক এই শ্রমণত্ব, এই ব্রহ্মচর্য। কী করে এটি সম্ভব যে, শ্রামণ উদায়ী আমার ভার্যার অঙ্গপ্রত্যঙ্গ কামচিত্তে স্পর্শ ও আলিঙ্গন করলেন? এরূপ হলে তো আরামে কিংবা বিহারে কুলস্ত্রী, কুলধীতা, কুলকুমারী, কুলবধূ এবং কুলদাসীদের গমন করা কখনও সম্ভব হবে না। যদি বা কুলস্ত্রী, কুলকন্যা, কুলকুমারী, কুলবধূ এবং কুলদাসীরা আরামে কিংবা বিহারে আগমন করে, তাহলে সেই শাক্যপুত্রীয় শ্রামণগণ তাদেরকে দূষিত করবেন।” ভিক্ষুগণ সেই ব্রাহ্মণের এরূপ আন্দোলন, নিন্দা ও ক্ষোভ প্রকাশ শুনলেন। যে সকল ভিক্ষু অল্পেচ্ছু, সন্তুষ্টিপরায়ণ, লজ্জাশীল, অনুসন্ধিৎসু ও শিক্ষাকামী তাঁরাও এটি শুনে এ বলে আন্দোলন, নিন্দা ও ক্ষোভ প্রকাশ করতে লাগলেন যে, “কী করে আয়ুষ্মান উদায়ী মাতৃজাতির সঙ্গে কায়সংস্পর্শে রত হলেন?” তখন সেই ভিক্ষুগণ আয়ুষ্মান উদায়ীকে অনেক প্রকারে নিন্দা, ভর্ৎসনা করে ভগবানকে এ বিষয়ে প্রকাশ করলেন। ভগবান এই নিদানে, এই প্রকরণে ভিক্ষুসংঘকে সমবেত করিয়ে আয়ুষ্মান উদায়ীকে জিজ্ঞেস করলেন, “সত্যই কি উদায়ী, তুমি নাকি মাতৃজাতির সঙ্গে কায়সংস্পর্শে লিপ্ত হয়েছ?”</p>
<p>“হ্যাঁ ভগবান, তা সত্য বটে।”</p>
<p>ভগবান বুদ্ধ আয়ুষ্মান উদায়ীকে এ বলে নিন্দা করতে লাগলেন, “হে মোঘপুরুষ (মূর্খ), এটি তোমার পক্ষে বড়ই অনুপযুক্ত, অননুকূল, অশোভনীয়, অশ্রমণোচিত, অবিধেয়, অগ্রহণযোগ্য এবং অকরণীয় কার্য হয়েছে। কী করে তুমি মাতৃজাতির সাথে কায়সংস্পর্শে লিপ্ত হতে পারলে? হে মোঘপুরুষ, নিশ্চয়ই আমার দ্বারা বহু প্রকারে বিরাগের ধর্ম দেশিত হয়েছে; সরাগের ধর্ম নয়, বিসংযোগের ধর্ম দেশিত হয়েছে; সসংযোগের ধর্ম নয়, অনুপাদানের ধর্ম দেশিত হয়েছে; স-উপাদানের ধর্ম নয়।”</p>
<p>“হে মোঘপুরুষ, মৎ-কর্তৃক যেখানে বিরাগের ধর্ম দেশিত হয়েছে, কেন তুমি সেখানে সরাগের বিষয়ে চিন্তা করবে? যেখানে বিসংযোগের ধর্ম দেশিত হয়েছে, কেন সেখানে সংযোগের বিষয়ে চিন্তা করবে? যেখানে অনুপাদানের ধর্ম দেশিত হয়েছে, কেন সেখানে স-উপাদানের বিষয়ে চিন্তা করবে?”</p>
<p>“হে মোঘপুরুষ, নিশ্চয়ই মৎ-কর্তৃক অনেক প্রকারে রাগ-বিরাগের ধর্ম, মদ-বশীভূতকরণ, পিপাসা-বিনয় (আসক্তি দমন), আলয় সমুদ্ঘাত (আকাঙ্ক্ষার মূলোৎপাটন), ভবচক্রের উচ্ছেদ, তৃষ্ণাক্ষয়, বিরাগ, নিরোধ এবং নির্বাণের ধর্ম দেশিত হয়েছে।”</p>
<p>“হে মোঘপুরুষ, মৎ-কর্তৃক অনেক প্রকারে কামের প্রহান (পরিহার) সম্বন্ধে ব্যাখ্যা করা হয়েছে, কামসংজ্ঞার পরিজ্ঞা সম্বন্ধে ব্যাখ্যা করা হয়েছে, কামপিপাসার প্রতিবিনয় (দমন) সম্বন্ধে ব্যাখ্যা করা হয়েছে এবং কামযন্ত্রণার উপশম সম্বন্ধেও বিশেষরূপে ব্যাখ্যা করা হয়েছে।”</p>
<p>হে মোঘপুরুষ, তোমার এরূপ কার্যে কিছুতেই অপ্রসন্নদের প্রসন্নতা উৎপাদনে এবং প্রসন্নদের প্রসন্নতা বৃদ্ধির সহায়ক নয়। অধিকন্তু, মোঘপুরুষ, এটি অপ্রসন্নদের অপ্রসন্নতা বৃদ্ধি এবং প্রসন্নদের কারো কারো মনে অন্যথাভাব আনয়নে সহায়ক হবে।”</p>
<p>অতঃপর ভগবান আয়ুষ্মান উদায়ীকে এরূপে অনেক প্রকারে তিরস্কার করে চঞ্চলতা, অবিনীতা, মহাতৃষ্ণা, অসন্তুষ্টিতা, সঙ্গপ্রিয়তা এবং অলসতার কুফল বর্ণনা করলেন। তিনি অনেক প্রকারে গাম্ভীর্যতা, সুবিনীতা, অল্পেচ্ছুতা, সন্তুষ্টিতা, সল্লেখ (তৃষ্ণাদির সংযমতা), ধুতাঙ্গব্রত, সংঘ-সেবাপ্রিয়তা, পুনর্জন্মক্ষয়ের জন্য বীর্যারম্ভের (উৎসাহশীলতার) সুফল বর্ণনা করে তদনুযায়ী এবং তদনুরূপ ধর্মদেশনা উত্থাপন করে ভিক্ষুগণকে সম্বোধন করে বললেন, “হে ভিক্ষুগণ, আমি দশ প্রত্যয় ও অর্থবশে ভিক্ষুসংঘের জন্য শিক্ষাপদ প্রজ্ঞাপ্ত করব; যথা : ১. সংঘের সুষ্ঠুতা, ২. সংঘের শান্তিভাব বৃদ্ধির জন্যে, ৩. দুর্দম্য ভিক্ষুগণকে দমনের জন্যে, ৪. সদাচারী (শীলবান) ভিক্ষুদের শান্তিপূর্ণভাবে অবস্থানের জন্যে, ৫. বর্তমানে উৎপন্ন তৃষ্ণাসমূহ সংবরণের জন্যে, ৬. অনাগত জন্মের আসবসমূহের উৎপত্তিকে প্রতিঘাতের জন্যে, ৭. অপ্রসন্নের প্রসাদ উৎপন্নের জন্যে, ৮. প্রসন্নের প্রসাদ বৃদ্ধির জন্যে, ৯. সদ্ধর্মের স্থিতির জন্যে এবং ১০. বিনয়কে অনুগ্রহের জন্যে যা একান্তই হিতবহ। সেহেতু হে ভিক্ষুগণ, আমি ভিক্ষুদের জন্যে এই শিক্ষাপদ নির্দেশ করছি :</p>
<p><a class='msdiv' id='msdiv270'></a>“যেই ভিক্ষু কামাসক্তচিত্তে মাতৃজাতির (স্ত্রীজাতি) সাথে কায়স্পর্শাদিতে লিপ্ত হয়ে হস্ত, চুলের বেণী কিংবা যেকোনো অঙ্গপ্রত্যঙ্গ স্পর্শ ও আলিঙ্গন করবে, সেই ভিক্ষুর ‘সংঘাদিশেষ’ আপত্তি হবে।”</p>
<p><a class='msdiv' id='msdiv271'></a>‘যো পনাতি’ অর্থে যা যেরূপ,… অথবা মধ্যম ইত্যাদি ভিক্ষুকে বুঝায়।</p>
<p>‘ভিক্খূতি’ বলতে ভিক্ষান্নজীবী ভিক্ষু,… জ্ঞপ্তি চতুর্থ কর্মবাক্য দ্বারা উপসম্পদাপ্রাপ্ত ভিক্ষুকে বুঝায়। এস্থলে এই অর্থেই ভিক্ষু অভিপ্রেত।</p>
<p>‘ওতিন্নো’ বলতে অনুরক্ত, আশান্বিত কিংবা পটিবদ্ধ (আসক্তি) চিত্তকে বুঝায়।</p>
<p>‘বিপরিণতন্তি’ বলতে কাম-বাসনা জড়িত চিত্ত বিপথগামী চিত্ত; দ্বেষযুক্ত চিত্ত বিপথগামী চিত্ত এবং মোহ বা মূঢ়যুক্ত চিত্তও বিপথগামী চিত্ত বুঝায়। তবে এখানে কামচিত্তই অভিপ্রেত।</p>
<p>‘মাতুগামো’ বলতে মনুষ্যজাতীয় স্ত্রীলোককে বুঝায়। যক্ষী, প্রেতী কিংবা তির্যক জাতীয় স্ত্রী নয়। এমনকি সদ্যপ্রসূত শিশুকন্যাসহ মনুষ্যস্ত্রী জাতির মধ্যে সকল বয়সী স্ত্রীকে বুঝায়।</p>
<p>‘সদ্দিন্তি’ অর্থে একত্রে মিলিত হওয়াকে বুঝায়।</p>
<p>‘কাযসংসগ্গং সমাপজ্জেয্যাতি’ অর্থে কামাসক্ত চিত্তে হস্তাদি শরীরে যেকোনো অংশ স্পর্শ ও দৈহিক আলিঙ্গনাদি বুঝায়।</p>
<p>‘হত্থো’ বলতে কনুইয়ের উপরিভাগ হতে নখের অগ্রভাগ পর্যন্তকে বুঝায়।</p>
<p>‘বেনী’ বলতে হিরণ্য, সুবর্ণ, মুক্তা অথবা মণি দ্বারা নির্মিত মালা এবং বিবিধ পুষ্পাদি দ্বারা গাঁথা মালা সংযোগে পঞ্চবর্ণের সূত্র দ্বারা বন্ধনকৃত শুদ্ধ কেশকে বুঝায়।</p>
<p>‘অঙ্গং’ অর্থে হস্ত ও চুলের বেণী ব্যতীত অবশিষ্ট শরীর বা অবয়বকে বুঝায়।</p>
<p><a class='msdiv' id='msdiv272'></a>ঘর্ষণ, এদিক-ওদিক ঘর্ষণ, নিম্নাংশ ঘর্ষণ, ঊর্ধ্বাংশ ঘর্ষণ, নত করে, উপরে তোলে, অভিমুখে টেনে, পেছনে টেনে, মর্দন, বস্ত্রাদি মর্দন, গ্রহণ, স্পর্শ।</p>
<p>‘আমসনা বা ঘর্ষণ’ অর্থে শুধু ঘর্ষণকৃত অনুভূতি বুঝায়।</p>
<p>‘পরামসনা বা এদিক-ওদিক ঘর্ষণ’ বলতে এদিক-ওদিক পরিবর্তন করে দেহের যেকোনো অংশ ঘর্ষণ করাকে বুঝায়।</p>
<p>‘ওমসনা বা নিম্নাংশ ঘর্ষণ’ বলতে দেহের উপরের অংশ ব্যতীত শুধু নিম্নাংশ ঘর্ষণ করা বুঝায়।</p>
<p>‘উম্মসনা বা ঊর্ধ্বাংশ ঘর্ষণ’ বলতে শরীরের নিম্নাংশ ব্যতীত শুধু উপরের অংশ ঘর্ষণ করা বুঝায়।</p>
<p>‘ওলঙ্ঘনা বা নত করে’ বলতে দেহকে নিচের দিকে নত করে ঘর্ষণ করা।</p>
<p>‘উল্লঙ্ঘনা’ বা অর্থে দেহকে ঊর্ধ্বে অর্থাৎ উপরদিকে এনে পরিবর্তন করে ঘর্ষণ করা।</p>
<p>‘আকড্ঢনা বা অভিমুখে টানা’ বলতে নিজের অভিমুখে টেনে আনা।</p>
<p>‘পতিকড্ঢনা বা পিছনে টানা’ অর্থে বিপরীতে বা পিছন দিকে টেনে আনা।</p>
<p>‘অভিনিগ্গনহনা বা মর্দন করা’ বলতে শরীরের যেকোনো অংশকে ধরে মর্দন করা।</p>
<p>‘অভিনিপ্পীলনা বা বস্ত্রাদির উপর মর্দন’ অর্থে বস্ত্রাদি আভরণের উপর দেহের যেকোনো অংশ মর্দন করা বুঝায়।</p>
<p>‘গহনং বা গ্রহণ’ অর্থে শুধু ধৃত, ধরা, গ্রহণ করা ইত্যাদিকে বুঝায়।</p>
<p>‘ছুপনং বা স্পর্শ’ অর্থে ছোঁয়া, স্পর্শ, সংস্পর্শ, অনুভূতি ইত্যাদি বুঝায়।</p>
<p>‘সংঘাদিসেসাতি’ বলতে যেই ভিক্ষু এই শিক্ষাপদ লঙ্ঘন করেন, তাঁর অপরাধ মুক্তির জন্যে সংঘ কর্তৃক তাকে প্রথমে পরিবাসকর্ম, মধ্যভাগে মানত্ত ব্রত প্রদান করা হয়, ‘মূলেপ্রতিকর্ষণ’ দেয়া হয় এবং সংঘ মধ্যে ‘আহ্বান’ করেন। এই দণ্ডসমূহ একজন বা কয়েকজন ভিক্ষু দিতে পারেন না; সংঘকেই দিতে হয় বলে ‘সংঘাদিশেষ’ বলা হয়। সে জাতীয় দণ্ড কর্মের অন্তর্ভূক্ত আপত্তিসমূহকে তাই ‘সংঘাদিশেষ আপত্তি’ নামে অভিহিত করা হয়।</p>
<p><a class='msdiv' id='msdiv273'></a>ভিক্ষু স্ত্রীকে স্ত্রী ধারণায় কামচিত্তে নিজের কায় দ্বারা স্ত্রীর কায়কে ১. ঘর্ষণ করলে ২. এদিক-ওদিক পরিবর্তন করে ঘর্ষণ করলে ৩. শুধু নাভি হতে নিম্নাংশ অর্থাৎ পায়ের তালু পর্যন্ত ঘর্ষণ করলে ৪. শুধু নাভি হতে ঊর্ধ্বাংশ অর্থাৎ মাথা পর্যন্ত ঘর্ষণ করলে ৫. অঙ্গপ্রত্যঙ্গ ধরে নত করে ঘর্ষণ করলে ৬. স্ত্রীর কেশ বা হস্তাদি ধরে ঊর্ধ্বে তোলে এদিক-ওদিক পরিবর্তন করে ঘর্ষণ করলে ৭. নিজের সম্মুখে টেনে আনলে, ৮. বিপরীত বা পিছন দিকে টেনে আনলে, ৯. হস্তাদি ধরে আলিঙ্গন করলে ১০. আভরণের উপর দেহের যেকোনো অংশ মর্দন করলে ১১. দেহের যেকোনো অংশ ধরলে এবং ১২. দেহের যেকোনো অংশে স্পর্শ করলে চাপড়ালে, ‘সংঘাদিশেষ’ আপত্তি হয়।</p>
<p>ভিক্ষু স্ত্রীকে স্ত্রী বলে সন্দেহ করে কামচিত্তে নিজের দেহের দ্বারা স্ত্রীর দেহকে ১. ঘর্ষণ করলে ২. এদিক-ওদিক পরিবর্তন করে ঘর্ষণ করলে ৩. শুধু নাভি হতে নিম্নাংশ অর্থাৎ পায়ের তালু পর্যন্ত ঘর্ষণ করলে ৪. শুধু নাভি হতে ঊর্ধ্বাংশ অর্থাৎ মাথা পর্যন্ত ঘর্ষণ করলে ৫. অঙ্গপ্রত্যঙ্গ ধরে নত করে ঘর্ষণ করলে ৬. স্ত্রীর কেশ বা হস্তাদি ধরে ঊর্ধ্বে তোলে এদিক-ওদিক পরিবর্তন করে ঘর্ষণ করলে ৭. নিজের সম্মুখে টেনে আনলে, ৮. বিপরীত বা পিছন দিকে টেনে আনলে, ৯. হস্তাদি ধরে আলিঙ্গন করলে ১০. আভরণের উপর দেহের যেকোনো অংশ মর্দন করলে ১১. দেহের যেকোনো অংশ ধরলে এবং ১২. দেহের যেকোনো অংশে স্পর্শ করলে চাপড়ালে, ‘থুল্লচ্চয়’ আপত্তি হয়।</p>
<p>ভিক্ষু স্ত্রীকে পণ্ডক বা নপুংসক ধারণায় কামচিত্তে নিজের দেহের দ্বারা স্ত্রীলোকের দেহকে ১. ঘর্ষণ করলে ২. এদিক-ওদিক… চাপড়ালে, ‘থুল্লচ্চয়’ আপত্তি হয়।</p>
<p>ভিক্ষু স্ত্রীকে পুরুষ ধারণায় আসক্তচিত্তে নিজের কায় দ্বারা স্ত্রীর দেহকে ১. ঘর্ষণ করলে ২. এদিক-ওদিক… চাপড়ালে, ‘থুল্লচ্চয়’ আপত্তি হয়।</p>
<p>ভিক্ষু স্ত্রীকে তির্যগ্‌প্রাণী ধারণায় আসক্তচিত্তে নিজের কায় দ্বারা স্ত্রীর কায়কে ১. ঘর্ষণ করলে ২. এদিক-ওদিক… চাপড়ালে, ‘থুল্লচ্চয়’ আপত্তি হয়।</p>
<p>ভিক্ষু নপুংসককে নপুংসক ধারণায় আসক্তচিত্তে নিজের দেহ দ্বারা নপুংসকের দেহকে ১. ঘর্ষণ করলে ২. এদিক-ওদিক… চাপড়ালে, ‘থুল্লচ্চয়’ আপত্তি হয়।</p>
<p>ভিক্ষু নপুংসককে নপুংসক বলে সন্দেহ করে কামচিত্তে নিজের কায় দ্বারা নপুংসকের দেহকে ১. ঘর্ষণ করলে ২. এদিক-ওদিক… চাপড়ালে, ‘থুল্লচ্চয়’ আপত্তি হয়।</p>
<p>ভিক্ষু নপুংসককে পুরুষ ধারণায় আসক্তচিত্তে নিজের কায় দ্বারা নপুংসকের কায়কে ১. ঘর্ষণ করলে ২. এদিক-ওদিক… চাপড়ালে, ‘থুল্লচ্চয়’ আপত্তি হয়।</p>
<p>ভিক্ষু নপুংসককে তির্যগ্‌প্রাণী ধারণায় আসক্তচিত্তে নিজের কায় দ্বারা নপুংসকের দেহকে ১. ঘর্ষণ করলে ২. এদিক-ওদিক… চাপড়ালে, ‘থুল্লচ্চয়’ আপত্তি হয়।</p>
<p>ভিক্ষু নপুংসককে স্ত্রী ধারণায় আসক্তচিত্তে নিজের কায় দ্বারা নপুংসকের কায়কে ১. ঘর্ষণ করলে ২. এদিক-ওদিক… চাপড়ালে, ‘দুক্কট’ আপত্তি হয়।</p>
<p>ভিক্ষু পুরুষকে পুরুষ ধারণায় আসক্তচিত্তে নিজের দেহ দ্বারা পুরুষের দেহকে ১. ঘর্ষণ করলে ২. এদিক-ওদিক… চাপড়ালে, ‘দুক্কট’ আপত্তি হয়।</p>
<p>ভিক্ষু পুরুষকে পুরুষ বলে সন্দেহ করে আসক্তচিত্তে নিজের কায় দ্বারা পুরুষের কায়কে ১. ঘর্ষণ করলে ২. এদিক-ওদিক… চাপড়ালে, ‘দুক্কট’ আপত্তি হয়।</p>
<p>ভিক্ষু পুরুষকে তির্যগ্‌প্রাণী ধারণায় আসক্তচিত্তে নিজের দেহ দ্বারা পুরুষের দেহকে ১. ঘর্ষণ করলে ২. এদিক-ওদিক… চাপড়ালে, ‘দুক্কট’ আপত্তি হয়।</p>
<p>ভিক্ষু পুরুষকে নপুংসক ধারণায় আসক্তচিত্তে নিজের দেহ দ্বারা পুরুষের কায়কে ১. ঘর্ষণ করলে ২. এদিক-ওদিক… চাপড়ালে, ‘দুক্কট’ আপত্তি হয়।</p>
<p>ভিক্ষু পুরুষকে নপুংসক বলে সন্দেহ করে কামচিত্তে নিজের কায় দ্বারা পুরুষের দেহকে ১. ঘর্ষণ করলে ২. এদিক-ওদিক… চাপড়ালে, ‘দুক্কট’ আপত্তি হয়।</p>
<p>ভিক্ষু তির্যগ্‌প্রাণীকে তির্যগ্‌প্রাণী ধারণায় আসক্তচিত্তে নিজের দেহ দ্বারা তির্যগ্‌প্রাণীকে ১. ঘর্ষণ করলে ২. এদিক-ওদিক… চাপড়ালে, ‘দুক্কট’ আপত্তি হয়।</p>
<p>ভিক্ষু তির্যগ্‌প্রাণীকে তির্যগ্‌প্রাণী বলে সন্দেহ করে আসক্তচিত্তে নিজের দেহ দ্বারা তির্যগ্‌প্রাণীকে ১. ঘর্ষণ করলে ২. এদিক-ওদিক… চাপড়ালে, ‘দুক্কট’ আপত্তি হয়।</p>
<p>ভিক্ষু তির্যগ্‌প্রাণীকে স্ত্রী ধারণায় কামচিত্তে নিজের দেহ দ্বারা তির্যগ্‌প্রাণীর দেহকে ১. ঘর্ষণ করলে ২. এদিক-ওদিক… চাপড়ালে, ‘দুক্কট’ আপত্তি হয়।</p>
<p>ভিক্ষু তির্যগ্‌প্রাণীকে নপুংসক ধারণায় আসক্তচিত্তে নিজের দেহ দ্বারা তির্যগ্‌প্রাণীর দেহকে ১. ঘর্ষণ করলে ২. এদিক-ওদিক… চাপড়ালে, ‘দুক্কট’ আপত্তি হয়।</p>
<p>ভিক্ষু তির্যগ্‌প্রাণীকে পুরুষ ধারণায় আসক্তচিত্তে নিজের দেহের সাথে তির্যগ্‌প্রাণীর দেহকে ১. ঘর্ষণ করলে ২. এদিক-ওদিক পরিবর্তন করে ঘর্ষণ করলে ৩. শুধু নাভি হতে নিম্নাংশ অর্থাৎ পায়ের তালু পর্যন্ত ঘর্ষণ করলে ৪. শুধু নাভি হতে ঊর্ধ্বাংশ অর্থাৎ মাথা পর্যন্ত ঘর্ষণ করলে ৫. অঙ্গপ্রত্যঙ্গ ধরে নত করে ঘর্ষণ করলে ৬. স্ত্রীর কেশ বা হস্তাদি ধরে ঊর্ধ্বে তোলে এদিক-ওদিক পরিবর্তন করে ঘর্ষণ করলে ৭. নিজের সম্মুখে টেনে আনলে, ৮. বিপরীত বা পিছন দিকে টেনে আনলে, ৯. হস্তাদি ধরে আলিঙ্গন করলে ১০. আভরণের উপর দেহের যেকোনো অংশ মর্দন করলে ১১. দেহের যেকোনো অংশ ধরলে এবং ১২. দেহের যেকোনো অংশে স্পর্শ করলে চাপড়ালে, ‘দুক্কট’ আপত্তি হয়।</p>
<p class='endsection'>একমূলক সমাপ্ত</p>
<p><a class='msdiv' id='msdiv274'></a>ভিক্ষু দুজন স্ত্রীকে দুজন স্ত্রী ধারণায় আসক্তচিত্তে নিজের দেহ দুজন স্ত্রীর দেহের সাথে ১. ঘর্ষণ করলে ২. এদিক-ওদিক পরিবর্তন করে ঘর্ষণ করলে ৩. শুধু নাভি হতে নিম্নাংশ অর্থাৎ পায়ের তালু পর্যন্ত ঘর্ষণ করলে ৪. শুধু নাভি হতে ঊর্ধ্বাংশ অর্থাৎ মাথা পর্যন্ত ঘর্ষণ করলে ৫. অঙ্গপ্রত্যঙ্গ ধরে নত করে ঘর্ষণ করলে ৬. স্ত্রীর কেশ বা হস্তাদি ধরে ঊর্ধ্বে তোলে এদিক-ওদিক পরিবর্তন করে ঘর্ষণ করলে ৭. নিজের সম্মুখে টেনে আনলে, ৮. বিপরীত বা পিছন দিকে টেনে আনলে, ৯. হস্তাদি ধরে আলিঙ্গন করলে ১০. আভরণের উপর দেহের যেকোনো অংশ মর্দন করলে ১১. দেহের যেকোনো অংশ ধরলে এবং ১২. দেহের যেকোনো অংশে স্পর্শ করলে চাপড়ালে, ‘সংঘাদিশেষ’ আপত্তি হয়।</p>
<p>ভিক্ষু দুজন স্ত্রীকে দুজন স্ত্রী বলে সন্দেহ করে আসক্তচিত্তে নিজের দেহের সাথে দুজন স্ত্রীর দেহকে ১. ঘর্ষণ করলে ২. এদিক-ওদিক… চাপড়ালে, ‘থুল্লচ্চয়’ আপত্তি হয়।</p>
<p>ভিক্ষু দুজন স্ত্রীকে দুজন নপুংসক ধারণায় আসক্তচিত্তে নিজের দেহ দ্বারা দুজন স্ত্রী দেহকে ১. ঘর্ষণ করলে ২. এদিক-ওদিক… চাপড়ালে, ‘থুল্লচ্চয়’ আপত্তি হয়।</p>
<p>ভিক্ষু দুজন স্ত্রীকে দুজন পুরুষ ধারণায় আসক্তচিত্তে নিজের দেহ দ্বারা দুজন স্ত্রীর দেহকে ১. ঘর্ষণ করলে ২. এদিক-ওদিক… চাপড়ালে, ‘থুল্লচ্চয়’ আপত্তি হয়।</p>
<p>ভিক্ষু দুজন স্ত্রীকে দুটি তির্যগ্‌প্রাণী ধারণায় আসক্তচিত্তে নিজের দেহ দ্বারা স্ত্রীর দেহকে ১. ঘর্ষণ করলে ২. এদিক-ওদিক… চাপড়ালে, ‘থুল্লচ্চয়’ আপত্তি হয়।</p>
<p>ভিক্ষু দুজন নপুংসককে দুজন নপুংসক ধারণায় আসক্তচিত্তে নিজের কায় দ্বারা দুজন নপুংসকের দেহকে ১. ঘর্ষণ করলে ২. এদিক-ওদিক… চাপড়ালে, ‘থুল্লচ্চয়’ আপত্তি হয়।</p>
<p>ভিক্ষু দুজন নপুংসুককে দুজন নপুংসক বলে সন্দেহ করে আসক্তচিত্তে নিজের দেহ দ্বারা দুজন নপংসকের দেহকে ১. ঘর্ষণ করলে ২. এদিক-ওদিক… চাপড়ালে, ‘দুক্কট’ আপত্তি হয়।</p>
<p>ভিক্ষু দুজন নপুংসককে দুজন পুরুষ ধারণায় আসক্তচিত্তে নিজের দেহ দ্বারা দুজন নপুংসকের দেহকে ১. ঘর্ষণ করলে ২. এদিক-ওদিক… চাপড়ালে, ‘দুক্কট’ আপত্তি হয়।</p>
<p>ভিক্ষু দুজন নপুংসককে দুটি তির্যগ্‌প্রাণী ধারণায় আসক্তচিত্তে নিজের দেহ দ্বারা দুজন নপুংসকের দেহকে ১. ঘর্ষণ করলে ২. এদিক-ওদিক… চাপড়ালে, ‘দুক্কট’ আপত্তি হয়।</p>
<p>ভিক্ষু দুজন নপুংসককে দুজন স্ত্রী ধারণায় আসক্তচিত্তে নিজের দেহের সাথে দুজন নপুংসকের দেহকে ১. ঘর্ষণ করলে ২. এদিক-ওদিক… চাপড়ালে, ‘দুক্কট’ আপত্তি হয়।</p>
<p>ভিক্ষু দুজন পুরুষকে দুজন পুরুষ ধারণায় আসক্তচিত্তে নিজের দেহের সাথে দুজন পুরুষের দেহকে ১. ঘর্ষণ করলে ২. এদিক-ওদিক… চাপড়ালে, ‘দুক্কট’ আপত্তি হয়।</p>
<p>ভিক্ষু দুজন পুরুষকে দুজন পুরুষ বলে সন্দেহ করে আসক্তচিত্তে নিজের দেহের দ্বারা দুজন পুরুষের দেহকে ১. ঘর্ষণ করলে ২. এদিক-ওদিক… চাপড়ালে, ‘দুক্কট’ আপত্তি হয়।</p>
<p>ভিক্ষু দুজন পুরুষকে দুটি তির্যগ্‌প্রাণী ধারণায়… দুজন স্ত্রী ধারণায়… দুজন পণ্ডক ধারণায় আসক্তচিত্তে নিজের দেহের সাথে দুজন পুরুষের দেহকে ১. ঘর্ষণ করলে ২. এদিক-ওদিক… চাপড়ালে, ‘দুক্কট’ আপত্তি হয়।</p>
<p>ভিক্ষু দুটি তির্যগ্‌প্রাণীকে দুটি তির্যগ্‌প্রাণী ধারণায় আসক্তচিত্তে নিজের দেহ দ্বারা দুটি তির্যগ্‌প্রাণীর দেহকে ১. ঘর্ষণ করলে ২. এদিক-ওদিক… চাপড়ালে, ‘দুক্কট’ আপত্তি হয়।</p>
<p>ভিক্ষু দুটি তির্যগ্‌প্রাণীকে দুটি তির্যগ্‌প্রাণী বলে সন্দেহ করে আসক্তচিত্তে নিজের দেহ দ্বারা দুটি তির্যগ্‌প্রাণীর দেহকে ১. ঘর্ষণ করলে ২. এদিক-ওদিক… চাপড়ালে, ‘দুক্কট’ আপত্তি হয়।</p>
<p>ভিক্ষু দুটি তির্যগ্‌প্রাণীকে দুজন স্ত্রী ধারণায়… দুজন নপুংসক ধারণায়… দুজন পুরুষ ধারণায় আসক্তচিত্তে নিজের দেহ দ্বারা দুটি তির্যগ্‌প্রাণীর দেহকে ১. ঘর্ষণ করলে ২. এদিক-ওদিক পরিবর্তন করে ঘর্ষণ করলে ৩. শুধু নাভি হতে নিম্নাংশ অর্থাৎ পায়ের তালু পর্যন্ত ঘর্ষণ করলে ৪. শুধু নাভি হতে ঊর্ধ্বাংশ অর্থাৎ মাথা পর্যন্ত ঘর্ষণ করলে ৫. অঙ্গপ্রত্যঙ্গ ধরে নত করে ঘর্ষণ করলে ৬. স্ত্রীর কেশ বা হস্তাদি ধরে ঊর্ধ্বে তোলে এদিক-ওদিক পরিবর্তন করে ঘর্ষণ করলে ৭. নিজের সম্মুখে টেনে আনলে, ৮. বিপরীত বা পিছন দিকে টেনে আনলে, ৯. হস্তাদি ধরে আলিঙ্গন করলে ১০. আভরণের উপর দেহের যেকোনো অংশ মর্দন করলে ১১. দেহের যেকোনো অংশ ধরলে এবং ১২. দেহের যেকোনো অংশে স্পর্শ করলে চাপড়ালে, ‘দুক্কট’ আপত্তি হয়।</p>
<p><a class='msdiv' id='msdiv275'></a>ভিক্ষু স্ত্রী ও নপুংসক উভয়কে স্ত্রী ধারণায় কামচিত্তে নিজের দেহ দ্বারা স্ত্রী ও নপুংসক উভয়ের কায়কে ১. ঘর্ষণ করলে ২. এদিক-ওদিক পরিবর্তন করে ঘর্ষণ করলে ৩. শুধু নাভি হতে নিম্নাংশ অর্থাৎ পায়ের তালু পর্যন্ত ঘর্ষণ করলে ৪. শুধু নাভি হতে ঊর্ধ্বাংশ অর্থাৎ মাথা পর্যন্ত ঘর্ষণ করলে ৫. অঙ্গপ্রত্যঙ্গ ধরে নত করে ঘর্ষণ করলে ৬. স্ত্রীর কেশ বা হস্তাদি ধরে ঊর্ধ্বে তোলে এদিক-ওদিক পরিবর্তন করে ঘর্ষণ করলে ৭. নিজের সম্মুখে টেনে আনলে, ৮. বিপরীত বা পিছন দিকে টেনে আনলে, ৯. হস্তাদি ধরে আলিঙ্গন করলে ১০. আভরণের উপর দেহের যেকোনো অংশ মর্দন করলে ১১. দেহের যেকোনো অংশ ধরলে এবং ১২. দেহের যেকোনো অংশে স্পর্শ করলে চাপড়ালে, ‘দুক্কট’ আপত্তি হয়।</p>
<p>ভিক্ষু স্ত্রী এবং নপুংসক উভয়কে স্ত্রী ও নপুংসক বলে সন্দেহ করে আসক্তচিত্তে নিজের কায় দ্বারা স্ত্রী ও নপুংসক উভয়ের কায়কে ১. ঘর্ষণ করলে ২. এদিক-ওদিক… চাপড়ালে, ভিক্ষুর ‘থুল্লচ্চয়’ ও ‘দুক্কট’ আপত্তি হয়।</p>
<p>ভিক্ষু স্ত্রী ও নপুংসক উভয়কে নপুংসক ধারণায় আসক্তচিত্তে নিজের কায় দ্বারা স্ত্রী ও নপুংসক উভয়ের কায়কে ১. ঘর্ষণ করলে ২. এদিক-ওদিক… চাপড়ালে, ‘থুল্লচ্চয়’ আপত্তি হয়।</p>
<p>ভিক্ষু স্ত্রী ও নপুংসক উভয়কে পুরুষ ধারণায় আসক্তচিত্তে নিজের কায় দ্বারা স্ত্রী ও নপুংসক উভয়ের কায়কে ১. ঘর্ষণ করলে ২. এদিক-ওদিক… চাপড়ালে, ‘থুল্লচ্চয়’ ও ‘দুক্কট’ আপত্তি হয়।</p>
<p>ভিক্ষু স্ত্রী ও নপুংসক উভয়কে তির্যগ্‌প্রাণী ধারণায় আসক্তচিত্তে নিজের কায় দ্বারা স্ত্রী ও নপুংসক উভয়ের কায়কে ১. ঘর্ষণ করলে ২. এদিক-ওদিক… চাপড়ালে, ‘থুল্লচ্চয়’ ও ‘দুক্কট’ আপত্তি হয়।</p>
<p>ভিক্ষু স্ত্রী ও পুরুষ উভয়কে স্ত্রী ধারণায় আসক্তচিত্তে নিজের দেহ দ্বারা স্ত্রী ও পুরুষ উভয়ের দেহকে ১. ঘর্ষণ করলে ২. এদিক-ওদিক… চাপড়ালে, ‘সংঘাদিশেষ’ ও ‘দুক্কট’ আপত্তি হয়।</p>
<p>ভিক্ষু স্ত্রী ও পুরুষ উভয়কে স্ত্রী ও পুরুষ বলে সন্দেহ করে আসক্তচিত্তে নিজের কায় দ্বারা স্ত্রী ও পুরুষ উভয়ের কায়কে ১. ঘর্ষণ করলে ২. এদিক-ওদিক… চাপড়ালে, ‘থুল্লচ্চয়’ ও ‘দুক্কট’ আপত্তি হয়।</p>
<p>ভিক্ষু স্ত্রী ও পুরুষ উভয়কে নপুংসক ধারণায়… পুরুষ ধারণায়… তির্যগ্‌প্রাণী ধারণায় আসক্তচিত্তে নিজের কায় দ্বারা স্ত্রী ও পুরুষ উভয়ের দেহকে ১. ঘর্ষণ করলে ২. এদিক-ওদিক… চাপড়ালে, ‘থুল্লচ্চয়’ ও ‘দুক্কট’ আপত্তি হয়।</p>
<p>ভিক্ষু স্ত্রী ও তির্যগ্‌প্রাণী উভয়কে স্ত্রী ধারণায় আসক্তচিত্তে নিজের দেহ দ্বারা স্ত্রী ও তির্যগ্‌প্রাণী উভয়ের দেহকে ১. ঘর্ষণ করলে ২. এদিক-ওদিক… চাপড়ালে, ‘সংঘাদিশেষ’ ও ‘দুক্কট’ আপত্তি হয়।</p>
<p>ভিক্ষু স্ত্রী ও তির্যগ্‌প্রাণী উভয়কে স্ত্রী ও তির্যগ্‌প্রাণী বলে সন্দেহ করে আসক্তচিত্তে নিজের দেহ দ্বারা স্ত্রী ও তির্যগ্‌প্রাণী উভয়ের দেহকে ১. ঘর্ষণ করলে ২. এদিক-ওদিক… চাপড়ালে, ‘থুল্লচ্চয়’ ও ‘দুক্কট’ আপত্তি হয়।</p>
<p>ভিক্ষু স্ত্রী ও তির্যগ্‌প্রাণী উভয়কে নপুংসক ধারণায়… পুরুষ ধারণায়… তির্যগ্‌প্রাণী উভয়ের দেহকে ১. ঘর্ষণ করলে ২. এদিক-ওদিক… চাপড়ালে, ‘থুল্লচ্চয়’ ও ‘দুক্কট’ আপত্তি হয়।</p>
<p>ভিক্ষু নপুংসক ও পুরুষ উভয়কে নপুংসক ধারণায় কামচিত্তে নিজের দেহ দ্বারা নপুংসক ও পুরুষ উভয়ের দেহকে ১. ঘর্ষণ করলে ২. এদিক-ওদিক… চাপড়ালে, ‘থুল্লচ্চয়’ ও ‘দুক্কট’ আপত্তি হয়।</p>
<p>ভিক্ষু নপুংসক ও পুরুষ উভয়কে নপুংসক ও পুরুষ বলে সন্দেহ করে আসক্তচিত্তে নিজের কায় দ্বারা নপুংসক ও পুরুষ উভয়ের দেহকে ১. ঘর্ষণ করলে ২. এদিক-ওদিক… চাপড়ালে, দুটি ‘দুক্কট’ আপত্তি হয়।</p>
<p>ভিক্ষু নপুংসক ও পুরুষ উভয়কে পুরুষ ধারণায়… তির্যক (ইতর) প্রাণী ধারণায়… স্ত্রী ধারণায় কামচিত্তে নিজের দেহ দ্বারা নপুংসক ও পুরুষ উভয়ের দেহকে ১. ঘর্ষণ করলে ২. এদিক-ওদিক… চাপড়ালে, দুটি ‘দুক্কট’ আপত্তি হয়।</p>
<p>ভিক্ষু নপুংসক ও ইতরপ্রাণী উভয়কে নপুংসক ধারণায় আসক্তচিত্তে নিজের দেহ দ্বারা নপুংসক ও ইতরপ্রাণী উভয়ের দেহকে ১. ঘর্ষণ করলে ২. এদিক-ওদিক… চাপড়ালে, ‘থুল্লচ্চয়’ ও ‘দুক্কট’ আপত্তি হয়।</p>
<p>ভিক্ষু নপুংসক ও ইতরপ্রাণী উভয়কে পুরুষ ধারণায়… ইতরপ্রাণী ধারণায়… স্ত্রী ধারণায় আসক্তচিত্তে নিজের কায় দ্বারা নপুংসক ও ইতরপ্রাণী উভয়ের দেহকে ১. ঘর্ষণ করলে ২. এদিক-ওদিক… চাপড়ালে, দুটি ‘দুক্কট’ আপত্তি হয়।</p>
<p>ভিক্ষু নপুংসক ও ইতরপ্রাণী উভয়কে পুরুষ ধারণায়… ইতরপ্রাণী ধারণায়… স্ত্রী ধারণায় আসক্তচিত্তে নিজের কায় দ্বারা নপুংসক ও ইতরপ্রাণী উভয়ের দেহকে ১. ঘর্ষণ করলে ২. এদিক-ওদিক… চাপড়ালে, দুটি ‘দুক্কট’ আপত্তি হয়।</p>
<p>ভিক্ষু পুরুষ ও ইতরপ্রাণী উভয়কে পুরুষ ধারণায় কামচিত্তে নিজের দেহ দ্বারা পুরুষ ও ইতরপ্রাণী উভয়ের দেহকে ১. ঘর্ষণ করলে ২. এদিক-ওদিক… চাপড়ালে, দুটি ‘দুক্কট’ আপত্তি হয়।</p>
<p>ভিক্ষু পুরুষ ও ইতরপ্রাণী উভয়কে পুরুষ ও ইতরপ্রাণী বলে সন্দেহ করে আসক্তচিত্তে নিজের দেহ দ্বারা পুরুষ ও ইতরপ্রাণী উভয়ের দেহকে ১. ঘর্ষণ করলে ২. এদিক-ওদিক… চাপড়ালে, দুটি ‘দুক্কট’ আপত্তি হয়।</p>
<p>ভিক্ষু পুরুষ ও ইতরপ্রাণী উভয়কে ইতরপ্রাণী… স্ত্রী ধারণায়… নপুংসক ধারণায় কামচিত্তে নিজের দেহ দ্বারা পুরুষ ও ইতরপ্রাণী উভয়ের দেহকে ১. ঘর্ষণ করলে ২. এদিক-ওদিক পরিবর্তন করে ঘর্ষণ করলে ৩. শুধু নাভি হতে নিম্নাংশ অর্থাৎ পায়ের তালু পর্যন্ত ঘর্ষণ করলে ৪. শুধু নাভি হতে ঊর্ধ্বাংশ অর্থাৎ মাথা পর্যন্ত ঘর্ষণ করলে ৫. অঙ্গপ্রত্যঙ্গ ধরে নত করে ঘর্ষণ করলে ৬. স্ত্রীর কেশ বা হস্তাদি ধরে ঊর্ধ্বে তোলে এদিক-ওদিক পরিবর্তন করে ঘর্ষণ করলে ৭. নিজের সম্মুখে টেনে আনলে, ৮. বিপরীত বা পিছন দিকে টেনে আনলে, ৯. হস্তাদি ধরে আলিঙ্গন করলে ১০. আভরণের উপর দেহের যেকোনো অংশ মর্দন করলে ১১. দেহের যেকোনো অংশ ধরলে এবং ১২. দেহের যেকোনো অংশে স্পর্শ করলে চাপড়ালে, দুটি ‘দুক্কট’ আপত্তি হয়।</p>
<p class='endsection'>দ্বিবিধমূলক সমাপ্ত</p>
<p><a class='msdiv' id='msdiv276'></a>ভিক্ষু স্ত্রীকে স্ত্রী ধারণায় আসক্তচিত্তে স্ত্রীর কায়সংলগ্ন বস্ত্রালংকারাদি ১. যেকোনো বস্তু নিজে ঘর্ষণ করলে ২. এদিক-ওদিক নাড়াচাড়া করে ঘর্ষণ করলে ৩. নাভি হতে নিম্নাংশের বর্ণিত যেকোনো বস্তু ঘর্ষণ করলে ৪. নাভি হতে ঊর্ধ্বাংশের বর্ণিত যেকোনো বস্তু ঘর্ষণ করলে ৫. নত করে ঘর্ষণ করলে ৬. ঊর্ধ্বে তোলে ঘর্ষণ করলে ৭. সম্মুখে টেনে আনলে, ৮. পেছনে টেনে আনলে, ৯. মর্দন করলে ১০. প্রহার করলে ১১. গ্রহণ করলে এবং ১২. স্পর্শ ও চাপড়ালে, ‘থুল্লচ্চয়’ আপত্তি হয়।</p>
<p>ভিক্ষু দুজন স্ত্রীকে দুজন স্ত্রী ধারণায় আসক্তচিত্তে দুজন স্ত্রীর কায়সংলগ্ন বস্ত্রালংকারাদি যেকোনো বস্তু নিজে ১. ঘর্ষণ করলে ২. এদিক-ওদিক নাড়াচাড়া করে ঘর্ষণ করলে ৩. নাভি হতে নিম্নাংশের বর্ণিত যেকোনো বস্তু ঘর্ষণ করলে ৪. নাভি হতে ঊর্ধ্বাংশের বর্ণিত যেকোনো বস্তু ঘর্ষণ করলে ৫. নত করে ঘর্ষণ করলে ৬. ঊর্ধ্বে তোলে ঘর্ষণ করলে ৭. সম্মুখে টেনে আনলে, ৮. পেছনে টেনে আনলে, ৯. মর্দন করলে ১০. প্রহার করলে ১১. গ্রহণ করলে এবং ১২. স্পর্শ ও চাপড়ালে, দুটি ‘থুল্লচ্চয়’ আপত্তি হয়।</p>
<p>ভিক্ষু স্ত্রী ও নপুংসক উভয়কে স্ত্রী ধারণায় আসক্তচিত্তে স্ত্রী ও নপুংসক উভয়ের দেহ সংলগ্ন যেকোনো বস্তু দ্বারা নিজের দেহকে ১. ঘর্ষণ করলে ২. এদিক-ওদিক… চাপড়ালে, দুটি ‘থুল্লচ্চয়’ ও ‘দুক্কট’ আপত্তি হয়।</p>
<p>ভিক্ষু স্ত্রীকে স্ত্রী ধারণায় আসক্তচিত্তে স্ত্রীর কায়সংলগ্ন যেকোনো বস্তু দ্বারা নিজের দেহকে ১. ঘর্ষণ করলে ২. এদিক-ওদিক… চাপড়ালে, ‘থুল্লচ্চয়’ আপত্তি হয়।</p>
<p>ভিক্ষু দুজন স্ত্রীকে দুজন স্ত্রী ধারণায় আসক্তচিত্তে দুজন স্ত্রীর কায়সংলগ্ন যেকোনো বস্তু দ্বারা নিজের দেহকে ১. ঘর্ষণ করলে ২. এদিক-ওদিক… চাপড়ালে, দুটি ‘থুল্লচ্চয়’ আপত্তি হয়।</p>
<p>ভিক্ষু স্ত্রী ও নপুংসক উভয়কে স্ত্রী ধারণায় আসক্তচিত্তে স্ত্রী ও নপুংসক উভয়ের সংলগ্ন যেকোনো বস্তু দ্বারা নিজের দেহকে ১. ঘর্ষণ করলে ২. এদিক-ওদিক… চাপড়ালে, দুটি ‘থুল্লচ্চয়’ ও ‘দুক্কট’ আপত্তি হয়।</p>
<p>ভিক্ষু স্ত্রীকে স্ত্রী ধারণায় আসক্তচিত্তে নিজের দেহসংলগ্ন বস্তু কায়সংলগ্ন যেকোনো বস্তুর সাথে ১. ঘর্ষণ করলে ২. এদিক-ওদিক… চাপড়ালে, দুটি ‘দুক্কট’ আপত্তি হয়।</p>
<p>ভিক্ষু দুজন স্ত্রীকে দুজন স্ত্রী ধারণায় আসক্তচিত্তে নিজের কায়সংলগ্ন দুজন স্ত্রীর দেহ সংলগ্ন যেকোনো বস্তুর সাথে ১. ঘর্ষণ করলে ২. এদিক-ওদিক… চাপড়ালে, দুটি ‘দুক্কট’ আপত্তি হয়।</p>
<p>ভিক্ষু স্ত্রী ও নপুংসক উভয়কে স্ত্রী ধারণায় আসক্তচিত্তে নিজের কায় সংলগ্ন বস্তু স্ত্রী ও নপুংসক উভয়ের দেহসংলগ্ন যেকোনো বস্তুর সঙ্গে ১. ঘর্ষণ করলে ২. এদিক-ওদিক… চাপড়ালে, দুটি ‘দুক্কট’ আপত্তি হয়।</p>
<p>ভিক্ষু স্ত্রীকে স্ত্রী ধারণায় আসক্তচিত্তে স্ত্রীর পরিত্যক্ত দেহ কোনো বস্তু দ্বারা ঘর্ষণ করলে ‘দুক্কট’ আপত্তি হয়।</p>
<p>ভিক্ষু দুজন স্ত্রীকে দুজন স্ত্রী ধারণায় আসক্তচিত্তে দুজন স্ত্রীর পরিত্যক্ত দেহের কোনো বস্তু দ্বারা ঘর্ষণ করলে দুটি ‘দুক্কট’ আপত্তি হয়।</p>
<p>ভিক্ষু স্ত্রী ও নপুংসক উভয়কে স্ত্রী ধারণায় আসক্তচিত্তে স্ত্রী ও নপুংসক উভয়ের পরিত্যক্ত দেহের কোনো বস্তু দ্বারা ঘর্ষণ করলে দুটি ‘দুক্কট’ আপত্তি হয়।</p>
<p>ভিক্ষু স্ত্রীকে স্ত্রী ধারণায় আসক্তচিত্তে স্ত্রীর পরিত্যক্ত দেহ সংলগ্ন বস্তু কোনো বস্তু দ্বারা ঘর্ষণ করলে দুটি ‘দুক্কট’ আপত্তি হয়।</p>
<p>ভিক্ষু দুজন স্ত্রীকে দুজন স্ত্রী ধারণায় আসক্তচিত্তে দুজন স্ত্রীর পরিত্যক্ত দেহসংলগ্ন কোনো বস্তু দ্বারা ঘর্ষণ করলে দুটি ‘দুক্কট’ আপত্তি হয়।</p>
<p>ভিক্ষু স্ত্রী ও নপুংসক উভয়কে স্ত্রী ধারণায় আসক্তচিত্তে স্ত্রী ও নপুংসক উভয়ের পরিত্যক্ত দেহসংলগ্ন কোনো বস্তু দ্বারা ঘর্ষণ করলে দুটিই ‘দুক্কট’ আপত্তি হয়।</p>
<p>ভিক্ষু স্ত্রীকে স্ত্রী ধারণায় আসক্তচিত্তে স্ত্রীর পরিত্যক্ত কোনো বস্তু দ্বারা পরিত্যক্ত কোনো বস্তু ঘর্ষণ করলে দুটিই ‘দুক্কট’ আপত্তি হয়।</p>
<p>ভিক্ষু দুজন স্ত্রীকে দুজন স্ত্রী ধারণায় আসক্তচিত্তে দুজন স্ত্রীর পরিত্যক্ত কোনো বস্তু দ্বারা পরিত্যক্ত কোনো বস্তু ঘর্ষণ করলে দুটিই ‘দুক্কট’ আপত্তি হয়।</p>
<p>ভিক্ষু স্ত্রী ও নপুংসক উভয়কে স্ত্রী ধারণায় আসক্তচিত্তে স্ত্রী ও নপুংসক উভয়ের পরিত্যক্ত কোনো বস্তু দ্বারা পরিত্যক্ত কোনো বস্তু ঘর্ষণ করলে দুটি ‘দুক্কট’ আপত্তি হয়।</p>
<p class='endsection'>ভিক্ষু পেয়্যালো সমাপ্ত</p>
<p><a class='msdiv' id='msdiv277'></a>স্ত্রীকে স্ত্রী ধারণায় আসক্তচিত্তে ভিক্ষুর কায়ের সাথে স্ত্রী নিজের কায়কে ১. ঘর্ষণ করলে ২. এদিক-ওদিক পরিবর্তন করে ঘর্ষণ করলে ৩. নাভি হতে পায়ের তালু পর্যন্ত ঘর্ষণ করলে ৪. নাভি হতে মাথা পর্যন্ত ঘর্ষণ করলে ৫. অঙ্গপ্রত্যঙ্গ ধরে নত করে ঘর্ষণ করলে ৬. কেশ বা হস্তাদি ধরে ঊর্ধ্বে তোলে এদিক-ওদিক পরিবর্তন করে ঘর্ষণ করলে ৭. নিজের সম্মুখে টেনে আনলে, ৮. বিপরীত বা পিছন দিকে টেনে আনলে, ৯. হস্তাদি ধরে আলিঙ্গন করলে ১০. আভরণের উপর দেহের যেকোনো অংশ মর্দন করলে ১১. দেহের যেকোনো অংশ রোমাঞ্চ হয় মতো ধরলে, ১২. দেহের যেকোনো অংশে চাপড়ালে, ১৩. অসদ্ধর্ম সেবন ইচ্ছা করলে ১৪. সেই ইচ্ছায় চেষ্টা করলে এবং ১৫. সেই চেষ্টায় কায় সংস্পর্শাদি করে তা জ্ঞাত হলে, ভিক্ষুর ‘সংঘাদিশেষ’ আপত্তি হয়।</p>
<p>দুজন স্ত্রীকে দুজন স্ত্রী ধারণায় আসক্তচিত্তে ভিক্ষুর দেহের সঙ্গে স্ত্রী নিজের কায়কে ১. ঘর্ষণ করলে ২. এদিক-ওদিক… জ্ঞাত হলে, ভিক্ষুর একত্রে দুটি ‘সংঘাদিশেষ’ আপত্তি হয়।</p>
<p>স্ত্রী ও নপুংসক উভয়কে স্ত্রী ধারণায় আসক্তচিত্তে ভিক্ষুর দেহের সাথে স্ত্রী ও নপুংসক উভয়ে নিজেদের কায়কে ১. ঘর্ষণ করলে ২. এদিক-ওদিক… জ্ঞাত হলে, ভিক্ষুর একটি ‘সংঘাদিশেষ’ ও একটি ‘দুক্কট’ আপত্তি হয়।</p>
<p>স্ত্রীকে স্ত্রী ধারণায় আসক্তচিত্তে ভিক্ষুর বস্ত্রাবরণের সাথে স্ত্রী নিজের দেহকে ১. ঘর্ষণ করলে ২. এদিক-ওদিক… জ্ঞাত হলে, ভিক্ষুর ‘থুল্লচ্চয়’ আপত্তি হয়।</p>
<p>দুজন স্ত্রীকে দুজন স্ত্রী ধারণায় আসক্তচিত্তে ভিক্ষুর বস্ত্রাবরণের সাথে দুজন স্ত্রী নিজেদের দেহকে ১. ঘর্ষণ করলে ২. এদিক-ওদিক… জ্ঞাত হলে, ভিক্ষুর একত্রে দুটি ‘থুল্লচ্চয়’ আপত্তি হয়।</p>
<p>স্ত্রী ও নপুংসক উভয়কে স্ত্রী ধারণায় আসক্তচিত্তে ভিক্ষুর বস্ত্রাবরণের সাথে স্ত্রী ও নপুংসক উভয়ে নিজেদের দেহকে ১. ঘর্ষণ করলে ২. এদিক-ওদিক… জ্ঞাত হলে, ভিক্ষুর একত্রে একটি ‘থুল্লচ্চয়’ ও একটি ‘দুক্কট’ আপত্তি হয়।</p>
<p>স্ত্রীকে স্ত্রী ধারণায় আসক্তচিত্তে স্ত্রীর বস্ত্রাবরণাদির দ্বারা ভিক্ষুর দেহকে ১. ঘর্ষণ করলে ২. এদিক-ওদিক… জ্ঞাত হলে, ভিক্ষুর ‘থুল্লচ্চয়’ আপত্তি হয়।</p>
<p>দুজন স্ত্রীকে দুজন স্ত্রী ধারণায় আসক্তচিত্তে দুজন স্ত্রীর বস্ত্রাবরণাদির দ্বারা ভিক্ষুর দেহকে ১. ঘর্ষণ করলে ২. এদিক-ওদিক… জ্ঞাত হলে, ভিক্ষুর একত্রে দুটি ‘থুল্লচ্চয়’ আপত্তি হয়।</p>
<p>স্ত্রী ও নপুংসক উভয়কে স্ত্রী ধারণায় আসক্তচিত্তে স্ত্রী ও নপুংসক উভয়ের বস্ত্রাবরণাদির দ্বারা ভিক্ষুর দেহকে ১. ঘর্ষণ করলে ২. এদিক-ওদিক পরিবর্তন করে ঘর্ষণ করলে ৩. নাভি হতে পায়ের তালু পর্যন্ত ঘর্ষণ করলে ৪. নাভি হতে মাথা পর্যন্ত ঘর্ষণ করলে ৫. অঙ্গপ্রত্যঙ্গ ধরে নত করে ঘর্ষণ করলে ৬. কেশ বা হস্তাদি ধরে ঊর্ধ্বে তোলে এদিক-ওদিক পরিবর্তন করে ঘর্ষণ করলে ৭. নিজের সম্মুখে টেনে আনলে, ৮. বিপরীত বা পিছন দিকে টেনে আনলে, ৯. হস্তাদি ধরে আলিঙ্গন করলে ১০. আভরণের উপর দেহের যেকোনো অংশ মর্দন করলে ১১. দেহের যেকোনো অংশ রোমাঞ্চ হয় মত ধরলে, ১২. দেহের যেকোনো অংশে চাপড়ালে, ১৩. অসদ্ধর্ম সেবন ইচ্ছা করলে ১৪. সেই ইচ্ছায় চেষ্টা করলে এবং ১৫. সেই চেষ্টায় কায়সংস্পর্শাদি করে তা জ্ঞাত হলে, ভিক্ষুর একত্রে একটি ‘থুল্লচ্চয়’ ও একটি ‘দুক্কট’ আপত্তি হয়।</p>
<p><a class='msdiv' id='msdiv278'></a>স্ত্রীকে স্ত্রী ধারণায় আসক্তচিত্তে স্ত্রী নিজের বস্ত্রালংকারাদি ভিক্ষুর বস্ত্রাবরণের সঙ্গে ১. ঘর্ষণ করলে ২. এদিক-ওদিক পরিবর্তন করে ঘর্ষণ করলে ৩. নাভি হতে পায়ের তালু পর্যন্ত ঘর্ষণ করলে ৪. নাভি হতে মাথা পর্যন্ত ঘর্ষণ করলে ৫. অঙ্গপ্রত্যঙ্গ ধরে নত করে ঘর্ষণ করলে ৬. কেশ বা হস্তাদি ধরে ঊর্ধ্বে তোলে এদিক-ওদিক পরিবর্তন করে ঘর্ষণ করলে ৭. নিজের সম্মুখে টেনে আনলে, ৮. বিপরীত বা পিছন দিকে টেনে আনলে, ৯. হস্তাদি ধরে আলিঙ্গন করলে ১০. আভরণের উপর দেহের যেকোনো অংশ মর্দন করলে ১১. দেহের যেকোনো অংশ রোমাঞ্চ হয় মত ধরলে, ১২. দেহের যেকোনো অংশে চাপড়ালে, ১৩. অসদ্ধর্ম সেবন ইচ্ছা করলে ১৪. সেই ইচ্ছায় চেষ্টা করলে এবং ১৫. সেই চেষ্টায় কায়সংস্পর্শাদি করে তা জ্ঞাত হলে, ভিক্ষুর ‘দুক্কট’ আপত্তি হয়।</p>
<p>দুজন স্ত্রীকে দুজন স্ত্রী ধারণায় আসক্তচিত্তে দুজন স্ত্রী বস্ত্রালংকারাদি ভিক্ষুর বস্ত্রাবরণের সঙ্গে ১. ঘর্ষণ করলে ২. এদিক-ওদিক… জ্ঞাত হলে, ভিক্ষুর একত্রে দুটি ‘দুক্কট’ আপত্তি হয়।</p>
<p>স্ত্রী ও নপুংসক উভয়কে স্ত্রী ধারণায় আসক্তচিত্তে স্ত্রী ও নপুংসক উভয়ের বস্ত্রালংকারাদি ভিক্ষুর বস্ত্রাবরণের সঙ্গে ১. ঘর্ষণ করলে ২. এদিক-ওদিক… জ্ঞাত হলে, ভিক্ষুর একত্রে দুটি ‘দুক্কট’ আপত্তি হয়।</p>
<p>স্ত্রীকে স্ত্রী ধারণায় আসক্তচিত্তে স্ত্রী নিজের দেহ ভিক্ষুর পরিত্যক্ত কোনো বস্তু দ্বারা ১. ঘর্ষণ করলে ২. অসদ্ধর্ম সেবনের ইচ্ছা করলে ৩. সেই ইচ্ছায় চেষ্টা করলে এবং ৪. সেই চেষ্টায় কায়স্পর্শাদি করে তা জ্ঞাত হলে, ভিক্ষুর ‘দুক্কট’ আপত্তি হয়।</p>
<p>দুজন স্ত্রীকে দুজন স্ত্রী ধারণায় আসক্তচিত্তে দুজন স্ত্রী নিজেদের কায় ভিক্ষুর পরিত্যক্ত কোনো বস্তু ১. ঘর্ষণ করলে ২. অসদ্ধর্ম সেবনের ইচ্ছা করলে ৩. সেই ইচ্ছায় চেষ্টা করলে এবং ৪. সেই চেষ্টায় কায়স্পর্শাদি করে তা জ্ঞাত হলে, ভিক্ষুর একত্রে দুটি ‘দুক্কট’ আপত্তি হয়।</p>
<p>স্ত্রী ও নপুংসক উভয়কে স্ত্রী ধারণায় আসক্তচিত্তে স্ত্রী ও নপুংসক নিজেদের কায় ভিক্ষুর পরিত্যক্ত কোনো বস্তু দ্বারা ১. ঘর্ষণ করলে ২. অসদ্ধর্ম সেবনের ইচ্ছা করলে ৩. সেই ইচ্ছায় চেষ্টা করলে এবং ৪. সেই চেষ্টায় কায়স্পর্শাদি করে তা জ্ঞাত হলে, একত্রে দুটি ‘দুক্কট’ আপত্তি হয়।</p>
<p>স্ত্রীকে স্ত্রী ধারণায় আসক্তচিত্তে স্ত্রী নিজের বস্ত্রালংকারাদি ভিক্ষুর পরিত্যক্ত কোনো বস্তু দ্বারা ১. ঘর্ষণ করলে ২. অসদ্ধর্ম সেবনের ইচ্ছা করলে ৩. সেই ইচ্ছায় চেষ্টা করলে এবং ৪. সেই চেষ্টায় কায়স্পর্শাদি করে তা জ্ঞাত হলে, ভিক্ষুর ‘দুক্কট’ আপত্তি হয়।</p>
<p>দুজন স্ত্রীকে দুজন স্ত্রী ধারণায় আসক্তচিত্তে দুজন স্ত্রী নিজেদের বস্ত্রালংকারাদি ভিক্ষুর পরিত্যক্ত কোনো বস্তু দ্বারা ১. ঘর্ষণ করলে ২. অসদ্ধর্ম সেবনের ইচ্ছা করলে ৩. সেই ইচ্ছায় চেষ্টা করলে এবং ৪. সেই চেষ্টায় কায়স্পর্শাদি করে তা জ্ঞাত হলে, একত্রে দুটি ‘দুক্কট’ আপত্তি হয়।</p>
<p>স্ত্রী ও নপুংসক উভয়কে স্ত্রী ধারণায় আসক্তচিত্তে স্ত্রী ও নপুংসক উভয়ের বস্ত্রালংকারাদি ভিক্ষুর পরিত্যক্ত কোনো বস্তু দ্বারা ১. ঘর্ষণ করলে ২. অসদ্ধর্ম সেবনের ইচ্ছা করলে ৩. সেই ইচ্ছায় চেষ্টা করলে এবং ৪. সেই চেষ্টায় কায়স্পর্শাদি করে তা জ্ঞাত হলে, ভিক্ষুর দুটি ‘দুক্কট’ আপত্তি হয়।</p>
<p>স্ত্রীকে স্ত্রী ধারণায় আসক্তচিত্তে স্ত্রী নিজের পরিত্যক্ত কোনো বস্তু ভিক্ষুর পরিত্যক্ত কোনো বস্তু দ্বারা ১. ঘর্ষণ করলে ২. অসদ্ধর্ম সেবনের ইচ্ছা করলে ৩. সেই ইচ্ছায় চেষ্টা করে কায়সংস্পর্শাদি না হলেও তা বুঝতে পারলে, ভিক্ষুর ‘দুক্কট’ আপত্তি হয়।</p>
<p>দুজন স্ত্রীকে দুজন স্ত্রী ধারণায় আসক্তচিত্তে দুজন স্ত্রী নিজেদের পরিত্যক্ত কোনো বস্তু ভিক্ষুর পরিত্যক্ত কোনো বস্তু দ্বারা ১. ঘর্ষণ করলে ২. অসদ্ধর্ম সেবনের ইচ্ছা করলে ৩. সেই ইচ্ছায় চেষ্টা করে কায়সংস্পর্শাদি না হলেও, তা বুঝতে পারলে, একত্রে দুটি ‘দুক্কট’ আপত্তি হয়।</p>
<p>স্ত্রী ও নপুংসক উভয়কে স্ত্রী ধারণায় আসক্তচিত্তে স্ত্রী ও নপুংসক উভয়ের পরিত্যক্ত কোনো বস্তু ভিক্ষুর কোনো বস্তু দ্বারা ১. ঘর্ষণ করলে ২. অসদ্ধর্ম সেবনের ইচ্ছা করলে ৩. সেই ইচ্ছায় চেষ্টা করে কায়সংস্পর্শাদি না হলেও তা বুঝতে পারলে, ভিক্ষুর একত্রে দুটি ‘দুক্কট’ আপত্তি হয়।</p>
<p><a class='msdiv' id='msdiv279'></a>অসদ্ধর্ম সেবনাভিপ্রায়ে কায়ের দ্বারা চেষ্টা করলে এবং সেই চেষ্টায় কায়স্পর্শাদি করে তা হয়েছে বলে জ্ঞাত হলে, ‘সংঘাদিশেষ’ আপত্তি হয়।</p>
<p>অসর্দ্ধম সেবন ইচ্ছায় কায়ের দ্বারা চেষ্টা করলে এবং সেই চেষ্টায় কায় স্পর্শাদি না হলে ‘স্পর্শাদি হয় নাই’ এটা জ্ঞাত হলে, ভিক্ষুর ‘দুক্কট আপত্তি।</p>
<p>অসদ্ধর্ম সেবনাভিপ্রায় থাকা সত্ত্বেও যদি কায় দ্বারা চেষ্টা না করে এবং কোনো কারণে স্পর্শাদি হলে ‘স্পর্শ হয়েছে’ বলে তা জ্ঞাত হলে, অনাপত্তি।</p>
<p>পাপধর্ম সেবন ইচ্ছা থাকা সত্ত্বেও যদি কায় দ্বারা চেষ্টা না করে এবং কায়স্পর্শাদি না হলে ‘স্পর্শাদি হয় নাই’ তা জ্ঞাত হলে, অনাপত্তি।</p>
<p>অসদ্ধর্ম সেবন ইচ্ছা না থাকলে, যদি কায় দ্বারা চেষ্টা করে এবং সেই চেষ্টায় কায়স্পর্শাদি হলে ‘হয়েছে বলে’ তা জ্ঞাত হলে, অনাপত্তি।</p>
<p>অসদ্ধর্ম সেবনাভিপ্রায় না থাকলে, যদি কায় দ্বারা চেষ্টা করেও স্পর্শাদি না হলে ‘স্পর্শ হয় নাই’ এরূপ জানলে, অনাপত্তি।</p>
<p>অসদ্ধর্ম সেবনাভিপ্রায় না থাকলে, যদি কায় দ্বারা চেষ্টা না করে এবং কোনো কারণে স্পর্শাদি হলে, তা জ্ঞাত হলেও অনাপত্তি।</p>
<p>অসদ্ধর্ম সেবনাভিপ্রায় না থাকলে, যদি কায় দ্বারা চেষ্টা না করলে এবং কায়স্পর্শাদি না হলে ‘হয় নাই’ বলে তা জ্ঞাত হলে, অনাপত্তি।</p>
<p><a class='msdiv' id='msdiv280'></a>অনাপত্তি : অনিচ্ছায় করলে স্মৃতিহীন, উন্মাদ অবস্থায় করলে অজান্তে করলে বিক্ষিপ্তচিত্তে করলে দুঃখ প্রাপ্তাবস্থায় করলে এবং আদিকর্মিক হলে।</p>
<h3>বিনীত বত্থু, উদান গাথা</h3>
<p>মাতা, কন্যা, ভগিনী, যক্ষী আর নপুংসকে,</p>
<p>সুপ্ত, মৃত, তির্যগ্‌প্রাণী, কাষ্ঠের পুতুলে।</p>
<p>উৎপীড়ন, অতিক্রমণ, পথ, বৃক্ষ, নৌকা, রজ্জুতে,</p>
<p>দন্ড, পাত্র অনাবৃতে, বন্দনায়, চেষ্টা করেও অস্পর্শতে।</p>
<h3>বিনীত বত্থু</h3>
<p><a class='msdiv' id='msdiv281'></a>সে সময়ে জনৈক ভিক্ষু মাতার স্নেহাপ্লুতের কারণে সংস্পর্শিত হলো। তখন সেই ভিক্ষুর মনে এরূপ সন্দেহ উদয় হলো : “আমি কি ভগবান কর্তৃক প্রজ্ঞাপ্ত শিক্ষাপদের মধ্যে ‘সংঘাদিশেষ’ অপরাধী হয়েছি?” ভগবানকে এ বিষয়ে জ্ঞাত করলে ভগবান সেই ভিক্ষুকে বললেন, “হে ভিক্ষু, তোমার ‘দুক্কট’ আপত্তি হয়েছে; ‘সংঘাদিশেষ’ আপত্তি নয়।”</p>
<p>সে সময়ে অন্যতর ভিক্ষু কন্যার প্রতি স্নেহাপ্লুতের কারণে স্পর্শিত হলো… ভগিনীর স্নেহাপ্লুতার কারণে র্স্পশিত হলো। তখন সেই ভিক্ষুর মনে এরূপ সংশয় উদয় হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘সংঘাদিশেষ’ আপত্তিগ্রস্ত হয়েছি?” ভগবানকে এ বিষয়ে জ্ঞাত করলে ভগবান সেই ভিক্ষুকে বললেন, “হে ভিক্ষু, তোমার ‘দুক্কট’ আপত্তি হয়েছে; ‘সংঘাদিশেষ’ আপত্তি নয়।”</p>
<p>সে সময়ে জনৈক ভিক্ষু পূর্বের স্ত্রীর সঙ্গে দেহসংস্পর্শে রত হলো। এতে তার মনে এরূপ সংশয় উদয় হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘সংঘাদিশেষ’ আপত্তিগ্রস্ত হয়েছি?” ভগবানকে এ বিষয়ে প্রকাশ করলে ভগবান সেই ভিক্ষুকে বললেন, “হে ভিক্ষু, তুমি ‘সংঘাদিশেষ’ আপত্তিগ্রস্ত হয়েছ।”</p>
<p>সে সময়ে জনৈক ভিক্ষু যক্ষিণীর সঙ্গে… নপুংসকের সঙ্গে দেহসংস্পর্শে রত হলো। এতে তার (সেই ভিক্ষুর) মনে এরূপ সংশয় উদয় হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘সংঘাদিশেষ’ আপত্তিগ্রস্ত হয়েছি?” ভগবানকে এ ব্যাপারে জানালে, ভগবান বললেন, ‘হে ভিক্ষু, তুমি ‘থুল্লচ্চয়’ আপত্তিগ্রস্ত হয়েছ।”</p>
<p>সে সময়ে অন্যতর ভিক্ষু ঘুমন্ত স্ত্রীর সঙ্গে কায়স্পর্শে রত হলো। এতে তার মনে এরূপ সংশয় উদয় হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘সংঘাদিশেষ’ আপত্তিগ্রস্ত হয়েছি?” ভগবানকে এ বিষয়ে জ্ঞাত করলে ভগবান সেই ভিক্ষুকে বললেন, “হে ভিক্ষু, তুমি ‘সংঘাদিশেষ’ আপত্তিগ্রস্ত হয়েছ।”</p>
<p>সে সময়ে জনৈক ভিক্ষু মৃত স্ত্রীর সঙ্গে দেহসংস্পর্শে রত হলো। এতে তার মনে এরূপ সংশয় উদয় হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘সংঘাদিশেষ’ আপত্তিগ্রস্ত হয়েছি?” ভগবানকে এ বিষয়ে জানালে, ভগবান সেই ভিক্ষুকে বললেন, “হে ভিক্ষু, তুমি ‘থুল্লচ্চয়’ আপত্তিগ্রস্ত হয়েছ; ‘সংঘাদিশেষ’ আপত্তি নয়।”</p>
<p>সে সময়ে জনৈক ভিক্ষুর ইতরজাতীয় স্ত্রীর সঙ্গে… কাষ্ঠনির্মিত পুতুলের সঙ্গে কায়সংস্পর্শে রত হলো। এ কারণে তার মনে এরূপ সংশয় উদয় হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘সংঘাদিশেষ’ আপত্তিগ্রস্ত হয়েছি?” ভগবানকে এ বিষয়ে জানালে, ভগবান সেই ভিক্ষুকে বললেন, “হে ভিক্ষু, তুমি ‘দুক্কট’ আপত্তিগ্রস্ত হয়েছ; ‘সংঘাদিশেষ’ আপত্তি নয়।”</p>
<p><a class='msdiv' id='msdiv282'></a>সে সময়ে সল্পসংখ্যক স্ত্রীলোক পরস্পর বাহু ধরাধরি করে পরিবৃত হয়ে জনৈক ভিক্ষুকে আনছিল। এতে সেই ভিক্ষুর মনে এরূপ সংশয় উদয় হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘সংঘাদিশেষ’ আপত্তিগ্রস্ত হয়েছি?” ভগবানকে এ ব্যাপারে জ্ঞাত করলে ভগবান সেই ভিক্ষুকে বললেন, “হে ভিক্ষু, তোমার অনাপত্তি।”</p>
<p>সে সময়ে অন্যতর ভিক্ষু আসক্তচিত্তে গমনরতা স্ত্রীলোককে আন্দোলিত করেছিল। এ হেতু সেই ভিক্ষুর মনে এরূপ সংশয় উদয় হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘সংঘাদিশেষ’ আপত্তিগ্রস্ত হয়েছি?” ভগবানকে এ ব্যপারে জানালে, ভগবান বললেন, “হে ভিক্ষু, তোমার ‘দুক্কট’ আপত্তি হয়েছে; ‘সংঘাদিশেষ’ আপত্তি নয়।”</p>
<p>সে সময়ে জনৈক ভিক্ষু জনৈকা স্ত্রীকে পথের সম্মুখে দেখে আসক্তচিত্তে নিজের স্কন্ধ (কাঁধ) দ্বারা ধাক্কা দিয়েছিল। এতে তার মনে এরূপ সংশয় উদয় হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘সংঘাদিশেষ’ আপত্তিগ্রস্ত হয়েছি?” ভগবানকে এটি জানালে, ভগবান সেই ভিক্ষুকে বললেন, “হে ভিক্ষু, তুমি ‘সংঘাদিশেষ’ আপত্তিগ্রস্ত হয়েছ।”</p>
<p>সে সময়ে অন্যতর ভিক্ষু আসক্তচিত্তে বৃক্ষে আরোহণরতা স্ত্রীলোকের দেহ সঞ্চালন করেছিল। এতে তার মনে এরূপ সংশয় উদয় হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘সংঘাদিশেষ’ আপত্তিগ্রস্ত হয়েছি?” ভগবানকে এটি জ্ঞাত করলে ভগবান তাকে বললেন, “হে ভিক্ষু, তোমার ‘দুক্কট’ আপত্তি হয়েছে; ‘সংঘাদিশেষ’ আপত্তি নয়।”</p>
<p>সে সময়ে জনৈক ভিক্ষু আসক্তচিত্তে নৌকায় আরোহণরতা স্ত্রীর দেহ-সঞ্চালন করেছিল। এতে সেই ভিক্ষুর মনে এরূপ সংশয় উদয় হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘সংঘাদিশেষ’ আপত্তিগ্রস্ত হয়েছি?” ভগবানকে এ বিষয়ে প্রকাশ করলে ভগবান সেই ভিক্ষুকে বললেন, “হে ভিক্ষু, তোমার ‘দুক্কট’ আপত্তি হয়েছে; ‘সংঘাদিশেষ’ আপত্তি নয়।”</p>
<p>সে সময়ে অন্যতর ভিক্ষু আসক্তচিত্তে স্ত্রী কর্তৃক গৃহীত দড়ি… গৃহীত দণ্ড আলোড়ন করেছিল। এ হেতু তার মনে এরূপ সংশয় উদয় হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘সংঘাদিশেষ’ আপত্তিগ্রস্ত হয়েছি?” ভগবানকে এটি জ্ঞাত করলে ভগবান সেই ভিক্ষুকে বললেন, “হে ভিক্ষু, তোমার ‘থুল্লচ্চয়’ আপত্তি হয়েছে; ‘সংঘাদিশেষ’ আপত্তি নয়।”</p>
<p>সে সময়ে জনৈক ভিক্ষু আসক্তচিত্তে জনৈকা স্ত্রীকে পাত্র নিক্ষেপ করেছিল। এতে তার মনে এরূপ সংশয় উদয় হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘সংঘাদিশেষ’ আপত্তিগ্রস্ত হয়েছি?” ভগবানকে এটি জ্ঞাত করলে ভগবান সেই ভিক্ষুকে বললেন, “হে ভিক্ষু, তুমি ‘থুল্লচ্চয়’ আপত্তি হয়েছ; ‘সংঘাদিশেষ’ আপত্তি নয়।”</p>
<p>সে সময়ে অন্যতর ভিক্ষু আসক্তচিত্তে বন্দনারতা স্ত্রীলোকের পাদ ধরে ঊর্ধ্বে উঠায়েছিল। এ কারণে তার মনে এরূপ সংশয় উদয় হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘সংঘাদিশেষ’ আপত্তিগ্রস্ত হয়েছি?” ভগবানকে এটি জ্ঞাত করলে ভগবান বললেন, “হে ভিক্ষু, তুমি ‘সংঘাদিশেষ’ আপত্তিগ্রস্ত হয়েছ।”</p>
<p>সে সময়ে জনৈক ভিক্ষু ‘এই স্ত্রীলোককে ধরব’ এরূপ মনস্থির করে ধরার জন্য চেষ্টা করেও ধরতে পারলেন না। এতে তার মনে এরূপ সংশয় উদয় হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘সংঘাদিশেষ’ আপত্তিগ্রস্ত হয়েছি?” ভগবানকে এটি জানালে, ভগবান সেই ভিক্ষুকে বললেন, “হে ভিক্ষু, তোমার ‘দুক্কট’ আপত্তি হয়েছে; ‘সংঘাদিশেষ’ আপত্তি নয়।”</p>
<p class='endsutta'>কায়সংসর্গ সম্বন্ধীয় শিক্ষাপদ সমাপ্ত</p>
<footer>
<p>Translated by <span class='author'>ভদন্ত বুদ্ধবংশ ভিক্ষু</span> (Buddhabangsha Bhikkhu).</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
