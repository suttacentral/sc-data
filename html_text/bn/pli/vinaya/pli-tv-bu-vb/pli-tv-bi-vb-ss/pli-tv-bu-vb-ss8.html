<!DOCTYPE html>
<html>
<head>
<meta charset='UTF-8'>
<meta name='author' content='ভদন্ত বুদ্ধবংশ ভিক্ষু'>
<title></title>
</head>
<body>
<article id='pli-tv-bu-vb-ss8' lang='bn'>
<header>
<ul>
<li class='division'>বিনয়পিটকে</li>
<li>সংঘাদিশেষ অধ্যায়</li>
</ul>
<h1>৮. প্রদুষ্ট মনে দোষারোপ বিষয়ক শিক্ষাপদ</h1>
</header>
<h2>স্থান : রাজগৃহ</h2>
<p><a class='msdiv' id='msdiv380'></a>সে সময়ে ভগবান বুদ্ধ রাজগৃহে বেণুবনস্থ কলন্দক নিবাপে অবস্থান করছিলেন। ঐ সময়ে আয়ুষ্মান মল্লপুত্র দব্ব জন্ম হতে সপ্ত বৎসর বয়সে অর্হত্ত্বফল সাক্ষাৎ করেছিলেন। শ্রাবকদের দ্বারা যা প্রাপ্তব্য তা তিনি লাভ করেছিলেন। তার আর নতুন করে কোনো প্রকারের করণীয় কর্তব্য অথবা কার্য সম্পাদন করার কিছুই প্রয়োজন ছিল না। সকল প্রকার করণীয় কর্তব্য সমাপ্ত হয়েছিল। অতঃপর আয়ুষ্মান মল্লপুত্র দব্ব নীরব, নির্জন ও বিবেক স্থানে ধ্যানাবিষ্ট থাকার সময়ে তাঁর চিত্তে এরূপ পরিবিতর্ক উৎপন্ন হলো : “আমি জন্ম হতে সপ্ত বৎসর বয়সে অর্হত্ত্বফল সাক্ষাৎ করেছি। শ্রাবকদের পক্ষে যা প্রাপ্তব্য তা আমি প্রাপ্ত হয়েছি। আমার আর নতুন করে কোনো প্রকারের করণীয় কর্তব্য কিংবা কার্য সম্পাদন করার প্রয়োজন নাই; আমার সকল প্রকার করণীয় কর্তব্য সমাপ্ত হয়েছে। সুতরাং আমি মাননীয় ভিক্ষুসংঘের কোন সেবা করব?” তখন আবার আয়ুষ্মান মল্লপুত্র দব্বের মনে এই চিন্তা উদয় হলো : “তাহলে আমি ভিক্ষুসংঘের শয্যাসন প্রস্তুত এবং আহারাদির ব্যবস্থা করব।”</p>
<p>অতঃপর আয়ুষ্মান মল্লপুত্র দব্ব সায়াহ্ন সময়ে ধ্যানাসন হতে উঠে যেখানে ভগবান সেখানে উপস্থিত হলেন। উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট আয়ুষ্মান মল্লপুত্র দব্ব ভগবানকে এরূপ বললেন, “ভন্তে, আমি নীরব, নির্জন ও বিবেকস্থানে ধ্যানাবিষ্ট থাকার সময়ে আমার মনে এরূপ চিন্তা উদয় হয়েছে : আমি জন্ম হতে সপ্ত বৎসর বয়সে অর্হত্ত্বফল লাভ করেছি। ভগবানের শ্রাবকদের দ্বারা যা প্রাপ্তব্য তা আমি প্রাপ্ত হয়েছি। আমার আর নতুন করে কোনো করণীয় কর্তব্য কিংবা কার্য সম্পাদন করার দরকার নেই; আমার সকল প্রকার করণীয় কর্তব্য সমাপ্ত হয়েছে। সুতরাং আমি মাননীয় ভিক্ষুসংঘের কোন সেবা করব? ভন্তে, তখন আবার আমার মনে এই চিন্তা উদয় হলো : ‘আমি মাননীয় ভিক্ষুসংঘের শয্যাসন প্রস্তুত এবং আহারাদি সুব্যবস্থার দায়িত্ব পালন করব।”</p>
<p>“ভন্তে, আমি মাননীয় ভিক্ষুসংঘের শয্যাসন প্রস্তুত এবং আহারাদি সুব্যবস্থার দায়িত্ব পালন করতে ইচ্ছা করছি।”</p>
<p>“সাধু, সাধু, দব্ব, তাহলে তুমি ভিক্ষুসংঘের শয্যাসন প্রস্তুত এবং আহারাদি সুব্যবস্থার দায়িত্ব পালন করতে পার।” “হ্যাঁ ভন্তে” বলে আয়ুষ্মান মল্লপুত্র দব্ব ভগবানকে প্রত্যুত্তর জানালেন। তখন ভগবান এই নিদানে, এই কারণে ধর্মকথা উত্থাপন করে ভিক্ষুসংঘকে আহ্বান করলেন, “হে ভিক্ষুগণ, ভিক্ষুসংঘ আয়ুষ্মান মল্লপুত্র দব্বকে শয্যাসনের নিয়ামক (ব্যবস্থাপক) এবং আহারাদি সুব্যবস্থার দায়িত্ব পালনের জন্য নির্বাচিত করুক। হে ভিক্ষুগণ, এরূপে নির্বাচন করতে হবে : প্রথমে মল্লপুত্র দব্ব ভিক্ষুর অভিমত নিয়ে দক্ষ ও সমর্থ ভিক্ষু কর্তৃক সংঘকে এভাবে প্রস্তাব জ্ঞাপন করাবে :</p>
<p><a class='msdiv' id='msdiv381'></a>প্রজ্ঞপ্তি : মাননীয় সংঘ, আমার প্রস্তাব শ্রবণ করুন। যদি সংঘের নিকট যোগ্য বিবেচিত হয়, তবে সংঘ আয়ুষ্মান মল্লপুত্র দব্বকে শয্যাসনের ব্যবস্থাপক এবং আহারাদি সুব্যবস্থার দায়িত্ব পালনের জন্য নির্বাচিত করতে পারেন। এটিই প্রজ্ঞপ্তি।</p>
<p>অনুশ্রবণ : মাননীয় সংঘ, আমার প্রস্তাব শ্রবণ করুন। ভিক্ষুসংঘ আয়ুষ্মান মল্লপুত্র দব্বকে শয্যাসন ব্যবস্থাপক এবং ভোজনের সুব্যবস্থার দায়িত্ব পালনের নিমিত্তে নির্বাচন করছেন। আয়ুষ্মান মল্লপুত্র দব্বকে শয্যাসন ব্যবস্থাপক এবং আহারাদি সুব্যবস্থার নিয়ামক নির্বাচন করা যেই আয়ুষ্মানের নিকট যোগ্য বলে মনে হয়, তিনি মৌন থাকবেন এবং যেই আয়ুষ্মানের নিকট যোগ্য বলে মনে হবেন না, তিনি নিজ অভিমত ভাষায় ব্যক্ত করবেন।</p>
<p>ধারণা : মাননীয় সংঘ আয়ুষ্মান মল্লপুত্র দব্বকে শয্যাসন ব্যবস্থাপক এবং আহারাদি সুব্যবস্থার নিয়ামক নির্বাচন করলেন। সংঘ যোগ্য বলে বিবেচনা করে মৌন রয়েছেন, আমি এরূপ ধারণা করছি।</p>
<p><a class='msdiv' id='msdiv382'></a>অনন্তর আয়ুষ্মান মল্লপুত্র দব্ব নির্বাচিত হয়ে সমভাবাপন্ন একই শ্রেণিভুক্ত ভিক্ষুদের জন্যে পৃথকভাবে শয্যাসন নির্দিষ্ট করলেন, ১. যেই সকল ভিক্ষু সূত্রান্তিক (সূত্রপিটকে অভিজ্ঞ) তাঁরা পরস্পরের মধে সূত্রাদি আলোচনা করবেন, এটি ভেবে তাঁদের নিমিত্তে পৃথক শয্যাসন নির্দিষ্ট করলেন। ২. যে সকল ভিক্ষু বিনয়ধর তাঁরা পরস্পরের মধ্যে বিনয়ের প্রতিবিধান করবেন, এই ভেবে তাঁদের জন্যে পৃথক শয্যাসন নির্দিষ্ট করলেন। ৩. যাঁরা ধর্মকথিক তাঁরা পরস্পর ধর্মালোচনা করবেন, এটি ভেবে তাঁদের জন্যে পৃথক শয্যাসন নির্দিষ্ট করলেন। ৪. যে সকল ভিক্ষু ধ্যানপরায়ণ তাঁরা পরস্পরের অন্তরায় ঘটাবেন না, এটি ভেবে তাঁদের জন্যে পৃথক শয্যাসন নির্দিষ্ট করলেন। ৫. যে সকল ভিক্ষু তুচ্ছালাপ করে থাকে এবং শরীরচর্যায় নিরত থাকে সেই আয়ুষ্মানগণ মহানন্দেও অবস্থান করতে পারেন, এই ভেবে তাদের জন্যে পৃথক শয্যাসন নির্দিষ্ট করলেন। ৬. আর যারা বিকালে আগমন করেন, তাঁদের জন্যেও তেজকৃৎস্ন চতুর্থ ধ্যান বর্ধিত করে সেই আলোকে শয্যাসন নির্দিষ্ট করলেন। অধিকন্তু সেই ভিক্ষুগণ “আমরা আয়ুষ্মান মল্লপুত্র দব্বের ঋদ্ধি প্রাতিহার্য দর্শন করব” এরূপ ভেবে ইচ্ছাপূর্বক বিকালে আগমন করেন। সেই ভিক্ষুগণ, আয়ুষ্মান মল্লপুত্র দব্বের সমীপে উপস্থিত হয়ে এটি বললেন, “আবুসো দব্ব, আমাদের জন্যে শয্যাসন নির্দিষ্ট করুন।” আয়ুষ্মান দব্ব তাঁদেরকে এরূপ জিজ্ঞেস করলেন, “আয়ুষ্মানগণ, আপনারা কোথায় ইচ্ছা করেন? আমি আপনাদের জন্য কোথায় শয্যাসন নির্দিষ্ট করব?” তখন সেই ভিক্ষুগণ ইচ্ছাপূর্বক দূরে নির্দেশ করলেন। “আবুসো দব্ব, আমাদের নিমিত্তে গিজ্ঝাকূট (গৃধকূট) পর্বতে শয্যাসন নির্দিষ্ট করুন। আমাদের জন্যে চোরপ্রপাতে শয্যাসন নির্দিষ্ট করুন। আমাদের জন্যে ঋষিগিলির পাশে কালশিলায় শয্যাসন নির্দিষ্ট করুন। আমাদের জন্যে বেভার পর্বতস্থ সপ্তপর্ণীগুহায় শয্যাসন নির্দিষ্ট করুন। আমাদের জন্যে শীতবনে সর্পশৌণ্ডিক পর্বতে শয্যাসন নির্দিষ্ট করুন। আমাদের জন্যে গৌতম কন্দরায় শয্যাসন নির্দিষ্ট করুন। আমাদের জন্যে তিন্দুক কন্দরায় শয্যাসন নির্দিষ্ট করুন। আমাদের নিমিত্তে তপোদাকন্দরায় শয্যাসন নির্দিষ্ট করুন। আমাদের নিমিত্তে তপোদারামে শয্যাসন নির্দিষ্ট করুন। আমাদের জন্যে জীবকের আম্রবনে শয্যাসন নির্দিষ্ট করুন। আমাদের জন্যে মদ্রকুক্ষি মৃগদায়ে শয্যাসন নির্দিষ্ট করুন।” অতঃপর আয়ুষ্মান মল্লপুত্র দব্ব চতুর্থ ধ্যান বলে প্রজ্জ্বলিত অগ্নির আলোকে সেই ভিক্ষুদের আগে আগে গমন করলেন। সেই ভিক্ষুগণও সেই আলোর সাহায্যে আয়ুষ্মান মল্লপুত্র দব্বের পিছনে পিছনে গমন করলেন। আয়ুষ্মান মল্লপুত্র দব্ব তাঁদের জন্যে এরূপে শয্যাসন নির্দিষ্ট করলেন, ‘এটি মঞ্চ, এটি চৌকি, এটি আসন, এটি গদি, এটি মাদুর, এটি বালিশ, এখানে পায়খানা, এখানে প্রস্রাবখানা, এই স্থানে পানীয় ও পরিভোগ্য জল, এখানে ব্যবহারযোগ্য জল, এটি যষ্ঠি, এটি সংঘের বিনয়বিধি, এই সময়ে প্রবেশ করতে হবে, এই সময়ে নিষ্ক্রমণ করতে হবে।” আয়ুষ্মান মল্লপুত্র দব্ব এরূপে সেই ভিক্ষুদের জন্যে শয্যাসন প্রস্তুত করে পুনরায় বেণুবনে প্রত্যাগমন করলেন।</p>
<p><a class='msdiv' id='msdiv383'></a>সে সময়ে নবদীৰিত মেত্তিয় ও ভূম্মজক নামক ভিক্ষুদ্বয় নবাগত ও অল্প পুণ্যসম্পন্ন ছিলেন। সংঘের যে সমস্ত নিকৃষ্ট শয্যাসন (বাসস্থান) সেগুলো তাদের ভাগ্যে মিলত এবং নিকৃষ্ট আহারসমূহ তাদের ভাগে পড়ত। ঐ সময়ে রাজগৃহের জনসাধারণ স্থবির ভিক্ষুদেরকে সদ্য প্রস্তুতকৃত ঘৃত, তৈল ইত্যাদি উপাদেয় সুখাদ্য এবং নানাবিধ দানীয় সম্ভারে সুসজ্জিত করে দান করতেন কিন্তু সেই জনগণ মেত্তিয় ও ভূম্মজক নামক ভিক্ষুদ্বয়কে শুধু মাত্র নিকৃষ্ট চাউলের ভাত এবং কাঁজি দান করলেন। তারা ভিক্ষান্ন সংগ্রহান্তে প্রত্যাবর্তন করে অপরাহ্নে স্থবির ভিক্ষুদেরকে এরূপ জিজ্ঞাসা করতেন, “আবুসোগণ, আপনাদের আহার স্থানে কিরূপ খাদ্য ছিল?” তখন একাংশ স্থবির এরূপ উত্তর দিতেন, “আবুসোগণ, আমাদের আহার স্থানে ঘৃত, তৈল ইত্যাদি উপাদেয় সুস্বাদু আহার এবং নানাবিধ দানীয় সামগ্রী ছিল।” মেত্তিয় ও ভূম্মজক ভিক্ষুদ্বয় এরূপ শুনে বলতেন, “আবুসোগণ, আমাদের ভোজন স্থানে কেবল নিকৃষ্ট চালের ভাত ও কাঁজি ব্যতীত সেরূপ কিছুই ছিল না।”</p>
<p>সে সময়ে কল্যাণভত্তিক নামক গৃহপতি প্রতিদিন ভিক্ষুসংঘকে চারি প্রকারের উপাদেয় আহার প্রদান করতেন। তিনি আহারের সময় “ভন্তে, ভাতের প্রয়োজন আছে কি? সূপের প্রয়োজন আছে কি? তৈলের প্রয়োজন আছে কি? অন্যকোনো দ্রব্যের প্রয়োজন আছে কি?” ইত্যাদি জিজ্ঞেস করে পরম প্রীতি ও আনন্দের সঙ্গে স্ত্রী-পুত্রসহ সহস্তে ভিক্ষুসংঘকে পরিবেশন করতেন। সে সময়ে কল্যাণভত্তিক গৃহপতির গৃহে মেত্তিয় ও ভূম্মজক ভিক্ষুদ্বয়ের আহারের পালা পড়েছিল। অতঃপর কল্যাণভত্তিক গৃহপতি কোনো এক করণীয় উদ্দেশ্যে বিহারে গমন করলেন। যেখানে আয়ুষ্মান মল্লপুত্র দব্ব সেখানে উপস্থিত হয়ে তাঁকে অভিবাদন জ্ঞাপন করে একপাশে উপবেশন করলেন। একপাশে উপবিষ্ট কল্যাণভত্তিক গৃহপতিকে আয়ুষ্মান মল্লপুত্র দব্ব ধর্মোপদেশ দ্বারা সন্দর্শিত, সন্দীপ্ত, সমুত্তেজিত এবং সম্প্রহৃষ্ট করলেন। তখন কল্যাণভত্তিক গৃহপতি আয়ুষ্মান মল্লপুত্র দব্বের অমৃতোপম ধর্মদেশনায় সন্দর্শিত, সন্দীপ্ত, সমুত্তেজিত এবং সম্প্রহৃষ্ট হয়ে আয়ুষ্মান দব্বকে এরূপ জিজ্ঞেস করলেন, “প্রভু, আগামীকাল আমার আবাসে কোনো কোনো ভিক্ষুর ভোজনের পালা নির্ধারিত হয়েছে?” “হে গৃহপতি, আগামীকাল আপনার আবাসে মেত্তিয় ও ভূম্মজক ভিক্ষুদ্বয়ের ভোজনের পালা নির্ধারিত হয়েছে।” তখন কল্যাণভত্তিক গৃহপতি এটি শুনে অসন্তুষ্ট হয়ে এরূপ প্রকাশ করলেন, “কেন পাপিষ্ঠ ভিক্ষুগণ আমার গৃহে ভোজন করবে?” এ বলে গৃহে গিয়ে দাসীকে এরূপ নির্দেশ করলেন, “ওহে দাসী, আগামীকাল আমার গৃহে অন্নভোজীগণ আগমন করবে। সুতরাং তাদেরকে বারান্দায় আসন দিয়ে শুধু কাঁজি আর নিকৃষ্ট চালের খুদভাত পরিবেশন করবে।” “হ্যাঁ আর্য” বলে সেই দাসী কল্যাণভত্তিক গৃহপতিকে প্রত্যুত্তর দিল।</p>
<p>অতঃপর মেত্তিয় ও ভূম্মজক ভিক্ষুদ্বয় কল্যাণভত্তিক গৃহপতির ঘরে আগামীকালের জন্যে আমরা ভোজনের নিমিত্তে নির্দিষ্ট হয়েছি। আমরা কল্যাণভত্তিক গৃহপতির গৃহে উপস্থিত হলে, নিশ্চয় তিনি স্ত্রী-পুত্রসহ উপস্থিত হয়ে “ভন্তে, ভাতের প্রয়োজন আছে কি? সূপের প্রয়োজন আছে কি? তৈলের প্রয়োজন আছে কি? ঘৃতের প্রয়োজন আছে কি? কিংবা অন্যকোনো দ্রব্যের প্রয়োজন আছে কি? ইত্যাদি বলে জিজ্ঞেস করে অতিশয় প্রীতি ও আনন্দের সঙ্গে স্বহস্তে আমাদেরকে পরিবেশন করবেন।” তারা এরূপ ভেবে আনন্দে ও সৌমনস্যের কারণে রাত্রিতে উভয়ের ইচ্ছানুরূপ ঘুম হলো না।</p>
<p>অতঃপর রাত্রি শেষে মেত্তিয় ও ভূম্মজক ভিক্ষুদ্বয় পূর্বাহ্ণ সময়ে বহির্গমনোপযোগী চীবর পরিধান করে পাত্র-চীবর নিয়ে যেখানে কল্যাণভত্তিক গৃহপতির নিবাস সেখানে উপস্থিত হলেন। তখন কল্যাণভত্তিক গৃহপতির দাসী মেত্তিয় ও ভূম্মজক ভিক্ষুদ্বয়কে দূর হতে আসতে দেখে বারান্দায় আসন প্রস্তুত করে তাদেরকে এরূপ বলল, “ভন্তে, আপনারা এই স্থানে বসুন।” তখন মেত্তিয় ও ভূম্মজক ভিক্ষুদ্বয়ের মনে এরূপ চিন্তা উদয় হলো : ‘মনে হয় এখনও পাক করা শেষ হয় নাই। এই জন্যে আমাদেরকে বারান্দায় বসতে বলা হচ্ছে।” অনন্তর সেই দাসী খুদ চালের ভাত ও কাঁজি এনে তাদেরকে বলল, “ভন্তে, ভোজন করুন।” তখন তারা সেই দাসীকে বলল, “হে ভগিনী, আমরা তো এখানে নিত্য আহার গ্রহণকারী ভিক্ষু।” “হ্যাঁ আর্যগণ, আমিও তা জানি যে, আপনারা এখানে নিত্য আহার গ্রহণকারী ভিক্ষু। অধিকন্তু, গতকাল আমাকে গৃহপতি এরূপ নির্দেশ দিয়েছেন যে, “ওহে দাসী, আগামীকাল আমার গৃহে অন্নভোজীরা আগমন করবে। সেই অন্নভোজীদের জন্যে বারান্দায় আসন প্রস্তুত করে খুদচালের ভাতও কাঁজি পরিবেশন করবে।” অতএব ভন্তে, আপনারা এগুলোই ভোজন করুন।”</p>
<p>অতঃপর মেত্তিয় ও ভূম্মজক ভিক্ষুদ্বয় ‘গতকাল গৃহপতি কল্যাণভত্তিক বিহারে মল্লপুত্র দব্বের সমীপে গিয়েছিলেন; মল্লপুত্র দব্ব নিশ্চয়ই গৃহপতি কল্যাণভত্তিককে আমাদের প্রতি অপ্রসন্নতা আনয়নের জন্যে আমাদের বিরুদ্ধে কিছু না কিছু বুঝায়েছেন।” এরূপ চিন্তা করে তারা উভয়ে অসন্তুষ্টি হয়ে মানসিক যন্ত্রণায় নিজেদের অভিরুচি অনুযায়ী আহার করতে পারলেন না। তখন মেত্তিয় ও ভূম্মজক ভিক্ষুদ্বয় সেখান হতে প্রত্যাবর্তন করে বিহারে গিয়ে পাত্র-চীবর যথাস্থানে সামলে রেখে বিহারের বাহিরে স্থিত প্রকোষ্ঠে সংঘাটি বিছায়ে মুখ ও স্কন্ধ অবনত করে নীরব, চুপচাপ, কিংকর্তব্যবিমূঢ় (হতাশ) হয়ে তীব্র মনস্তাপ এবং অনুশোচনায় দগ্ধ হয়ে বসে রইলেন।</p>
<p>অনন্তর মেত্তিয়া ভিক্ষুণী যথায় মেত্তিয় ও ভূম্মজক ভিক্ষুদ্বয়, তথায় উপস্থিত হয়ে তাদেরকে এরূপ বললেন, “আর্য, আমি আপনাদেরকে বন্দনা জানাচ্ছি।” এরূপ বললে মেত্তিয় ও ভূম্মজক ভিক্ষুদ্বয় নিরুত্তর রইলেন। দ্বিতীয় ও তৃতীয়বার মেত্তিয়া ভিক্ষুণী তাদেরকে এরূপ বললেন, “আর্য, আমি আপনাদেরকে বন্দনা জানাচ্ছি।’ তারা তখনও নিরুত্তর রইলেন। তখন মেত্তিয়া ভিক্ষুণী তাদেরকে বললেন, “আমি কি আর্যদের কোনোরূপ অপরাধ করেছি, যে কারণে আর্যগণ আমার কথার কোনো উত্তর দিচ্ছেন না?” মেত্তিয়া ভিক্ষুণী কর্তৃক এটি বলা হলে, মেত্তিয় ও ভূম্মজক ভিক্ষুদ্বয় মেত্তিয়া ভিক্ষুণীকে বললেন, “হে ভগিনী, তুমি কি জান না যে, আমরা মল্লপুত্র দব্ব কর্তৃক তুচ্ছ-তাচ্ছিল্যের সঙ্গে নিপীড়িত হচ্ছি? তুমি এটি দেখেও যে কিছুই করছ না।” “আর্যগণ, আমি কী করতে পারি?” “ভগিনী, তুমি ইচ্ছা করলে সেই কাজ করতে পার; যা দ্বারা ভগবান আজই আয়ুষ্মান মল্লপুত্র দব্বকে এখান হতে বহিষ্কার করে দিবেন।” “আর্যগণ, আমি এখন কী করতে পারি?” “ভগিনী, যেখানে ভগবান সেখানে তুমি গিয়ে ভগবানকে এরূপ বলবে, “প্রভু ভগবান, এটি বড়ই অনুপযোগী; বড়ই অগ্রহণযোগ্য। পূর্বে আমরা যেদিকে ভয়হীনা, বিপদহীনা এবং নিরূপদ্রবমুক্ত ছিলাম, কিন্তু সেদিকে এখন ভয়সংকুল, বিপৎসংকুল এবং উপদ্রবযুক্তা হয়েছি। সেস্থানে বায়ু প্রবাহিত হত না, এখন যেস্থানে বায়ু প্রবাহিত হচ্ছে। যেন জল অগ্নিতে পরিণত হয়েছে। প্রভু ভগবান, আর্য মল্লপুত্র দব্ব কর্তৃক আমি দূষিত হয়েছি।” “হ্যাঁ আর্য,” মেত্তিয়া ভিক্ষুণী মেত্তিয় ও ভূম্মজক ভিক্ষুদ্বয়কে প্রত্যুত্তর দিয়ে ভগবানের সমীপে গিয়ে ভগবানকে অভিবাদন করে একপাশে দাঁড়ালেন। একপাশে স্থিত মেত্তিয়া ভিক্ষুণী ভগবানকে এরূপ বলতে লাগলেন, “প্রভু ভগবান, এটি বড়ই অনুপযোগী; বড়ই অগ্রহণযোগ্য। পূর্বে আমরা যেদিকে ভয়হীনা, বিপদহীনা এবং নিরূপদ্রব মুক্ত ছিলাম কিন্তু এখন আমরা সেদিকে ভয়সংকুল, বিপৎসংকুল এবং উপদ্রবযুক্তা হয়েছি। যেস্থানে বায়ু প্রবাহিত হত না; এখন সেস্থানে বায়ু প্রবাহিত হচ্ছে। যেন জল অগ্নিতে পরিণত হয়েছে। প্রভু ভগবান, আর্য মল্লপুত্র দব্ব কর্তৃক আমি দূষিত হয়েছি।”</p>
<p><a class='msdiv' id='msdiv384'></a>অতঃপর ভগবান এই হেতুতে, এই কারণে ভিক্ষুসংঘকে সমবেত করিয়ে আয়ুষ্মান মল্লপুত্র দব্বকে জিজ্ঞেস করলেন, “হে দব্ব, এই ভিক্ষুণী যেরূপ বলছে তুমি সেরূপ কার্যের কর্তা বলে তা তোমার স্মরণ হয় কি?” “ভন্তে, ভগবান আমাকে যেরূপ জানেন।”</p>
<p>দ্বিতীয় ও তৃতীয়বার ভগবান আয়ুষ্মান মল্লপুত্র দব্বকে জিজ্ঞেস করলেন, “হে দব্ব, এই ভিক্ষুণী যা বলছে, তুমি সেরূপ কার্যের কর্তা বলে তোমার স্মরণ হয় কি?” “ভন্তে, ভগবান আমাকে যেরূপ জানেন।” “দব্ব, অভিযোগের বিষয় এভাবে মীমাংসা হয় না। যদি তুমি এই কাজ করে থাক, তাহলে করেছ বলে স্বীকার কর, আর যদি এটি না করে থাক, তাহলে ‘তা করি নাই’ বলে স্বীকার কর।” “ভন্তে, সম্বুদ্ধের শাসনে আমার জন্ম হতে আমি কোনো দিন স্বপ্নেও মৈথুন সেবন করেছি বলে আমার স্মরণ হয় না। আর জাগ্রতাবস্থার কথাই বা কী!” অনন্তর ভগবান ভিক্ষুদেরকে আহ্বান করে বললেন, “হে ভিক্ষুগণ, এখন এই মেত্তিয়া ভিক্ষুণীকে সংঘ হতে বহিষ্কার করে দাও; এবং এই মেত্তিয় ও ভূম্মজক ভিক্ষুদ্বয়কেও এ ব্যাপারে সত্যতা যাচাই কর।” ভগবান এটি বলে আসন হতে উঠে বিহারে প্রবেশ করলেন।</p>
<p>তখন উপস্থিত ভিক্ষুসংঘ মেত্তিয়া ভিক্ষুণীকে সংঘ হতে বহিষ্কার করলেন। মেত্তিয় ও ভূম্মজক ভিক্ষুদ্বয় সেই ভিক্ষুদেরকে এরূপ বললেন, “আবুসোগণ, আপনারা মেত্তিয়া ভিক্ষুণীকে বহিষ্কার করবেন না। তার কোনো প্রকার দোষ নাই। আমরা অসন্তুষ্ট ও ঈর্ষা-মাৎসর্যপরায়ণ হয়ে আয়ুষ্মান দব্বকে প্রব্রজিত জীবন হতে চ্যুত করার ইচ্ছায় তাকে উৎসাহিত ও অনুরোধ করেছি। তখন সেই ভিক্ষুগণ মেত্তিয় ও ভূম্মজক ভিক্ষুদ্বয়কে এরূপ জিজ্ঞাসা করলেন, “আবুসোগণ, তোমরাই কি আয়ুষ্মান মল্লপুত্র দব্বের উপর অমূলকভাবে পারাজিকা ধর্মে (আপত্তিতে) দোষারোপ করেছ?”</p>
<p>“হ্যাঁ আবুসোগণ” এটি শুনে যে সকল ভিক্ষু অল্পেচ্ছু, সন্তুষ্টিপরায়ণ, লজ্জাশীল, অনুসন্ধিৎসু, শিক্ষাকামী তাঁরা এ বলে নিন্দা, আন্দোলন এবং প্রকাশ্যে ভর্ৎসনা করতে লাগলেন যে, “কিরূপে মেত্তিয় ও ভূম্মজক ভিক্ষুদ্বয় আয়ুষ্মান মল্লপুত্র দব্বের উপরে অমূলকভাবে ‘পারাজিকা’ দোষে দোষারোপ করছে?” অতঃপর সেই ভিক্ষুগণ মেত্তিয় ও ভূম্মজক ভিক্ষুদ্বয়কে অনেক প্রকারে নিন্দা ও ভর্ৎসনা করে এ বিষয়ে ভগবানকে জ্ঞাত করলেন। ভগবান তাদের উভয়কে জিজ্ঞেস করলেন, “হে ভিক্ষুগণ, সত্যই কি তোমরা মল্লপুত্র দব্বের উপর অমূলকভাবে ‘পারাজিকা’ দোষারোপ করেছ?”</p>
<p>“হ্যাঁ ভগবান, তা বটে।”</p>
<p>তখন ভগবান মেত্তিয় ও ভূম্মজক ভিক্ষুদ্বয়কে নিন্দা ও ভর্ৎসনা করে বললেন, “হে মোঘপুরুষগণ (মূর্খগণ), কিরূপে তোমরা মল্লপুত্র দব্বের উপরে অমূলকভাবে ‘পারাজিকা’ দোষে দোষারোপ করতে পারলে? এটি তোমাদের পক্ষে অত্যন্ত অনুপযুক্ত, অননুকূল, অশোভনীয়, অশ্রমণোচিত, অগ্রহণযোগ্য এবং সম্পূর্ণ অকরণীয় কার্য করা হয়েছে।</p>
<p>হে মোঘপুরুষগণ, আমার দ্বারা কি বহুপ্রকারে বিরাগের ধর্ম দেশিত হয় নাই, যা সরাগের ধর্ম নয়। বিসংযোগের ধর্ম দেশিত হয় নাই, যা সসংযোগের ধর্ম নয়। অনুপাদানের ধর্ম দেশিত হয় নাই, যা স-উপাদানের ধর্ম নয়।</p>
<p>“হে মোঘপুরুষগণ, মৎ-কর্তৃক যেখানে বিরাগের ধর্ম দেশিত হয়েছে, কেন তোমরা সেখানে সরাগের বিষয়ে চিন্তা করবে? যেখানে বিসংযোগের ধর্ম দেশিত হয়েছে, কেন সেখানে সংযোগের বিষয়ে চিন্তা করবে? যেখানে অনুপাদানের ধর্ম দেশিত হয়েছে, কেন সেখানে স-উপাদানের বিষয়ে চিন্তা করবে?”</p>
<p>“হে মোঘপুরুষগণ, নিশ্চয়ই মৎ-কর্তৃক অনেক প্রকারে রাগ-বিরাগের ধর্ম, মদ-বশীভূতকরণ, পিপাসা-বিনয় (আসক্তি দমন), আলয় সমুদ্ঘাত (আকাঙ্ক্ষার মূলোৎপাটন), ভবচক্রে উচ্ছেদ, তৃষ্ণাক্ষয়, বিরাগ, নিরোধ এবং নির্বাণের ধর্ম দেশিত হয়েছে।”</p>
<p>“হে মোঘপুরুষগণ, মৎ-কর্তৃক অনেক প্রকারে কামের প্রহান (পরিহার) সম্বন্ধে ব্যাখ্যা করা হয়েছে, কামসংজ্ঞার পরিজ্ঞা সম্বন্ধে ব্যাখ্যা করা হয়েছে, কামপিপাসার প্রতিবিনয় (দমন) সম্বন্ধে ব্যাখ্যা করা হয়েছে এবং কাম যন্ত্রণার উপশম সম্বন্ধেও বিশেষরূপে ব্যাখ্যা করা হয়েছে।</p>
<p>হে মোঘপুরুষগণ, তোমাদের এ ধরনের হীন ও কুৎসিত আচরণ কিছুতেই অশ্রদ্ধাবানদের শ্রদ্ধা উৎপাদনে এবং শ্রদ্ধাবানদের শ্রদ্ধা বৃদ্ধির সহায়ক হবে না, অধিকন্তু অশ্রদ্ধাবানদের অশ্রদ্ধা বৃদ্ধি এবং কোনো কোনো শ্রদ্ধাবানদের মধ্যে অন্যথাভাব আনয়নের সহায়ক হবে।”</p>
<p>অতঃপর ভগবান মেত্তিয় ও ভূম্মজক ভিক্ষুদ্বয়কে এরূপে বহুভাবে ভর্ৎসনা করে চঞ্চলতা, অবিনীতা, মহাতৃষ্ণা, অসন্তুষ্টিতা, সঙ্গপ্রিয়তা এবং অলসতার কুফল বর্ণনা করলেন। তিনি অনেক প্রকারে গাম্ভীর্যতা, সুবিনীতা, অল্পেচ্ছুতা, সন্তুষ্টিতা, সল্লেখ (তৃষ্ণাদির সংযমতা), ধুতাঙ্গব্রত, সংঘ-সেবাপ্রিয়তা, পুনঃজন্মক্ষয়ের জন্য বীর্যারম্ভের (উৎসাহশীলতার) সুফল বর্ণনা করে তদনুযায়ী এবং তদনুরূপ ধর্মদেশনা উত্থাপন করে ভিক্ষুগণকে সম্বোধন করে বললেন, “হে ভিক্ষুগণ, আমি দশবিধ প্রত্যয় ও অর্থবশে ভিক্ষুসংঘের জন্য শিক্ষাপদ প্রজ্ঞাপ্ত করব; যথা : ১. সংঘের সুষ্ঠুতা, ২. সংঘের শান্তিভাব বৃদ্ধির জন্যে, ৩. দুর্দম্য ভিক্ষুগণকে দমনের জন্যে, ৪. সদাচারী (শীলবান) ভিক্ষুদের শান্তিপূর্ণভাবে অবস্থানের জন্যে, ৫. বর্তমানে উৎপন্ন তৃষ্ণাসমূহ সংবরণের জন্যে, ৬. অনাগত জন্মের আসবসমূহের উৎপত্তিকে প্রতিঘাতের জন্যে, ৭. অপ্রসন্নের প্রসাদ উৎপন্নের জন্যে, ৮. প্রসন্নের প্রসাদ বৃদ্ধির জন্যে, ৯. সদ্ধর্মের স্থিতির জন্যে এবং ১০. বিনয়কে অনুগ্রহের জন্যে যা অত্যন্ত হিতকর। সে কারণে হে ভিক্ষুগণ, আমি তোমাদের নিমিত্তে এই শিক্ষাপদ নির্দেশ করছি :</p>
<p><a class='msdiv' id='msdiv385'></a>“যদি কোনো ভিক্ষু সুখ বর্জিত কারণে ক্রোধান্বিত ও ঈর্ষা-মাৎসর্যপরায়ণ হয়ে অদৃষ্ট, অশ্রুত ও অপরিশঙ্কিত এই ত্রিবিধ মূল হেতু অমূলক ভিত্তিহীনভাবে অপর কোনো নিরপরাধী ভিক্ষুকে তার ভিক্ষুত্ব জীবন হতে চ্যুত করার ইচ্ছায় “ইহাকে পারাজিকা আপত্তি দ্বারা এই ব্রহ্মচর্য হতে চ্যুত করতে পারলে উত্তম হবে” এরূপ ভেবে ‘এই ভিক্ষু পারাজিকা আপত্তি প্রাপ্ত হয়েছে’ এটি বলে মিথ্যা দোষারোপ কিংবা তিরস্কার করে, সেই তিরস্কার করার পরে অন্য কেহ সেই বিষয়ে জিজ্ঞাসা করুক বা নাই করুক, যদি তা মিথ্যা বলে প্রকাশ পায় কিন্তু দোষারোপের সময়ে যদি সেই ভিক্ষু দোষী বলে সাব্যস্ত হয়, তাহলে দোষারোপকারী ভিক্ষুর ‘সংঘাদিশেষ’ আপত্তি হয়।”</p>
<p><a class='msdiv' id='msdiv386'></a>‘যো পনাতি’ অর্থে যা যেরূপ,… অথবা মধ্যম ইত্যাদি ভিক্ষুকে বুঝায়।</p>
<p>‘ভিক্খূতি’ বলতে ভিক্ষান্নজীবী ভিক্ষু,… জ্ঞপ্তি চতুর্থ কর্মবাক্য দ্বারা উপসম্পদাপ্রাপ্ত ভিক্ষুকে বুঝায়। এস্থলে এই অর্থেই ভিক্ষু অভিপ্রেত।</p>
<p>‘ভিক্খুন্তি’ অর্থে অন্য ভিক্ষুকে বুঝায়।</p>
<p>‘দুট্ঠো দোসোতি’ অর্থে মানসিক দুঃখজাত কুপিত (ক্রুদ্ধ), অসন্তুষ্ট, রাগান্বিত ও আঘাতপ্রাপ্ত চিত্তকে বুঝায়।</p>
<p>‘অপ্পতীতোতি’ বলতে যা দ্বারা চিত্ত কুপিত ও দূষিত হয়, তা দ্বারা চিত্তে অসন্তুষ্টি এবং অবসাদ উৎপন্ন হয়ে সে অপ্রতীত বা প্রীতি-সুখ বর্জিত যেই নিরানন্দভাবের অবস্থা সৃষ্টি হয়, তা-ই বুঝায়।</p>
<p>‘অমূলকং’ অর্থে অদৃষ্ট, অশ্রুত ও অপরিশঙ্কিত, এই ত্রিবিধ মূল হেতুকে বুঝায়।</p>
<p>‘পারাজিকেন ধম্মেনাতি’ অর্থে চারি পারাজিকা আপত্তির মধ্যে যেকোনো একটি আপত্তি দ্বারা বুঝায়।</p>
<p>‘অনুদ্ধংসেয্যাতি’ অর্থে নিজে তিরস্কার করে কিংবা অন্যের দ্বারা তিরস্কার করায়।</p>
<p>‘অপ্পেব নাম নং ইমম্হা ব্রহ্মচরিযা চাবেয্যন্তি’ বলতে আমি যদি এই ভিক্ষুকে ভিক্ষুত্ব হতে চ্যুত করতে পারতাম, শ্রামণ্যধর্ম হতে চ্যুত করতে পারতাম, শীলস্কন্ধ (প্রাতিমোক্ষ শীলসমূহ) হতে চ্যুত করতে পারতাম, এবং তপগুণাদি হতে চ্যুত করতে পারতাম!</p>
<p>‘ততো অপরেন সমযেনাতি’ বলতে যেইক্ষণে নিন্দা, তিরস্কার করা হয় সেই ক্ষণ, সেই সময় এবং সেই মুহূর্ত ব্যতীত অপর সময়কে বুঝায়।</p>
<p>‘সমনুগ্গাহীযমানোতি’ বলতে দোষারোপকারীকে চতুর্বিধ পারাজিকার মধ্যে যেই আপত্তির বিষয়টি দ্বারা তিরস্কার করে, সেই আপত্তির বিষয় প্রকাশ করা।</p>
<p>‘অসমনুগ্গাহীযমানোতি’ বলতে দোষারোপকারী চারি পারাজিকা অপরাধের মধ্যে কোনো একটি অপরাধ দ্বারা দোষারোপ করতে সমর্থ না হওয়াকে বুঝায়।</p>
<p>‘অধিকরণং’ (অভিযোগ) বলতে চতুর্বিধ অধিকরণকে বুঝায়। যথা : ১. বিবাদাধিকরণ, ২. অনুবাদাধিকরণা, ৩. আপত্তি অধিকরণ এবং ৪. কৃত্যাধিকরণ ।</p>
<p>‘ভিক্খু চ দোসং পতিট্ঠাতীতি’ বলতে আমার দ্বারা তুচ্ছ বা বৃথা কথা বলা হয়েছে; আমার দ্বারা মিথ্যা কথা বলা হয়েছে; আমার দ্বারা অভূত (সত্যনহে এমন) কথা বলা হয়েছে; আমার দ্বারা অজানা কথা ভাষণ করা হয়েছে’ এরূপ চতুর্বিধ বাক্য দ্বারা দোষারোপ করার্থে বুঝায়।</p>
<p>‘সংঘাদিসেসোতি’ বলতে সংঘাদিশেষ অপরাধগ্রস্ত ভিক্ষু তার অপরাধ হতে মুক্তির জন্যে সংঘ কর্তৃক প্রথমে ‘পরিবাস’, মধ্যে মানত্ত ও মূলেপ্রতিকর্ষণ দেওয়া হয় এবং শেষে সংঘ কর্তৃক ‘আহ্বান’ করা হয়। সংঘাদিশেষ অপরাধের দণ্ডসমূহ একজন বা কয়েকজন ভিক্ষু দিতে পারে না; এটি একমাত্র ভিক্ষুসংঘকেই দিতে হয় বলে ইহাকে ‘সংঘাদিশেষ’ বলা হয়। এই জাতীয় দণ্ডকর্মের অন্তর্ভুক্ত অপরাধসমূহকে এ কারণে ‘সংঘাদিশেষ’ আপত্তি বলা হয়।</p>
<p><a class='msdiv' id='msdiv387'></a>যদি কোনো ভিক্ষু হিংসা করে অদেখাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ দেখা হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে নিন্দা বা দোষারোপ করলে সেই দোষারোপকারী ভিক্ষুর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে অশ্রুতাবস্থায় অন্য কোনো নির্দোষ ভিক্ষুকে ‘পারাজিকা’ দোষে দোষী করার ইচ্ছায় “আমার দ্বারা এরূপ শ্রুত হয়েছে যে, ‘পারাজিকা দোষে দোষগ্রস্ত হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সাথে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে সেই ভিক্ষুকে নিন্দা বা দোষারোপ করলে সেই দোষারোপকারীর ‘সংঘাদিশেষ’ অপরাধ হয়।</p>
<p>যদি কোনো ভিক্ষু হিংসা করে অপরিশঙ্কিতাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ পরিশঙ্কিত (সংশয়) হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে নিন্দা বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসাবশত অদেখাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ দৃষ্ট ও শ্রুত হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে নিন্দা বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসাবশত অদৃষ্টাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ দৃষ্ট ও পরিশঙ্কিত হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে নিন্দা বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসাবশত অদৃষ্টাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ দৃষ্ট, শ্রুত ও পরিশঙ্কিত হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে নিন্দা বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসাবশত অশ্রুতাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ শ্রুত ও পরিশঙ্কিত হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে নিন্দা বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>৮. যদি কোনো ভিক্ষু হিংসাবশত অশ্রুতাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ শ্রুত ও দৃষ্ট হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে নিন্দা বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসাবশত অশ্রুতাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ শ্রুত, দৃষ্ট ও পরিশঙ্কিত হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে নিন্দা বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসাবশত অপরিশঙ্কিতাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ পরিশঙ্কিত ও দৃষ্ট হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে নিন্দা বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসাবশত অপরিশঙ্কিতাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ পরিশঙ্কিত ও শ্রুত হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে নিন্দা বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসাবশত অপরিশঙ্কিতাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ পরিশঙ্কিত, দৃষ্ট ও শ্রুত হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে নিন্দা বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে দেখাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ শ্রুত হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে নিন্দা বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে দেখাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ পরিশঙ্কিত হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে নিন্দা বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে দেখাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ শ্রুত ও পরিশঙ্কিত হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে নিন্দা বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসাবশত শ্রুতাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ পরিশঙ্কিত হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে নিন্দা বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে শ্রুতাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ দৃষ্ট হয়েছে যে, পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে নিন্দা বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে শ্রুতাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ পরিশঙ্কিত ও দৃষ্ট হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে নিন্দা বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে পরিশঙ্কিতাবস্থায় অন্য কোনো নির্দোষ ভিক্ষুকে অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ দৃষ্ট হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে নিন্দা বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে পরিশঙ্কিতাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ শ্রুত হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে নিন্দা বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে পরিশঙ্কিতাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ দৃষ্ট ও শ্রুত হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে নিন্দা বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসাবশত দৃষ্ট হলেও ১. দৃষ্টে সন্দেহ-হেতু, ২. দৃষ্টে স্মরণ করতে অসমর্থ-হেতু, ৩. দৃষ্টে যথাযথ নয়-হেতু এবং ৪. দৃষ্টে স্মৃতিভ্রম-হেতু, অন্য কোনো নিরপরাধী ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ দৃষ্ট ও শ্রুত হয়েছে যে, সেই ভিক্ষু পারাজিকা অপরাধী হওয়ার কারণে অশ্রমণ ও অশাক্যপুত্রে পরিণত হয়েছে। অতএব তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করা যাবে না।” এরূপে সেই ভিক্ষুকে তিরস্কার বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসাবশত দৃষ্ট হলেও ১. দৃষ্টে সন্দেহ-হেতু, ২. দৃষ্টে স্মরণ করতে অসমর্থ-হেতু, ৩. দৃষ্টে যথাযথ নয়-হেতু এবং ৪. দৃষ্টে স্মৃতিভ্রম-হেতু, অন্য কোনো নিরপরাধী ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ দৃষ্ট ও পরিশঙ্কিত হয়েছে যে, সেই ভিক্ষু পারাজিকা অপরাধী হওয়ার কারণে অশ্রমণ ও অশাক্যপুত্রে পরিণত হয়েছে। অতএব তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করা যাবে না।” এরূপে সেই ভিক্ষুকে তিরস্কার বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসাবশত দৃষ্ট হলেও ১. দৃষ্টে সন্দেহ-হেতু, ২. দৃষ্টে স্মরণ করতে অসমর্থ-হেতু, ৩. দৃষ্টে যথাযথ নয়-হেতু এবং ৪. দৃষ্টে স্মৃতিভ্রম-হেতু, অন্য কোনো নিরপরাধী ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ দৃষ্ট, শ্রুত ও পরিশঙ্কিত হয়েছে যে, সেই ভিক্ষু পারাজিকা অপরাধী হওয়ার কারণে অশ্রমণ ও অশাক্যপুত্রে পরিণত হয়েছে। অতএব তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করা যাবে না।” এরূপে সেই ভিক্ষুকে তিরস্কার বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা-হেতু শ্রুত হলেও ১. শ্রুতে (শ্রবণে) সন্দেহ-হেতু, ২. শ্রুত স্মরণ করতে অসমর্থ-হেতু, ৩. শ্রুত যথাযথ নয়-হেতু, ৪. শ্রুত স্মৃতিভ্রম-হেতু অন্য কোনো নিরপরাধী ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ শ্রুত ও দৃষ্ট হয়েছে যে, সেই ভিক্ষু পারাজিকা অপরাধী হওয়ার কারণে অশ্রমণ ও অশাক্যপুত্রে পরিণত হয়েছে। অতএব তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করা যাবে না।” এরূপে সেই ভিক্ষুকে তিরস্কার বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা-হেতু শ্রুত হলেও ১. শ্রুতে (শ্রবণে) সন্দেহ-হেতু, ২. শ্রুত স্মরণ করতে অসমর্থ-হেতু, ৩. শ্রুত যথাযথ নয়-হেতু, ৪. শ্রুত স্মৃতিভ্রম-হেতু অন্য কোনো নিরপরাধী ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ শ্রুত ও পরিশঙ্কিত হয়েছে যে, সেই ভিক্ষু পারাজিকা অপরাধী হওয়ার কারণে অশ্রমণ ও অশাক্যপুত্রে পরিণত হয়েছে। অতএব তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করা যাবে না।” এরূপে সেই ভিক্ষুকে তিরস্কার বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা-হেতু শ্রুত হলেও ১. শ্রুতে (শ্রবণে) সন্দেহ-হেতু, ২. শ্রুত স্মরণ করতে অসমর্থ-হেতু, ৩. শ্রুত যথাযথ নয়-হেতু, ৪. শ্রুত স্মৃতিভ্রম-হেতু অন্য কোনো নিরপরাধী ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ শ্রুত, দৃষ্ট ও পরিশঙ্কিত হয়েছে যে, সেই ভিক্ষু পারাজিকা অপরাধী হওয়ার কারণে অশ্রমণ ও অশাক্যপুত্রে পরিণত হয়েছে। অতএব তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করা যাবে না।” এরূপে সেই ভিক্ষুকে তিরস্কার বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে পরিশঙ্কিত হলেও ১. পরিশঙ্কিতে সংশয় উৎপন্ন-হেতু, ২. পরিশঙ্কিত স্মরণ করতে অসমর্থ-হেতু, ৩. পরিশঙ্কিত যথাযথ নয়-হেতু এবং ৪. পরিশঙ্কিত স্মৃতিভ্রম-হেতু অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ পরিশঙ্কিত ও দৃষ্ট হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে নিন্দা বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে পরিশঙ্কিত হলেও ১. পরিশঙ্কিতে সংশয় উৎপন্ন-হেতু, ২. পরিশঙ্কিত স্মরণ করতে অসমর্থ-হেতু, ৩. পরিশঙ্কিত যথাযথ নয়-হেতু এবং ৪. পরিশঙ্কিত স্মৃতিভ্রম-হেতু অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ পরিশঙ্কিত ও শ্রুত হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে নিন্দা বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে পরিশঙ্কিত হলেও ১. পরিশঙ্কিতে সংশয় উৎপন্ন-হেতু, ২. পরিশঙ্কিত স্মরণ করতে অসমর্থ-হেতু, ৩. পরিশঙ্কিত যথাযথ নয়-হেতু এবং ৪. পরিশঙ্কিত স্মৃতিভ্রম-হেতু অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ পরিশঙ্কিত, দৃষ্ট ও শ্রুত হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে নিন্দা বা দোষারোপ করলে সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p><a class='msdiv' id='msdiv388'></a>যদি কোনো ভিক্ষু হিংসা করে অদৃষ্টাবস্থায় অন্য কোনো নিরপরাধী ভিক্ষুকে ‘পারাজিকা’ দোষে দোষী সাব্যস্ত করার অভিপ্রায়ে “আমার দ্বারা এরূপ দৃষ্ট হয়েছে যে, ‘পারাজিকা’ অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে সুতরাং তার সঙ্গে কোনো প্রকার উপোসথ বা প্রবারণা অথবা সংঘকর্মাদি করা বিনয়-সম্মত নয়” এরূপে সেই ভিক্ষুকে অন্যের দ্বারা নিন্দা কিংবা দোষারোপ করালে, সেই দোষারোপকারী ভিক্ষুর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে অপরিশঙ্কিতাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ পরিশঙ্কিত হয়েছে যে, ‘পারাজিকা’ অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অন্যের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে অপরিশঙ্কিত অবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ পরিশঙ্কিত হয়েছে যে, ‘পারাজিকা’ অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অন্যের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসাবশত অদৃষ্টাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ দৃষ্ট ও শ্রুত হয়েছে যে, ‘পারাজিকা’ অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অন্যের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে অদৃষ্টাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ দৃষ্ট ও পরিশঙ্কিত হয়েছে যে, ‘পারাজিকা’ অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অপরের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে অদৃষ্টাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ দৃষ্ট, শ্রুত ও পরিশঙ্কিত হয়েছে যে, ‘পারাজিকা’ অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অপরের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>৭. যদি কোনো ভিক্ষু হিংসা করে অশ্রুতাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ শ্রুত ও দৃষ্ট হয়েছে যে, ‘পারাজিকা’ অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অপরের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে অশ্রুতাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ শ্রুত ও পরিশঙ্কিত হয়েছে যে, ‘পারাজিকা’ অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অন্যের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে অশ্রুতাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ শ্রুত, দৃষ্ট ও পরিশঙ্কিত হয়েছে যে, ‘পারাজিকা’ অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অন্যের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসাবশত পরিশঙ্কিতাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ পরিশঙ্কিত ও দৃষ্ট হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অন্যের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে পরিশঙ্কিতাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ পরিশঙ্কিত ও শ্রুত হয়েছে যে, ‘পারাজিকা’ অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অন্যের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে পরিশঙ্কিতাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ পরিশঙ্কিত, দৃষ্ট ও শ্রুত হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অপরের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা-হেতু দেখাবস্থায় অন্য কোনো নির্দোষী ভিক্ষুকে ‘পারাজিকা’ অপরাধী সাব্যস্ত করার ইচ্ছায় “আমার দ্বারা এরূপ শ্রুত হয়েছে যে, সেই ভিক্ষু ‘পারাজিকা’ দোষে দোষী হওয়ার কারণে অশ্রমণ ও অশাক্যপুত্রে পরিণত হয়েছে; অতএব সেই ভিক্ষুর সঙ্গে কোনো প্রকার উপোসথ বা প্রবারণা কিংবা সংঘকর্মাদি করা বিনয়-সম্মত নয়” এরূপে সেই ভিক্ষুকে অপরের দ্বারা তিরস্কার কিংবা দোষারোপ করালে, সেই দোষারোপকারী ভিক্ষুর ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে দেখাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ পরিশঙ্কিত হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অন্যের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে দেখাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ শ্রুত ও পরিশঙ্কিত হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অন্যের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা-হেতু শ্রুতাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ পরিশঙ্কিত হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অপরের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে শ্রুতাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ দৃষ্ট হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অপরের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে শ্রুতাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ পরিশঙ্কিত ও দৃষ্ট হয়েছে যে, ‘পারাজিকা অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অপরের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা-হেতু পরিশঙ্কিতাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ দৃষ্ট হয়েছে যে, ‘পারাজিকা’ অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অন্যের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে পরিশঙ্কিতাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ শ্রুত হয়েছে যে, ‘পারাজিকা’ অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অন্যের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে পরিশঙ্কিতাবস্থায় অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ দৃষ্ট ও শ্রুত হয়েছে যে, ‘পারাজিকা’ অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অপরের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসাবশত দৃষ্ট হলেও ১. দৃষ্টে সংশয় উৎপন্ন-হেতু, ২. দৃষ্টে স্মরণ করতে অসমর্থ-হেতু, ৩. দৃষ্টে যথাযথ নয়-হেতু এবং ৪. দৃষ্টে স্মৃতিভ্রম-হেতু অন্য কোনো নিরপরাধী ভিক্ষুকে ‘পারাজিকা’ দোষে দোষী সাব্যস্ত করার উদ্দেশ্যে “আমার দ্বারা এরূপ দৃষ্ট ও শ্রুত হয়েছে যে, ‘সেই ভিক্ষু পারাজিকা দোষী হওয়ার কারণে অশ্রমণ ও অশাক্যপুত্রে পরিণত হয়েছে; সেহেতু সেই ভিক্ষুর সঙ্গে কোনো প্রকার উপোসথ বা প্রবারণা কিংবা সংঘকর্মাদি করা বিনয়-সম্মত নয়” এরূপে সেই ভিক্ষুকে অন্যের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসাবশত দৃষ্ট হলেও ১. দৃষ্টে সংশয় উৎপন্ন-হেতু, ২. দৃষ্টে স্মরণ করতে অসমর্থ-হেতু, ৩. দৃষ্টে যথাযথ নয়-হেতু এবং ৪. দৃষ্টে স্মৃতিভ্রম-হেতু অন্য কোনো নিরপরাধী ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ দৃষ্ট ও পরিশঙ্কিত হয়েছে যে, ‘পারাজিকা’ অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অপরের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসাবশত দৃষ্ট হলেও ১. দৃষ্টে সংশয় উৎপন্ন-হেতু, ২. দৃষ্টে স্মরণ করতে অসমর্থ-হেতু, ৩. দৃষ্টে যথাযথ নয়-হেতু এবং ৪. দৃষ্টে স্মৃতিভ্রম-হেতু অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ দৃষ্ট, শ্রুত ও পরিশঙ্কিত হয়েছে যে, ‘পারাজিকা’ অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অপরের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসা করে শ্রুত হলেও ১. শ্রুতে (শ্রবণে) সংশয়-হেতু, ২. শ্রুত স্মরণ করতে অসমর্থ-হেতু, ৩. শ্রুত যথাযথ নয়-হেতু, এবং ৪. শ্রুত স্মৃতিভ্রম-হেতু অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ শ্রুত ও দৃষ্ট হয়েছে যে, ‘পারাজিকা’ অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অপরের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসাবশত শ্রুত হলেও ১. শ্রুতে (শ্রবণে) সংশয়-হেতু, ২. শ্রুত স্মরণ করতে অসমর্থ-হেতু, ৩. শ্রুত যথাযথ নয়-হেতু, এবং ৪. শ্রুত স্মৃতিভ্রম-হেতু অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ শ্রুত ও পরিশঙ্কিত হয়েছে যে, ‘পারাজিকা’ অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অপরের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসাবশত শ্রুত হলেও ১. শ্রুতে (শ্রবণে) সংশয়-হেতু, ২. শ্রুত স্মরণ করতে অসমর্থ-হেতু, ৩. শ্রুত যথাযথ নয়-হেতু, এবং ৪. শ্রুত স্মৃতিভ্রম-হেতু অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ শ্রুত, দৃষ্ট ও পরিশঙ্কিত হয়েছে যে, ‘পারাজিকা’ অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অপরের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসাবশত পরিশঙ্কিত হলেও ১. পরিশঙ্কিতে (সন্দেহে) সংশয় উদয়-হেতু, ২. পরিশঙ্কিত স্মরণ করতে অসমর্থ-হেতু, ৩. পরিশঙ্কিত যথাযথ নয়-হেতু এবং ৪. পরিশঙ্কিত স্মৃতিভ্রষ্ট-হেতু অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ পরিশঙ্কিত ও দৃষ্ট হয়েছে যে, ‘পারাজিকা’ অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অপরের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসাবশত পরিশঙ্কিত হলেও ১. পরিশঙ্কিতে সংশয়-হেতু, ২. পরিশঙ্কিত স্মরণ করতে অসমর্থ-হেতু, ৩. পরিশঙ্কিত যথাযথ নয়-হেতু, এবং ৪. পরিশঙ্কিত স্মৃতিভ্রম-হেতু অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ পরিশঙ্কিত ও শ্রুত হয়েছে যে, ‘পারাজিকা’ অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অপরের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p>যদি কোনো ভিক্ষু হিংসাবশত পরিশঙ্কিত হলেও ১. পরিশঙ্কিত সংশয়-হেতু, ২. পরিশঙ্কিত স্মরণ করতে অসমর্থ-হেতু, ৩. পরিশঙ্কিত যথাযথ নয়-হেতু, এবং ৪. পরিশঙ্কিত স্মৃতিভ্রম-হেতু অন্য কোনো নির্দোষ ভিক্ষুকে ‘পারাজিকা’ অপরাধী করার ইচ্ছায় “আমার দ্বারা এরূপ পরিশঙ্কিত, দৃষ্ট ও শ্রুত হয়েছে যে, ‘পারাজিকা’ অপরাধী হওয়ার কারণে সেই ভিক্ষু অশ্রমণ ও অশাক্যপুত্রে পরিণত হয়েছে। সুতরাং তার সঙ্গে কোনো প্রকার উপোসথ বা প্রবারণা কিংবা সংঘকর্মাদি করার কোনো যৌক্তিকতা নাই” এরূপে উক্ত ভিক্ষুকে অপরের দ্বারা নিন্দা বা দোষারোপ করালে, সেই দোষারোপকারীর কথায় কথায় ‘সংঘাদিশেষ’ আপত্তি হয়।</p>
<p><a class='msdiv' id='msdiv389'></a>অপরিশুদ্ধে পরিশুদ্ধ ধারণা, পরিশুদ্ধে অপরিশুদ্ধ ধারণা, অপরিশুদ্ধে অপরিশুদ্ধ ধারণা এবং পরিশুদ্ধে পরিশুদ্ধ ধারণা।</p>
<p>যদি কোনো পরিশুদ্ধ ভিক্ষুর সম্মুখে উপস্থিত না হয়ে এবং সম্মতি না নিয়ে তাকে অপরিশুদ্ধ ও ভিক্ষুত্ব জীবন হতে চ্যুত করার ইচ্ছায় চতুর্বিধ পারাজিকার মধ্যে যেকোনো একটি দ্বারা দোষী সাব্যস্ত করলে দোষারোপকারীর একত্রে ১টি ‘সংঘাদিশেষ’ ও ১টি ‘দুক্কট’ আপত্তি হয়।</p>
<p>যদি কোনো পরিশুদ্ধ ভিক্ষুর সম্মুখে গিয়ে এবং সম্মতি নিয়ে তাকে অপরিশুদ্ধ ও ভিক্ষুত্ব জীবন হতে চ্যুত করার ইচ্ছায় চতুর্বিধ পারাজিকার মধ্যে যেকোনো একটি দ্বারা দোষী সাব্যস্ত করলে দোষারোপকারীর ‘সংঘাদিশেষ’ আপত্তি হয়।</p>
<p>যদি কোনো পরিশুদ্ধ ভিক্ষুর সম্মুখে না গিয়ে এবং সম্মতি না নিয়ে তাকে আক্রোশ অভিপ্রায়ে চতুর্বিধ পারাজিকার মধ্যে যেকোনো একটি দ্বারা দোষী সাব্যস্ত করলে দোষারোপকারীর এক সাথে একটি ‘পাচিত্তিয়’ ও একটি ‘দুক্কট’ আপত্তি হয়।</p>
<p>যদি কোনো পরিশুদ্ধ ভিক্ষুর সম্মুখে উপস্থিত হয়ে এবং সম্মতি নিয়ে তাকে আক্রোশ অভিপ্রায়ে চতুর্বিধ পারাজিকার মধ্যে যেকোনো একটি দ্বারা দোষী সাব্যস্ত করলে দোষারোপকারীর ‘পাচিত্তিয়’ আপত্তি হয়।</p>
<p>যদি কোনো ভিক্ষু পরিশুদ্ধ ভিক্ষুকে অপরিশুদ্ধ ধারণায় ভিক্ষুত্ব জীবন হতে চ্যুত করার ইচ্ছায় সম্মুখে উপস্থিত না হয়ে এবং সম্মতি না নিয়ে চতুর্বিধ পারাজিকার মধ্যে কোনো একটি দ্বারা অপরাধী বলে প্রকাশ করলে দোষারোপকারীর ‘দুক্কট’ অপরাধ হয়।</p>
<p>যদি কোনো পরিশুদ্ধ ভিক্ষুকে অপরিশুদ্ধ ধারণায় ভিক্ষুত্ব জীবন হতে চ্যুত করার ইচ্ছায় সম্মুখে উপস্থিত হয়ে এবং সম্মতি নিয়ে চতুর্বিধ পারাজিকার মধ্যে কোনো একটি দ্বারা অপরাধী বলে প্রকাশ করলে দোষারোপকারীর কোনো প্রকার আপত্তি হয় না।</p>
<p>যদি কোনো পরিশুদ্ধ ভিক্ষুকে অপরিশুদ্ধ ধারণায় আক্রোশ অভিপ্রায়ে সম্মুখে না গিয়ে এবং সম্মতি না নিয়ে চতুর্বিধ পারাজিকার মধ্যে কোনো একটি দ্বারা অপরাধী বলে প্রকাশ করলে দোষারোপকারীর একটি ‘পাচিত্তিয়’ ও একটি ‘দুক্কট’ আপত্তি হয়।</p>
<p>যদি কোনো ভিক্ষু পরিশুদ্ধ ভিক্ষুকে অপরিশুদ্ধ ধারণায় ভিক্ষুত্ব জীবন হতে চ্যুত করার ইচ্ছায় সম্মুখে গিয়ে এবং সম্মতি নিয়ে চতুর্বিধ পারাজিকার মধ্যে কোনো একটি দ্বারা অপরাধী বলে প্রকাশ করলে দোষারোপকারীর ‘পাচিত্তিয়’ আপত্তি হয়।</p>
<p>যদি কোনো পরিশুদ্ধ ভিক্ষুকে সম্পূর্ণ পরিশুদ্ধ হওয়া সত্ত্বেও ভিক্ষুত্ব জীবন হতে চ্যুত করার ইচ্ছায় সম্মুখে উপস্থিত না হয়ে এবং সম্মতি না নিয়ে চতুর্বিধ পারাজিকার মধ্যে যেকোনো একটি দ্বারা দোষী সাব্যস্ত করলে দোষারোপকারীর একটি ‘সংঘাদিশেষ’ এবং একটি ‘দুক্কট’ আপত্তি হয়।</p>
<p>যদি কোনো পরিশুদ্ধ ভিক্ষুকে সম্পূর্ণ পরিশুদ্ধ হওয়া সত্ত্বেও ভিক্ষুত্ব জীবন হতে চ্যুত করার ইচ্ছায় সম্মুখে গিয়ে এবং সম্মতি নিয়ে চতুর্বিধ পারাজিকার মধ্যে কোনো একটি দ্বারা অপরাধী বলে প্রকাশ করলে দোষারোপকারীর ‘সংঘাদিশেষ’ অপরাধ হয়।</p>
<p>যদি কোনো পরিশুদ্ধ ভিক্ষুকে সম্পূর্ণ পরিশুদ্ধ হওয়া সত্ত্বেও আক্রোশ অভিপ্রায়ে সম্মুখে না গিয়ে এবং সম্মতি না নিয়ে চতুর্বিধ পারাজিকার মধ্যে কোনো একটি দ্বারা অপরাধী বলে প্রকাশ করলে দোষারোপকারীর একটি ‘পাচিত্তিয়’ এবং একটি ‘দুক্কট’ আপত্তি হয়।</p>
<p>যদি কোনো পরিশুদ্ধ ভিক্ষুকে সম্পূর্ণ পরিশুদ্ধ হওয়া সত্ত্বেও আক্রোশ অভিপ্রায়ে সম্মুখে উপস্থিত হয়ে এবং সম্মতি নিয়ে চতুর্বিধ পারাজিকার মধ্যে কোনো একটি দ্বারা অপরাধী বলে প্রকাশ করলে দোষারোপকারীর ‘পাচিত্তিয়’ আপত্তি হয়।</p>
<p><a class='msdiv' id='msdiv390'></a>অনাপত্তি : পরিশুদ্ধ ভিক্ষুকে অপরিশুদ্ধ বলে ভুল ধারণা করলে অপরিশুদ্ধ ভিক্ষুকে অপরিশুদ্ধ বলে প্রকাশ করলে ভিক্ষু যদি উন্মাদগ্রস্ত হয় এবং আদিকর্মিকের বেলায় কোনোরূপ অপরাধ হয় না।</p>
<p class='endsutta'>প্রদুষ্ট মনে দোষারোপ বিষয়ক শিক্ষাপদ সমাপ্ত</p>
<footer>
<p>Translated by <span class='author'>ভদন্ত বুদ্ধবংশ ভিক্ষু</span> (Buddhabangsha Bhikkhu).</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
