<!DOCTYPE html>
<html>
<head>
<meta charset='UTF-8'>
<meta name='author' content='ভদন্ত বুদ্ধবংশ ভিক্ষু'>
<title></title>
</head>
<body>
<article id='pli-tv-bu-vb-np22' lang='bn'>
<header>
<ul>
<li class='division'>বিনয়পিটকে</li>
<li>নিস্সগ্গিয় অধ্যায়</li>
<li>পাত্র বর্গ</li>
</ul>
<h1>২২. ঊনপঞ্চ বন্ধন বিষয়ক শিক্ষাপদ</h1>
</header>
<h2>স্থান : কপিলবাস্তু</h2>
<p><a class='msdiv' id='msdiv609'></a>সে সময়ে ভগবান বুদ্ধ কপিলবাস্তু-সন্নিধানে শাক্যদের কর্তৃক প্রদত্ত ন্যগ্রোধারামে অবস্থান করছিলেন। সে সময়ে জনৈক কুম্ভকার কর্তৃক ভিক্ষুগণ এই বলে নিমন্ত্রিত হলেন : “যেই আর্যদের পাত্র প্রয়োজন হয়, আমি তাঁদেরকে পাত্র দান করব।” ঐ সময়ে ভিক্ষুরা মাত্রাজ্ঞান না জেনে একত্রে বহু পাত্র যাচ্ঞা করছিলেন। যাদের পাত্র ক্ষুদ্র ছিল, তারা বৃহৎ পাত্র যাচ্ঞা করছিলেন এবং যাদের পাত্র বৃহৎ ছিল তারা ক্ষুদ্র পাত্র যাচ্ঞা করছিলেন। তখন সেই কুম্ভকার ভিক্ষুদের জন্যে বহু পাত্র তৈরি করতে করতে অন্যদের নিকট ক্রয়-বিক্রয় করতে সক্ষম হচ্ছিলেন না। সে কারণে তিনি স্ত্রী-পুত্র নিয়ে দুঃখ-দুর্দশায় পড়ে সুখে দিন যাপনে অসমর্থ হলেন। জন-সাধারণ এ বলে আন্দোলন, নিন্দা ও প্রকাশ্যে ক্ষোভ প্রকাশ করতে লাগলেন, “এটি কীরূপ লোভযুক্ত হীনাচরণ যে, কেন শাক্য পুত্রীয় শ্রমণগণ মাত্রাজ্ঞান না জেনে একত্রে বহু পাত্র যাচ্ঞা করছেন? এদের জন্য এরূপ বহু পাত্র প্রস্তুত করতে করতে কুম্ভকার অন্যদের কাছে ক্রয়-বিক্রয়ে সক্ষম হচ্ছেন না। সেহেতু তিনি স্ত্রী-পুত্র নিয়ে দুঃখ-দুর্দশায় পড়ে সুখে কালাতিপাতে অসমর্থ হচ্ছেন।”</p>
<p>ভিক্ষুরা সেই জন-সাধারণের এরূপ নিন্দাবাদ, আন্দোলন ও প্রকাশ্যে বদনাম প্রচার করতে শুনতে পেলেন। যে সকল ভিক্ষু অল্পেচ্ছু, সন্তুষ্টিপরায়ণ, লজ্জাশীল, অনুসন্ধিৎসু ও শিক্ষাকামী তাঁরাও এ ব্যাপারে জ্ঞাত হয়ে এ বলে আন্দোলন, নিন্দা ও প্রকাশ্যে তিরস্কার করতে লাগলেন, “এ কেমন হীনাচরণ যে, কেন ভিক্ষুরা মাত্রাজ্ঞান না জেনে একত্রে বহু পাত্র যাচ্ঞা করছেন?” তখন সেই ভিক্ষুরা তাদেরকে অনেকভাবে নিন্দা করে ভগবানের নিকট এ বিষয়ে সবিস্তারে নিবেদন করলেন। ভগবান তাদেরকে ডেকে জিজ্ঞাসা করলেন, “হে ভিক্ষুগণ, এটি কী সত্য যে, তোমরা নাকি মাত্রা না জেনে একসাথে বহু পাত্র যাচ্ঞা করতেছ?”</p>
<p>“হ্যাঁ ভগবান, তা সত্য বটে।”</p>
<p>তখন ভগবান তাদেরকে ভর্ৎসনা করে বললেন, “হে মূর্খগণ, কেন তোমরা একত্রে বহু পাত্র যাচ্ঞা করতে গেলে? তোমাদের এ ধরনের তৃষ্ণাযুক্ত আচরণ কিছুতেই অপ্রসন্নদের প্রসন্নতা উৎপাদন বা প্রসন্নদের প্রসন্নতা বৃদ্ধির কারণ হবে না। অধিকন্তু এটি অপ্রসন্নদের অশ্রদ্ধা বৃদ্ধি এবং কোনো কোনো শ্রদ্ধাবানদের মনে অন্যথাভাব আনয়নে সহায়ক হবে। ভগবান এভাবে অনেক প্রকারে তাদেরকে তিরস্কার করে ধর্মকথা উত্থাপন করে ভিক্ষুদেরকে আহ্বান করে বললেন, “হে ভিক্ষুগণ, পাত্র যাচ্ঞা করতে পারবে না; যে করবে তার ‘দুক্কট’ অপরাধ হবে।”</p>
<p><a class='msdiv' id='msdiv610'></a>সে সময়ে অন্যতর ভিক্ষুর পাত্র ভেঙে গিয়েছিল। তখন সেই ভিক্ষুর মনে এরূপ চিন্তা উদয় হলো : “ভগবান পাত্র যাচ্ঞা করতে নিষেধ করেছেন” এরূপ ভেবে সংকোচ বশে পাত্র যাচ্ঞা করলেন না। সেই ভিক্ষু হস্তে ভিক্ষান্ন সংগ্রহে বিচরণ করছিলেন। জনসাধারণ এ বলে নিন্দা, আন্দোলন ও প্রকাশ্যে দুর্নাম প্রচার করছিলেন, “কেন শাক্যপুত্রীয় শ্রমণগণ হস্তে ভিক্ষান্ন সংগ্রহ করছেন? যেরূপে তীর্থিয়গণ করে থাকেন।” ভিক্ষুরা সেই জনসাধারণের নিন্দাবাদ, আন্দোলন ও ক্ষোভ প্রকাশ শুনতে পেলেন। অতঃপর তাঁরা ভগবানকে এ ব্যাপারে নিবেদন করলেন। তখন ভগবান এ নিদানে, এ কারণে ধর্মকথা উত্থাপন করে ভিক্ষুদেরকে আহ্বান করে বললেন, “হে ভিক্ষুগণ, আমি অনুজ্ঞা প্রদান করছি, পাত্র নষ্ট কিংবা ভেঙে গেলে (পাত্র) যাচ্ঞা করতে পারবে।”</p>
<p><a class='msdiv' id='msdiv611'></a>সে সময়ে ষড়বর্গীয় ভিক্ষুরা ‘ভগবান অনুজ্ঞা দিয়েছেন যে, পাত্র ভেঙে গেলে বা নষ্ট হলে (পাত্র) যাচ্ঞা করতে পারবে’ এরূপ ভেবে একটু ঘষাঘষিতে সামান্য মাত্র নষ্ট বা ভেঙে গেলে, বহু পাত্র যাচ্ঞা করতে লাগলেন। তখন সেই কুম্ভকার ভিক্ষুদের জন্যে বহু পাত্র তৈরি করতে করতে অন্যদের নিকট ক্রয়-বিক্রয় করতে সক্ষম হচ্ছিলেন না। সে কারণে তিনি স্ত্রী-পুত্র নিয়ে দুঃখ-দুর্দশায় পড়ে সুখে দিন যাপনে অসমর্থ হলেন। জন-সাধারণ এ বলে আন্দোলন, নিন্দা ও প্রকাশ্যে ক্ষোভ প্রকাশ করতে লাগলেন, “এই কীরূপ লোভযুক্ত হীনাচরণ যে, কেন শাক্য পুত্রীয় শ্রমণগণ মাত্রা না জেনে একত্রে বহু পাত্র যাচ্ঞা করছেন? এদের জন্য এরূপ বহু পাত্র প্রস্তুত করতে করতে কুম্ভকার অন্যদের কাছে ক্রয়-বিক্রয়ে সক্ষম হচ্ছেন না। সেহেতু তিনি স্ত্রী-পুত্র নিয়ে দুঃখ-দুর্দশায় পড়ে সুখে কালাতিপাতে অসমর্থ হচ্ছেন!”</p>
<p>ভিক্ষুরা সেই জন সাধারণের এরূপ নিন্দাবাদ, আন্দোলন ও ক্ষোভ প্রকাশ শুনতে পেলেন। যে সকল ভিক্ষু অল্পেচ্ছু, সন্তুষ্টিপরায়ণ, লজ্জাশীল, অনুসন্ধিৎসু ও শিক্ষাকামী তাঁরাও সেরূপে নিন্দা, আন্দোলন ও প্রকাশ্যে ভর্ৎসনা করতে লাগলেন, “এ কেমন আসক্তিযুক্ত হীনাচরণ যে, কেন ষড়বর্গীয় ভিক্ষুরা একটু ঘষাঘষিতে অল্পমাত্র নষ্ট বা ভেঙে গেলে বহু পাত্র যাচ্ঞা করছেন?” তখন সেই ভিক্ষুরা ষড়বর্গীয় ভিক্ষুদের বহুভাবে তিরস্কার করে ভগবানকে এ বিষয়ে নিবেদন করলেন। ভগবান তাদেরকে ডেকে জিজ্ঞাসা করলেন, “হে ভিক্ষুগণ, সত্যই কি তোমরা একটু ঘষাঘষিতে অল্পমাত্র নষ্ট বা ভেঙে গেলে বহু পাত্র যাচ্ঞা করতেছ?”</p>
<p>“হ্যাঁ ভগবান, তা সত্য বটে।”</p>
<p>ভগবান এটি নিতান্ত গর্হিত বলে নিন্দা করে বললেন, “হে মূর্খগণ, কী করে তোমরা পাত্র একটু ঘষাঘষিতে সামান্য মাত্র নষ্ট বা ভেঙে গেলে বহু পাত্র যাচ্ঞা করতে পারলে? হে মূর্খগণ, তোমাদের এ প্রকারের হীনাচরণ কিছুতেই অপ্রসন্নদের প্রসন্নতা উৎপাদন বা প্রসন্নদের প্রসন্নতা বৃদ্ধির কারণ হবে না। অধিকন্তু এটি অপ্রসন্নদের অশ্রদ্ধা বৃদ্ধি এবং কোনো কোনো শ্রদ্ধাবানদের মনে অন্যথাভাব আনয়নের সহায়ক হবে।”</p>
<p>ভগবান এরূপে অনেক প্রকারে তাদেরকে ভর্ৎসনা করে চপলতা, অবিনীতা, মহাতৃষ্ণা, অসন্তুষ্টিতা, সঙ্গপ্রিয়তা এবং অলসতার কুফল বর্ণনা করলেন। তিনি অনেক প্রকারে গাম্ভীর্যতা, সুবিনীতা, অল্পেচ্ছুতা, সন্তুষ্টিতা, সল্লেখ (তৃষ্ণাদির সংযমতা), ধুতাঙ্গব্রত, সংঘ-সেবাপ্রিয়তা, পুনর্জন্মক্ষয়ের জন্য বীর্যারম্ভের (উৎসাহশীলতার) সুফল বর্ণনা করে তদনুযায়ী এবং তদনুরূপ ধর্মদেশনা উত্থাপন করে ভিক্ষুগণকে সম্বোধন করে বললেন, “হে ভিক্ষুগণ, আমি দশবিধ প্রত্যয় ও অর্থবশে ভিক্ষুসংঘের জন্য শিক্ষাপদ প্রজ্ঞাপ্ত করব; যথা : ১. সংঘের সুষ্ঠুতা, ২. সংঘের শান্তিভাব বৃদ্ধির জন্যে, ৩. দুর্দম্য ভিক্ষুগণকে দমনের জন্যে, ৪. সদাচারী (শীলবান) ভিক্ষুদের শান্তিপূর্ণভাবে অবস্থানের জন্যে, ৫. বর্তমানে উৎপন্ন তৃষ্ণাসমূহ সংবরণের জন্যে, ৬. অনাগত জন্মের আসবসমূহের উৎপত্তিকে প্রতিঘাতের জন্যে, ৭. অপ্রসন্নের প্রসাদ উৎপন্নের জন্যে, ৮. প্রসন্নের প্রসাদ বৃদ্ধির জন্যে, ৯. সদ্ধর্মের স্থিতির জন্যে এবং ১০. বিনয়কে অনুগ্রহের জন্যে যা অত্যন্ত কল্যাণজনক। তদ্ধেতু হে ভিক্ষুগণ, আমি এই শিক্ষাপদ নির্দেশ করছি :</p>
<p><a class='msdiv' id='msdiv612'></a>“যদি কোনো ভিক্ষুর অধিষ্ঠিত পাত্র অন্ততপক্ষে পাঁচবার পর্যন্ত বন্ধন বা মেরামত করার প্রয়োজন না হলে নতুন পাত্র যাচ্ঞা করা যাবে না, যদি যাচ্ঞা করে তবে সেই ভিক্ষুর ‘নিস্সগ্গিয় পাচিত্তিয়’ অপরাধ হবে। এমতাবস্থায় সেই আপত্তিপ্রাপ্ত ভিক্ষুর দ্বারা সেই পাত্র ভিক্ষু-পরিষদে বিসর্জন করাতে হবে। সেই ভিক্ষু-পরিষদে উক্ত ভিক্ষু সবার শেষে বসবে, উক্ত ভিক্ষু-পরিষদ সেই অপরাধগ্রস্ত ভিক্ষুকে পাত্রটি দিয়ে এরূপ বলবে, “হে ভিক্ষু (আয়ুষ্মান), এই পাত্রটি আপনার। এটি যতদিন পর্যন্ত ভেঙে বা নষ্ট হয়ে না যায়, ততদিন পর্যন্ত ব্যবহার করবেন এখানে এটিই সমীচীন (যথার্থ)।”</p>
<p><a class='msdiv' id='msdiv613'></a>‘যো পনাতি’ অর্থে যা যেরূপ,… অথবা মধ্যম ইত্যাদি ভিক্ষুকে বুঝায়।</p>
<p>‘ভিক্খূতি’ বলতে ভিক্ষান্নজীবী ভিক্ষু,… জ্ঞপ্তি চতুর্থ কর্মবাক্য দ্বারা উপসম্পদাপ্রাপ্ত ভিক্ষুকে বুঝায়। এস্থলে এই অর্থেই ভিক্ষু অভিপ্রেত।</p>
<p>‘ঊনপঞ্চ বন্ধনো’ বলতে যেই পাত্রের মুখ হতে দুই আঙ্গুল পরিমাণ নিচে (দুই আঙ্গুল) পর্যন্ত নষ্ট হয় না, তদ্রূপ চারি স্থানে দুই আঙ্গুল পর্যন্ত নষ্ট না হলে তা পঞ্চবন্ধনের কম পাত্র। আবার এক হতে চার বার বন্ধন বা মেরামতের পর যদি পঞ্চমবার বন্ধন বা মেরামতের প্রয়োজন না হলে, তবে তাও পঞ্চবন্ধনের কম পাত্র।</p>
<p>‘অবন্ধনোকাসো’ বলতে যেই পাত্রের মুখ হতে দুই আঙ্গুল নিচে পর্যন্ত নষ্ট হয় নাই এমন পাত্রকে বুঝায়।</p>
<p>‘বন্ধনোকাসো’ অর্থে যেই পাত্রের মুখ হতে দুই আঙ্গুল নিচে পর্যন্ত নষ্ট হয়েছে এমন পাত্রকে বুঝায়।</p>
<p>‘নবো’ অর্থে বিজ্ঞপ্তি বা নির্দেশ দিয়ে যে নতুন পাত্র পাওয়া যায় তা বুঝায়।</p>
<p>‘চেতাপেয্যাতি’ বলতে পাত্র যাচ্ঞা করলে প্রয়োগে প্রয়োগে ‘দুক্কট’ আপত্তি। সেই যাচ্ঞায় লাভ করলে ‘নিস্সগ্গিয়’ আপত্তি প্রাপ্ত হয়। তখন সেই আপত্তিপ্রাপ্ত পাত্র সংঘের মধ্যে ত্যাগ করতে হবে। সকল ভিক্ষুর নিজ নিজ অধিষ্ঠিত পাত্র নিয়ে এক জায়গায় সমবেত হতে হবে। ‘মহার্ঘ পাত্র গ্রহণ করছি’ মনে করে নিকৃষ্টতম পাত্র অধিষ্ঠান করতে পারবে না। ‘মহার্ঘ পাত্র গ্রহণ করছি’ ভেবে যদি নিকৃষ্টতম পাত্র গ্রহণ করে, তাহলে ‘দুক্কট’ আপত্তি হবে।</p>
<p>“হে ভিক্ষুগণ, এভাবেই বিসর্জন করতে হবে :</p>
<p>তখন আপত্তিপ্রাপ্ত ভিক্ষু সংঘের নিকট গিয়ে উত্তরাসঙ্গ একাংশ করে জ্যেষ্ঠ ভিক্ষুদের পায়ে বন্দনা জ্ঞাপন করার পর উৎকুটিকভাবে বসে অঞ্জলিবদ্ধ হয়ে এরূপে বলতে হবে :</p>
<p>“ভন্তে, আমার এই পাত্র পঞ্চবন্ধন না হওয়ার পূর্বে যাচ্ঞা করে গ্রহণ করায় বিসর্জনযোগ্য হয়েছে। সেহেতু আমি এটি সংঘের নিকট বিসর্জন করছি। বিসর্জন করার পর আপত্তি দেশনা করতে হবে। দক্ষ ও সমর্থ ভিক্ষু দেশনা প্রতিগ্রহণ করবে। হে ভিক্ষুগণ, পঞ্চাঙ্গসম্পন্ন ভিক্ষুকে পাত্র গ্রাহাপক (গ্রহণকারী) হিসেবে নির্বাচন করবে। যথা : ১. যে ছন্দগামী নয়, ২. যে দ্বেষগামী নয়, ৩. যে মোহগামী নয়, ৪. যে ভয়গামী নয় এবং ৫. যে গৃহীত-অগৃহীত জানতে পারে।”</p>
<p>হে ভিক্ষুগণ, এভাবে নির্বাচন করবে। প্রথমে (পূর্বোক্ত গুণসম্পন্ন) ভিক্ষুর মত নিবে। মত নিয়ে দক্ষ ও সমর্থ ভিক্ষু সংঘকে এরূপ প্রস্তাব জ্ঞাপন করাবে :</p>
<p><a class='msdiv' id='msdiv614'></a>প্রজ্ঞপ্তি : মাননীয় সংঘ, আমার প্রস্তাব শ্রবণ করুন। যদি সংঘ যথাযথ মনে করেন, তাহলে সংঘ অমুক নামীয় ভিক্ষুকে পাত্র গ্রাহাপক (গ্রহণকারী) নির্বাচন করতে পারেন। এটিই জ্ঞপ্তি।</p>
<p>অনুশ্রবণ : মাননীয় সংঘ, আমার প্রস্তাব শ্রবণ করুন। সংঘ অমুক ভিক্ষুকে পাত্র গ্রাহাপক (গ্রহণকারী) নির্বাচন করছেন। সেই (অমুক) ভিক্ষুকে পাত্র গ্রাহাপক নির্বাচিত করা যেই আয়ুষ্মান উচিত মনে করেন, তিনি মৌন থাকবেন এবং যিনি উচিত মনে করে না, তিনি নিজ অভিমত ব্যক্ত করবেন।</p>
<p>ধারণা : অমুক নামীয় ভিক্ষু সংঘ কর্তৃক পাত্র গ্রাহাপক (গ্রহণকারী) হিসেবে নির্বাচিত হলেন। সংঘ এই প্রস্তাব যথাযথ মনে করে নীরব রয়েছেন, আমি এরূপ ধারণা করছি।</p>
<p><a class='msdiv' id='msdiv615'></a>তখন সেই পাত্র প্রতিগ্রাহক (নির্বাচিত) ভিক্ষু বিসর্জনযোগ্য পাত্রটি গ্রহণ করতে হবে। সেই প্রতিগ্রাহক ভিক্ষু ‘নিস্সগ্গিয়’ বা বিসর্জনযোগ্য পাত্র প্রথম স্থবিরকে দিয়ে এরূপ বলতে হবে : “ভন্তে, এই পাত্র প্রমাণযুক্ত, সুন্দর এবং স্থবিরের উপযুক্ত; এটি আপনি গ্রহণ করুন।” প্রথম স্থবির নিজের পাত্রটি নিয়ে দ্বিতীয় ভিক্ষুকে দিতে হবে। ভিক্ষুগণ সেই পাত্রটি অনুকম্পা করে নিতে হবে। যে নিবে না তার ‘দুক্কট’ অপরাধ হবে। সেই নির্বাচিত ভিক্ষু স্থবিরের হাতে পাত্র প্রদান করার পর তখন স্থবিরের পাত্র অন্য ভিক্ষুকে দিবে। এরূপে ক্রমাগতভাবে সর্বশেষ উপবিষ্ট ভিক্ষু সেই পাত্রটি গ্রহণ করবে, সেই পাত্র আপত্তিপ্রাপ্ত ভিক্ষুকে দিয়ে সাবধান করে এরূপ বলতে হবে : “হে ভিক্ষু (আয়ুষ্মান), এই পাত্র আপনার যতদিন নষ্ট না হয়, ততদিন পর্যন্ত এটি ব্যবহার করবেন।”</p>
<p>আপত্তিপ্রাপ্ত ভিক্ষু সেই পাত্রটি মঞ্চ, আসন, চেয়ার, হাতির দাঁত দ্বারা-নির্মিত যেকোনো হুক বা পিনাদি অস্থানে রাখতে পারবে না। সেই পাত্র দ্বারা কোনো খাদ্যদ্রব্য রান্না করতে পারবে না। জলাদি তরল দ্রব্য গরম দেয়া ইত্যাদি কাজে ব্যবহার করা যাবে না। কিংবা অন্য কাউকেও দিতে পারবে না বা বিসর্জন, পরিত্যাগ করতে পারবে না। যদি সেই ভিক্ষু (অপরাধগ্রস্ত ভিক্ষু) উক্ত নিয়ম লঙ্ঘন করে, তাহলে তার ‘দুক্কট’ আপত্তি হবে।</p>
<p>‘অযং তত্থ সমীচীতি’ অর্থে এ বিষয়ে এটিই সমীচীন, অনুধর্মতা (যথার্থতা)।</p>
<p><a class='msdiv' id='msdiv616'></a>অবন্ধন পাত্র দ্বারা অবন্ধন পাত্র পরিবর্তন করলে ‘নিস্সগ্গিয় পাচিত্তিয়’ অপরাধ হয়। অবন্ধন পাত্র দ্বারা একবন্ধন পাত্র পরিবর্তন করলে ‘নিস্সগ্গিয় পাচিত্তিয়’ অপরাধ হয়। অবন্ধন পাত্র দ্বারা দ্বিবন্ধন পাত্র পরিবর্তন করলে ‘নিস্সগ্গিয় পাচিত্তিয়’ অপরাধ হয়। অবন্ধন পাত্র দ্বারা ত্রিবন্ধন পাত্র পরিবর্তন করলে ‘নিস্সগ্গিয় পাচিত্তিয়’ অপরাধ হয়। অবন্ধন পাত্র দ্বারা চতুর্বন্ধন পাত্র পরিবর্তন করলে ‘নিস্সগ্গিয় পাচিত্তিয়’ অপরাধ হয়।</p>
<p>এক বন্ধন পাত্র দ্বারা অবন্ধন পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। এক বন্ধন পাত্র দ্বারা এক বন্ধন পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। এক বন্ধন পাত্র দ্বারা দ্বিবন্ধন পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। এক বন্ধন পাত্র দ্বারা ত্রিবন্ধন পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। এক বন্ধন পাত্র দ্বারা চতুর্বন্ধন পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়।</p>
<p>দ্বিবন্ধন পাত্র দ্বারা অবন্ধন পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হবে। দ্বিবন্ধন পাত্র দ্বারা একবন্ধন পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। দ্বিবন্ধন পাত্র দ্বারা ত্রিবন্ধন পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। দ্বিবন্ধন পাত্র দ্বারা চতুর্বন্ধন পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়।</p>
<p>ত্রিবন্ধন পাত্র দ্বারা অবন্ধন পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। ত্রিবন্ধন পাত্র দ্বারা দ্বিবন্ধন পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। ত্রিবন্ধন পাত্র দ্বারা ত্রিবন্ধন পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। ত্রিবন্ধন পাত্র দ্বারা চতুর্বন্ধন পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়।</p>
<p>চতুর্বন্ধন পাত্র দ্বারা অবন্ধন পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। চতুর্বন্ধন পাত্র দ্বারা একবন্ধন পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। চতুর্বন্ধন পাত্র দ্বারা দ্বিবন্ধন পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। চতুর্বন্ধন পাত্র দ্বারা ত্রিবন্ধন পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। চতুর্বন্ধন পাত্র দ্বারা চতুর্বন্ধন পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়।</p>
<p>অবন্ধন পাত্র দ্বারা অবন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। অবন্ধন পাত্র দ্বারা এক বন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। অবন্ধন পাত্র দ্বারা দ্বিবন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। অবন্ধন পাত্র দ্বারা ত্রিবন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। অবন্ধন পাত্র দ্বারা চতুর্বন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়।</p>
<p>এক বন্ধন পাত্র দ্বারা অবন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। এক বন্ধন পাত্র দ্বারা এক বন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। এক বন্ধন পাত্র দ্বারা দ্বিবন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। এক বন্ধন পাত্র দ্বারা ত্রিবন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। এক বন্ধন পাত্র দ্বারা চতুর্বন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়।</p>
<p>দ্বিবন্ধন পাত্র দ্বারা অবন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। দ্বিবন্ধন পাত্র দ্বারা এক বন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। দ্বিবন্ধন পাত্র দ্বারা দ্বিবন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। দ্বিবন্ধন পাত্র দ্বারা ত্রিবন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। দ্বিবন্ধন পাত্র দ্বারা চতুর্বন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়।</p>
<p>ত্রিবন্ধন পাত্র দ্বারা অবন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। ত্রিবন্ধন পাত্র দ্বারা এক বন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। ত্রিবন্ধন পাত্র দ্বারা দ্বিবন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। ত্রিবন্ধন পাত্র দ্বারা ত্রিবন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। ত্রিবন্ধন পাত্র দ্বারা চতুর্বন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়।</p>
<p>চতুর্বন্ধন পাত্র দ্বারা অবন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। চতুর্বন্ধন পাত্র দ্বারা এক বন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। চতুর্বন্ধন পাত্র দ্বারা দ্বিবন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। চতুর্বন্ধন পাত্র দ্বারা ত্রিবন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। চতুর্বন্ধন পাত্র দ্বারা চতুর্বন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়' আপত্তি হয়।</p>
<p>অবন্ধনোকাশ পাত্র দ্বারা অবন্ধন পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। অবন্ধনোকাশ পাত্র দ্বারা একবন্ধন পাত্র পরিবর্তন করলে. ‘নিস্সগ্গিয় পাচিত্তিয়’ আপত্তি হয়। অবন্ধনোকাশ পাত্র দ্বারা দ্বিবন্ধন পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। অবন্ধনোকাশ পাত্র দ্বারা ত্রিবন্ধন পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। অবন্ধনোকাশ পাত্র দ্বারা চতুর্বন্ধন পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়।</p>
<p>চতুর্বন্ধনোকাশ পাত্র দ্বারা অবন্ধন পাত্র পরিবর্তন করলে ‘নিস্সগ্গিয় পাচিত্তিয়’ অপরাধ হয়। চতুর্বন্ধনোকাশ পাত্র দ্বারা একবন্ধন পাত্র পরিবর্তন করলে ‘নিস্সগ্গিয় পাচিত্তিয়’ অপরাধ হয়। চতুর্বন্ধনোকাশ পাত্র দ্বারা দ্বিবন্ধন পাত্র পরিবর্তন করলে নিস্সগ্গিয় পাচিত্তিয়’ অপরাধ হয়। চতুর্বন্ধনোকাশ পাত্র দ্বারা ত্রিবন্ধন পাত্র পরিবর্তন করলে ‘নিস্সগ্গিয় পাচিত্তিয়’ অপরাধ হয়। চতুর্বন্ধনোকাশ পাত্র দ্বারা চতুর্বন্ধন পাত্র পরিবর্তন করলে ‘নিস্সগ্গিয় পাচিত্তিয়’ অপরাধ হয়।</p>
<p>অবন্ধনোকাশ পাত্র দ্বারা অবন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। অবন্ধনোকাশ পাত্র দ্বারা এক বন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। অবন্ধনোকাশ পাত্র দ্বারা দ্বিবন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। অবন্ধনোকাশ পাত্র দ্বারা ত্রিবন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়। অবন্ধনোকাশ পাত্র দ্বারা চতুর্বন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ আপত্তি হয়।</p>
<p>চতুর্বন্ধনোকাশ পাত্র দ্বারা অবন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ অপরাধ হয়। চতুর্বন্ধনোকাশ পাত্র দ্বারা একবন্ধনো পাত্র পরিবর্তন করলে নিস্সগ্গিয় পাচিত্তিয়’ অপরাধ হয়। চতুর্বন্ধনোকাশ পাত্র দ্বারা দ্বিবন্ধনোকাশ পাত্র পরিবর্তন করলে নিস্সগ্গিয় পাচিত্তিয়’ অপরাধ হয়। চতুর্বন্ধনোকাশ পাত্র দ্বারা ত্রিবন্ধন পাত্র পরিবর্তন করলে নিস্সগ্গিয় পাচিত্তিয়’ অপরাধ হয়। চতুর্বন্ধনোকাশ পাত্র দ্বারা চতুর্বন্ধনোকাশ পাত্র পরিবর্তন করলে ‘নিস্সগ্গিয় পাচিত্তিয়’ অপরাধ হয়।</p>
<p><a class='msdiv' id='msdiv617'></a>অনাপত্তি : পাত্র নষ্ট হলে, ভেঙে গেলে, নিমন্ত্রিত জ্ঞাতির নিকট যাচ্ঞা করলে অপরের জন্যে যাচ্ঞা করলে স্বীয় ধন দ্বারা নিলে, ভিক্ষু উন্মাদ হলে এবং আদিকর্মিক হলে অনাপত্তি।</p>
<p class='endsutta'>ঊনপঞ্চ বন্ধন বিষয়ক শিক্ষাপদ সমাপ্ত</p>
<footer>
<p>Translated by <span class='author'>ভদন্ত বুদ্ধবংশ ভিক্ষু</span> (Buddhabangsha Bhikkhu).</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
