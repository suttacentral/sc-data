<!DOCTYPE html>
<html>
<head>
<meta charset='UTF-8'>
<meta name='author' content='ভদন্ত বুদ্ধবংশ ভিক্ষু'>
<title></title>
</head>
<body>
<article id='pli-tv-bu-vb-pj1' lang='bn'>
<header>
<ul>
<li class='division'>বিনয়পিটকে</li>
<li>পারাজিকা অধ্যায়</li>
</ul>
<h1>১. প্রথম পারাজিক</h1>
</header>
<h2>বৈরঞ্জ অধ্যায়</h2>
<h2>শিক্ষাপদগুলো উৎপত্তির কারণ বর্ণন</h2>
<h2>স্থান : বৈরঞ্জ</h2>
<p><a class='msdiv' id='msdiv1'></a>সে সময়ে ভগবান বুদ্ধ পঞ্চশত ভিক্ষু সমন্বিত মহতী ভিক্ষুসংঘের সঙ্গে বৈরঞ্জ নামক স্থানের নলেরুপুচিমন্দমূলে অবস্থান করছিলেন। তখন বৈরঞ্জ নামক ব্রাহ্মণ শুনলেন যে, “শাক্যকুল হতে প্রব্রজিত শাক্যপুত্র শ্রমণ গৌতম পঞ্চশত ভিক্ষু সমন্বিত মহাভিক্ষুসংঘের সঙ্গে বৈরঞ্জের নলেরুপুচিমন্দমূলে অবস্থান করছেন। সেই ভগবান গৌতমের এরূপ কল্যাণকীর্তি (যশকীর্তি) অভ্যুত্থিত (প্রচারিত) হয়েছে : ‘তিনি ভগবান, অর্হৎ, সম্যকসম্বুদ্ধ, বিদ্যাচরণসম্পন্ন, সুগত, লোকবিদ, অনুত্তর, দম্যপুরুষ সারথি, দেবমনুষ্যের শাস্তা, বুদ্ধ ভগবান।’ তিনি দেবলোক, মারলোক, ব্রহ্মলোক, শ্রমণ-ব্রাহ্মণ, প্রজাবর্গ এবং সকল দেবমনুষ্যগণসহ এসব লোক স্বয়ং অভিজ্ঞা দ্বারা সাক্ষাৎ করে এগুলোর প্রকৃত স্বরূপ প্রকাশ করেন। তিনি ধর্মোপদেশ প্রদান করেন যা আদিতে কল্যাণকর, মধ্যে কল্যাণকর, পর্যাবসানে (অন্তে) কল্যাণকর। তিনি অর্থ-ব্যঞ্জনযুক্ত, সমগ্র পরিপূর্ণ এবং পরিশুদ্ধ ব্রহ্মচর্যই প্রকাশ করেন। তাদৃশ অর্হতের দর্শন লাভ করা উত্তম।”</p>
<p><a class='msdiv' id='msdiv2'></a>অনন্তর বৈরঞ্জ ব্রাহ্মণ যেস্থানে ভগবান সেস্থানে উপস্থিত হলেন; উপস্থিত হয়ে ভগবানের সঙ্গে প্রীতিপূর্ণ আলাপ করলেন। এবং প্রীত্যালাপ ও কুশল বিনিময়াদি শেষ করে একান্তে বসলেন। একান্তে উপবিষ্ট বৈরঞ্জ ব্রাহ্মণ ভগবানকে এরূপ বললেন, “হে গৌতম, আমি এরূপ শুনেছি যে, ‘শ্রমণ গৌতম নাকি জীর্ণ, বৃদ্ধ, প্রবীণ, বয়সগত, প্রাপ্তবয়স্ক ব্রাহ্মণগণকে অভিবাদন, প্রত্যুত্থান অথবা আসন দিয়ে বসার জন্য আহ্বান করেন না। হে গৌতম, এটি কি যথাযথ সঠিক যে, শ্রমণ গৌতম জীর্ণ, বৃদ্ধ, প্রবীণ, বয়সগত, প্রাপ্তবয়স্ক ব্রাহ্মণগণকে অভিবাদন, প্রত্যুত্থান অথবা আসন দিয়ে বসার জন্য আহ্বান করেন না?”</p>
<p>তখন ভগবান বললেন :</p>
<p>“হে ব্রাহ্মণ, আমি এমন কাউকে দেখছি না যে, এই দেবলোক, মারলোক, ব্রহ্মলোকে শ্রমণ-ব্রাহ্মণ-প্রজাবর্গ এবং দেব-মনুষ্যগণের মধ্যে আমার দ্বারা অভিবাদন, প্রত্যুত্থান অথবা আসন দ্বারা বসার জন্য আহ্বানযোগ্য হতে পারে। ব্রাহ্মণ, যদি তথাগত অভিবাদন, প্রত্যুত্থান অথবা আসন দিয়ে বসার জন্য আহ্বান করেন, তাহলে সেই ব্যক্তির মস্তক নিশ্চিত বিদীর্ণ হবে।”</p>
<p>অতঃপর বৈরঞ্জ ব্রাহ্মণ ভগবানকে প্রশ্নযোগে আরও জিজ্ঞাসা করলেন :</p>
<p><a class='msdiv' id='msdiv3'></a>মাননীয় গৌতম, আপনি কি রূপে রসহীন হন?</p>
<p>ভগবান বললেন, হে ব্রাহ্মণ, কোনো কোনো কারণ-পর্যায় আছে যা দ্বারা যারা সত্যকথা বলতে চায়, তারা আমার সম্পর্কে এরূপ বলতে পারে : ‘শ্রমণ গৌতম রূপে রসহীন।’ ব্রাহ্মণ, যেগুলো রূপরস, শব্দরস, গন্ধরস, রসরস, ও স্পর্শরস সেগুলো তথাগতের প্রহীন হয়েছে, সমূলে উচ্ছিন্ন হয়েছে, তালবৃক্ষের ন্যায় সমূলোৎপাটিত হয়েছে এবং ভবিষ্যতে উৎপন্নধর্ম রহিত হয়েছে।</p>
<p>হে ব্রাহ্মণ, এইভাবে কোনো কোনো কারণ-পর্যায় আছে যা দ্বারা যারা সত্য কথা বলতে চায়, তারা আমার সম্পর্কে এরূপ বললেও বলতে পারে : “শ্রমণ গৌতম রূপে রসহীন।” ব্রাহ্মণ, নিঃসন্দেহে আপনি এই প্রসঙ্গকে এরূপেই অবধারণ করুন।</p>
<p><a class='msdiv' id='msdiv4'></a>মাননীয় গৌতম, আপনি কি ভোগহীন?</p>
<p>হে ব্রাহ্মণ, কোনো কোনো কারণ-পর্যায় আছে যা দ্বারা যারা সত্য কথা বলতে চায়, তারা আমার সম্পর্কে এরূপ বলতে পারে : “শ্রমণ গৌতম ভোগহীন।” ব্রাহ্মণ, যেগুলো রূপভোগ, শব্দভোগ, গন্ধভোগ, রসভোগ এবং স্পর্শভোগ সেগুলো তথাগতের প্রহীন হয়েছে, সমূলে উচ্ছিন্ন হয়েছে, তালবৃক্ষের ন্যায় সমূলোৎপাটিত হয়েছে এবং ভবিষ্যতে উৎপাদিকা শক্তি রহিত হয়েছে।</p>
<p>হে ব্রাহ্মণ, কোনো কোনো কারণ-পর্যায় আছে যা দ্বারা যারা সত্যকথা বলতে চায়, তারা আমার সম্পর্কে এরূপ বললেও বলতে পারে : “শ্রমণ গৌতম ভোগহীন।” ব্রাহ্মণ, আপনি এই বিষয়কে এরূপেই অবধারণ করুন।</p>
<p><a class='msdiv' id='msdiv5'></a>মাননীয় গৌতম, আপনি কি অক্রিয়াবাদী?</p>
<p>হে ব্রাহ্মণ, কোনো কোনো কারণ-পর্যায় আছে যা দ্বারা সত্যবাদীগণ বলতে চায়, তারা আমার সম্বন্ধে এটি বলতে পারে, “শ্রমণ গৌতম অক্রিয়াবাদী।” ব্রাহ্মণ, আমি কায়িক দুশ্চরিত্র, বাচনিক দুশ্চরিত্র ও মানসিক দুশ্চরিত্রকে অক্রিয়া বলি। এবং নানাপ্রকার পাপ-অকুশলধর্মকে অক্রিয়া (অকরণীয়) বলে থাকি।</p>
<p>হে ব্রাহ্মণ, কোনো কোনো কারণ-পর্যায় আছে যা দ্বারা সম্যকবাদীগণ বলতে চায়, তারা আমার সম্বন্ধে এরূপ বললেও বলতে পারে : “শ্রমণ গৌতম অক্রিয়াবাদী।” ব্রাহ্মণ, আপনি এই প্রসঙ্গকে এরূপেই অবধারণ করুন।</p>
<p><a class='msdiv' id='msdiv6'></a>মাননীয় গৌতম, আপনি কি উচ্ছেদবাদী?</p>
<p>হে ব্রাহ্মণ, কোনো কোনো কারণ-পর্যায় আছে যা দ্বারা সত্যবাদীগণ বলতে চায়, তারা আমার সম্পর্কে এরূপ বলতে পারে : “শ্রমণ গৌতম উচ্ছেদবাদী।” হে ব্রাহ্মণ, আমি কাম, ক্রোধ, অজ্ঞান এবং বিবিধ পাপ অকুশল ধর্মের উচ্ছেদ সাধন করার জন্যে বলে থাকি। হে ব্রাহ্মণ, কোনো কোনো কারণ-পর্যায় আছে যা দ্বারা সত্যবাদীগণ বলতে চায়, তারা আমার সম্পর্কে এরূপ বললেও বলতে পারে : “শ্রমণ গৌতম উচ্ছেদবাদী।” ব্রাহ্মণ, নিঃসন্দেহে আপনি এই বিষয়কে এরূপেই অবধারণ করতে পারেন।</p>
<p><a class='msdiv' id='msdiv7'></a>মাননীয় গৌতম, আপনি কি জুগুপ্সী (অবজ্ঞাকারী)?</p>
<p>হে ব্রাহ্মণ, কোনো কোনো কারণ-পর্যায় আছে যা দ্বারা সত্যবাদীগণ বলতে চায়, তারা আমার সম্পর্কে এরূপ বলতে পারে : “শ্রমণ গৌতম জুগুপ্সী (নিন্দাকারী)।” ব্রাহ্মণ, আমি কায়িক, বাচনিক, মানসিক এবং অনেক প্রকার পাপ অকুশল ধর্ম সম্পাদনকারীকে নিন্দা করে থাকি। হে ব্রাহ্মণ, কিছু কিছু কারণ-পর্যায় আছে যা দ্বারা যারা সত্য কথা বলতে চায়, তারা আমার সম্বন্ধে এরূপ বললেও বলতে পারে : “শ্রমণ গৌতম জুগুপ্সী।” ব্রাহ্মণ, নিঃসন্দেহে আপনি এই প্রসঙ্গকে এভাবেই বলতে পারেন।</p>
<p><a class='msdiv' id='msdiv8'></a>মাননীয় গৌতম, আপনি কি বৈনয়িক (বিনাশবাদী)?</p>
<p>হে ব্রাহ্মণ, কোনো কোনো কারণ-পর্যায় আছে যা দ্বারা যারা সত্যকথা বলতে চায়, তারা আমার সম্পর্কে এরূপ বলতে পারে : “শ্রমণ গৌতম বৈনয়িক (বিনাশবাদী)।” ব্রাহ্মণ, আমি রাগ, দ্বেষ, মোহ বিনয়নের নিমিত্তে ধর্মদেশনা করি। এই বিবিধ প্রকার পাপ-অকুশলধর্ম বিনয়নের (বিনাশের) জন্য ধর্মদেশনা করে থাকি। হে ব্রাহ্মণ, কোনো কোনো কারণ-পর্যায় আছে যা দ্বারা যারা আমার সম্পর্কে সত্যকথা বলতে চায়, তারা এরূপ বললেও বলতে পারে : “শ্রমণ গৌতম বৈনয়িক।” ব্রাহ্মণ, আপনি নিঃসন্দেহে এই বিষয়কে এরূপেই বলতে পারেন।</p>
<p><a class='msdiv' id='msdiv9'></a>মাননীয় গৌতম, আপনি কি তপস্বী?</p>
<p>হে ব্রাহ্মণ, কোনো কোনো কারণ-পর্যায় আছে যা দ্বারা যারা সত্যকথা বলতে চায়, তারা আমার সম্পর্কে এরূপ বলতে পারে : “শ্রমণ গৌতম তপস্বী।” ব্রাহ্মণ, আমি কায়িক, বাচনিক এবং মানসিক পাপ-অকুশলধর্মকে তপনীয় বলে থাকে। ব্রাহ্মণ, যার তপনীয় (সন্তাপদায়ক), পাপ-অকুশলধর্মের মূলোচ্ছিন্ন হয়েছে, তালবৃক্ষের ন্যায় উৎপাটিত হয়েছে, বিলুপ্ত হয়েছে এবং ভবিষ্যতে উৎপাদিকা শক্তি রহিত হয়েছে। আমি তাকেই তপস্বী বলে থাকি।</p>
<p>“হে ব্রাহ্মণ, তথাগতের সেই তপনীয় (দুঃখদায়ক), পাপ, অকুশল, অধর্ম প্রহীন (ধ্বংস) হয়েছে, সমূলে ছিন্ন হয়েছে, তালবৃক্ষের ন্যায় উৎপাটিত হয়েছে, চিরতরে বিলুপ্ত হয়েছে, অনাগত উৎপাদিকা শক্তি রহিত হয়েছে। হে ব্রাহ্মণ, কোনো কোনো কারণ-পর্যায় আছে যা দ্বারা যারা আমার সম্বন্ধে সত্যকথা বলতে চায়, তারা এরূপ বললেও বলতে পারে : “শ্রমণ গৌতম তপস্বী।” ব্রাহ্মণ, আপনি এই বিষয়কে এরূপেই অবধারণ করতে পারেন।</p>
<p><a class='msdiv' id='msdiv10'></a>মাননীয় গৌতম, আপনি কি অপগর্ভবাদী?</p>
<p>হে ব্রাহ্মণ, কোনো কোনো কারণ-পর্যায় আছে যা দ্বারা যারা আমার সম্পর্কে সত্যকথা বলতে চায়, তারা এরূপ বললেও বলতে পারে : “শ্রমণ গৌতম অপগর্ভবাদী।” ব্রাহ্মণ, যার ভবিষ্যৎ গর্ভবাস, পুনর্ভবে উৎপত্তি সম্পূর্ণরূপে বিনাশ প্রাপ্ত হয়েছে, সমূলে ছিন্ন হয়েছে, তালবৃক্ষের ন্যায় সমূলোৎপাটিত হয়েছে, সম্পূর্ণরূপে বিলুপ্ত হয়েছে এবং ভাবী উৎপাদিকা শক্তি চিরতরে রহিত হয়েছে। আমি তাকেই অপগর্ভ বলে থাকি। হে ব্রাহ্মণ, কোনো কোনো কারণ-পর্যায় আছে যা দ্বারা যারা আমার সম্পর্কে সত্যকথা বলতে চায়, তারা বলতে পারে : “শ্রমণ গৌতম অপগর্ভবাদী।” ব্রাহ্মণ, আপনি নিঃসন্দেহে এই বিষয়কে এরূপেই বলতে পারেন।</p>
<p><a class='msdiv' id='msdiv11'></a>“যেমন ব্রাহ্মণ, কোনো কুক্কুটির আট, দশ অথবা বারোটি অণ্ড আছে। কুক্কুটির দ্বারা সেগুলো (অণ্ডগুলো) সম্যকরূপে উপরিশায়িত, উত্তমরূপে পরিস্বেদিত (তাপ দেওয়া), সম্পূর্ণরূপে পরিভাবিত (ভাব দেওয়া) হয়। যথাকালে সেই কুক্কুটির শাবকগুলোর মধ্যে যেটি প্রথমেই পায়ের নখশিখা কিংবা মুখতুণ্ড দ্বারা অণ্ডকোশ (ডিম) বিদীর্ণ করে (ভেঙে) নিরাপদে বাহির হয়, তাহলে কি বলেন, কোনটি জ্যেষ্ঠ কিংবা কনিষ্ঠ”?</p>
<p>মাননীয় গৌতম, যেটি প্রথমেই বাহির হয়, সেটি জ্যেষ্ঠ। তদ্রূপ ব্রাহ্মণ, আমিও অবিদ্যা ক্ষয় এবং পুনর্জন্ম নিরোধের দ্বারা অণ্ডকোশসদৃশ অবিদ্যাকে পদদলিত করে একাই এই জগতে অনুত্তর সম্যক সম্বোধি (সর্বজ্ঞতা জ্ঞান) প্রাপ্ত হয়েছি। হে ব্রাহ্মণ, জগতের মধ্যে আমিই জ্যেষ্ঠ, আমিই শ্রেষ্ঠ।</p>
<p>ব্রাহ্মণ, আমার বীর্য (উদ্যম) আরব্ধ প্রাপ্ত হয়েছে, যা শিথিল হবার নহে; স্মৃতি উপস্থিত হয়েছে, যা সংমূঢ় (অজ্ঞান) হবার নহে; চিত্ত সমাহিত একাগ্র হয়েছে।</p>
<p>ব্রাহ্মণ, সেই অবস্থায় আমি কাম হতে বিভক্ত (পৃথক) হয়ে সকল অকুশলধর্ম পরিহার করে সবিতর্ক, সবিচার এবং বিবেকজ (বিবেকযুক্ত) প্রীতিসুখ সমন্বিত প্রথম ধ্যান প্রাপ্ত হয়ে তাতে অবস্থান করি। বিতর্ক-বিচার উপশমে অধ্যাত্ম-সম্প্রসাদী (প্রসন্নতা), চিত্তের একাগ্রভাব (দৃঢ়তা) আনয়নকারী বিতর্ক-বিচারহীন সমাধিময় প্রীতি সুখযুক্ত দ্বিতীয় ধ্যান লাভ করে উহাতে অবস্থান করি। প্রীতিতেও বিরাগী (অনাসক্ত) হয়ে উপেক্ষায় অবস্থান করি, স্মৃতিমান ও সম্প্রজ্ঞান হয়ে স্বচিত্তে সুখানুভব করি, যেই ধ্যান-স্তরে আরোহণ করলে আর্যগণ ‘ধ্যানী-উপেক্ষাসম্পন্ন ও স্মৃতিমান হয়ে সুখে অবস্থান করেন’ বলে বর্ণনা করে থাকেন, সেই তৃতীয় ধ্যান-স্তরে উত্তীর্ণ হয়ে তাতে বিহার করি। সকল প্রকার কায়িক সুখ-দুঃখ প্রহীন (পরিত্যাগ) করে পূর্বেই মনের সৌমনস্য-দৌর্মনস্য অস্তমিত (পরিহার) করে, না-দুঃখ না-সুখ, উপেক্ষা ও স্মৃতি দ্বারা পরিশুদ্ধ চিত্তে চতুর্থ ধ্যান প্রাপ্ত হয়ে তাতে বিহার (অবস্থান) করি।</p>
<p><a class='msdiv' id='msdiv12'></a>হে ব্রাহ্মণ, এরূপে সমাহিত চিত্তের সেই পরিশুদ্ধ, পরিষ্কৃত, নিষ্কলঙ্ক, বিনাশপ্রাপ্ত-উপক্লেশ, মৃদুভূত, কমনীয়, স্থির ও নিষ্কম্প (শান্ত) অবস্থায় পূর্বানুস্মৃতি-জ্ঞানাভিমুখে চিত্ত অভিনিবিষ্ট করি। তখন সে অবস্থায় আমি অনেক প্রকারে বহু পূর্বজন্ম অনুস্মরণ করি, যথা : এক জন্ম, দুই জন্ম, তিন জন্ম, চার জন্ম, দশ জন্ম, বিশ জন্ম, ত্রিশ জন্ম, চল্লিশ জন্ম, পঞ্চাশ জন্ম, শত জন্ম, সহস্র জন্ম, এমনকি এরূপে শতসহস্র জন্ম; অনেক সংবর্ত কল্প , অনেক বিবর্ত কল্প , এমনকি বহু সংবর্ত বিবর্ত কল্পে অমুক স্থানে আমি ছিলাম, এই ছিল আমার নাম, এরূপ গোত্র, এরূপ জাতি, এরূপ বর্ণ, এরূপ আহার, এরূপ আমার সুখ-দুঃখ অনুভব, এরূপ পরমায়ু, আমি সে স্থান হতে চ্যুত হয়ে এই স্থানে উৎপন্ন হই। এই স্থানেও আমার এই নাম, এরূপ গোত্র-জাতি-বর্ণ-আহার, এরূপ সুখ-দুঃখ অনুভব, এরূপ পরমায়ু। পুনরায় সে-স্থান হতে চ্যুত হয়ে আমি এই স্থানে (এই যোনিতে) উৎপন্ন হয়েছি। এভাবে সাকার ও স-উদ্দেশ , স্বরূপ গতিসহ অনেক প্রকারে বহু পূর্বনিবাস (জন্ম) অনুস্মরণ করি। ব্রাহ্মণ, অপ্রমত্ত, বীর্যবান ও সাধনায় তৎপর হলে সাধকের যেরূপ হয়, সেভাবেই রাত্রির প্রথম যামে আমার প্রথম বিদ্যা (জাতিস্মর জ্ঞান) উৎপন্ন হয়, অবিদ্যা বিনষ্ট হয়ে বিদ্যা উৎপন্ন হয়, অজ্ঞানান্ধকার দূরীভূত হয়ে, জ্ঞানালোক উৎপন্ন হয়।</p>
<p>হে ব্রাহ্মণ, কুক্কুটি শাবকের ডিম্বকোষ হতে বাহির হওয়ার ন্যায় এটি আমার প্রথম অভিজ্ঞান।</p>
<p><a class='msdiv' id='msdiv13'></a>হে ব্রাহ্মণ, এরূপে সমাহিত চিত্তের সেই পরিশুদ্ধ, পরিষ্কৃত, নিষ্কলঙ্ক, বিগত উপক্লেশ, মৃদুভূত, কমনীয়, স্থিত ও নিষ্কম্প (নিশ্চল-শান্ত) অবস্থায় সত্ত্বগণের চ্যুতি-উৎপত্তি (জন্ম-মৃত্যু) জ্ঞানাভিমুখে চিত্ত নমিত করি। সে অবস্থায় দিব্যচক্ষুতে বিশুদ্ধ লোকাতীত অতীন্দ্রিয় (অলৌকিক) দৃষ্টিতে দেখতে পাই যে, সত্ত্বগণ এক যোনি (জন্ম) হতে চ্যুত হয়ে অন্য যোনিতে উৎপন্ন হচ্ছে। তা আমি সম্যকরূপে জানতে পারি যে, হীনোৎকৃষ্ট জাতীয়, উত্তম-অধম বর্ণের জীবগণ নিজ নিজ কর্মবিপাক অনুসারে সুগতি-দুর্গতিতে পতিত হচ্ছে; এ সকল হীনতর প্রাণী কায়-দুশ্চরিত্র সমন্বিত, বাক্য-দুশ্চরিত্র সমন্বিত, মন-দুশ্চরিত্র সমন্বিত, এসব জীব আর্যগণের নিন্দাকারী, মিথ্যাদৃষ্টিসম্পন্ন এবং মিথ্যাদৃষ্টি প্ররোচনায় অকুশল কর্ম সম্পাদন করার ফলে কায়ভেদে মৃত্যুর পর অপায়-দুর্গতি, বিনিপাত-নিরয়ে জন্ম হচ্ছে অথবা যে সকল মহানুভব প্রাণী কায়-সুচরিত্র সমন্বিত, বাক্য-সুচরিত্র সমন্বিত, মন-সুচরিত্র সমন্বিত, আর্যগণের প্রশংসাকারী, সম্যক দৃষ্টিসম্পন্ন এবং সম্যক দৃষ্টি প্রণোদিত কুশলকর্ম সম্পাদন করার ফলে কায়ভেদে মরণের পর সুগতি স্বর্গলোকে উৎপন্ন হচ্ছে। এই প্রকারে দিব্যনেত্রে বিশুদ্ধ মনুষ্যাতীত অতীন্দ্রিয় দৃষ্টিতে দেখতে পাই যে, প্রাণীগণ একযোনি হতে চ্যুত হয়ে অপর যোনিতে উৎপন্ন হচ্ছে; আরও প্রকৃষ্টরূপে জানতে পারি যে, হীনোকৃষ্ট জাতীয়, উত্তম-অধম বর্ণের জীবগণ আপনাপন কর্ম বিপাকানুযায়ী সুগতি-দুর্গতি প্রাপ্ত হচ্ছে। হে ব্রাহ্মণ, অপ্রমত্ত, বীর্যবান সাধনায় তৎপর হলে, ধ্যানীর যেমন হয় তেমনভাবেই রাত্রির মধ্যম যামে আমার দ্বিতীয় বিদ্যা (কর্মফলানুসারে প্রাণীগণের চ্যুতি-উৎপত্তি জ্ঞান) অধিগত (জ্ঞাত) হয়, অবিদ্যা বিনাশ হয়ে বিদ্যা উৎপন্ন হয়, অজ্ঞানান্ধকার বিদূরীত হয়ে জ্ঞানালোক উৎপন্ন হয়। ব্রাহ্মণ, কুক্কুটির অণ্ডকোশ হতে বাচ্চা বাহির হওয়ার ন্যায় এটি আমার দ্বিতীয় অভিজ্ঞান।</p>
<p><a class='msdiv' id='msdiv14'></a>হে ব্রাহ্মণ, এরূপে সমাহিত চিত্তের সেই পরিশুদ্ধ, পরিষ্কৃত, নিষ্কলঙ্ক, বিগত-উপক্লেশ, মৃদুভূত, কমনীয়, স্থিত ও নিষ্কম্প অবস্থায় আসবক্ষয় জ্ঞানাভিমুখে আমার চিত্ত অভিনিবেশ করি। সে অবস্থায় উচ্চতর জ্ঞানে যথাযথরূপে জানতে পারি যে, এটি দুঃখ আর্যসত্য, এটি দুঃখসমুদয় আর্যসত্য, এটি দুঃখনিরোধ আর্যসত্য, এটি দুঃখনিরোধগামী-প্রতিপদা আর্যসত্য। এটি আসব, এটি আসব সমুদয়, এটি আসব-নিরোধ, এটি আসব-নিরোধগামী প্রতিপদ। সে অবস্থায় এরূপে আর্যসত্য জ্ঞাত হওয়ার ফলে কামাসব হতে আমার চিত্ত বিমুক্ত হয়, ভবাসব হতে আমার চিত্ত বিমুক্ত হয়, অবিদ্যাসব হতেও আমার চিত্ত বিমুক্ত হয়। বিমুক্তচিত্তে ‘বিমুক্ত হয়েছি’ এরূপ জ্ঞান উদয় হয়, উচ্চতর জ্ঞানে জানতে পারি যে, চিরতরে আমার জন্মবীজ ক্ষয় হয়েছে, সম্যকরূপে ব্রহ্মচর্য-ব্রত উদ্‌যাপিত হয়েছে। যা কিছু করণীয় কার্য ছিল, তা করা হয়েছে। অতঃপর এই জগতে পুনর্বার আসতে হবে না।</p>
<p>হে ব্রাহ্মণ, অপ্রমত্ত, বীর্যবান ও ধ্যানে সচেষ্ট হলে যেরূপ হয়, সেরূপেই রাত্রির শেষ যামে আমার এই তৃতীয় বিদ্যা (আসবক্ষয় জ্ঞান) অধিগত হয়, অবিদ্যা সম্পূর্ণরূপে বিনষ্ট হয়ে বিদ্যা উৎপন্ন হয় এবং অজ্ঞানান্ধকার দূরীভূত হয়ে জ্ঞানালোক উৎপন্ন হয়। ব্রাহ্মণ, কুক্কুটির ডিম্বকোশ হতে শাবক বাহির হওয়ার ন্যায় এটি আমার তৃতীয় অভিজ্ঞান (সম্বোধিজ্ঞান)।</p>
<p><a class='msdiv' id='msdiv15'></a>ভগবান কর্তৃক এরূপ বর্ণিত হলে, বৈরঞ্জ ব্রাহ্মণ ভগবানকে এরূপ বললেন, “অতি উত্তম মহানুভব গৌতম, অতি শ্রেষ্ঠ মহানুভব গৌতম, অতি সুন্দর হে গৌতম, অতি মনোহর হে গৌতম, যেমন কেহ নিম্নমুখীকে ঊর্ধ্বমুখী করে, আবৃতকে অনাবৃত করে, বিপথগামীকে পথ প্রদর্শন করে কিংবা ঘোর অন্ধকারে তৈলপ্রদীপ ধারণ করে যাতে চক্ষুষ্মান ব্যক্তি দৃশ্যমান বস্তু দেখতে পায়; তেমনভাবেই মাননীয় গৌতম কর্তৃক অনেক প্রকারে বহু যুক্তি-উপমার দ্বারা ধর্ম প্রকাশিত হলো। আমি মহানুভব গৌতমের, তৎপ্রচারিত নির্বাণপ্রদায়ী ধর্মের এবং তৎপ্রতিষ্ঠিত ভিক্ষুসংঘের শরণ গ্রহণ করছি। অদ্য হতে আমাকে আমরণকাল পর্যন্ত শরণাগত উপাসকরূপে অবধারণ করুন। মাননীয় গৌতম, আপনার ভিক্ষুসংঘের সঙ্গে বৈরঞ্জতে বর্ষাবাস যাপনের জন্য আমার আমন্ত্রণ (ফাং) গ্রহণ করুন।” ভগবান মৌনতার সঙ্গে সম্মতি জ্ঞাপন করলেন। অতঃপর বৈরঞ্জ ব্রাহ্মণ ভগবান ফাং গ্রহণ করেছেন, এটি বিদিত হয়ে গাত্রোত্থান করে ভগবানকে অভিবাদন ও প্রদক্ষিণ করে প্রস্থান করলেন।</p>
<p><a class='msdiv' id='msdiv16'></a>সে সময়ে বৈরঞ্জতে দুর্ভিক্ষ উপস্থিত হয়েছিল। শলাকাবুত্ত (টিকেট) দ্বারা এবং ভিক্ষান্ন সুলভ না হওয়ার কারণে ভিক্ষুদের জীবন ধারণ করতে কষ্টদায়ক হচ্ছিল। তখন উত্তর দিক হতে অশ্ববণিকগণ পঞ্চশত পঞ্চশত অশ্বসহ বৈরঞ্জতে বর্ষা যাপনার্থে উপস্থিত হলেন। সেই বণিকেরা অশ্বমণ্ডলে (অশ্বশালায়) ভিক্ষুদের জন্যে এক এক নালি করে মেপে যব ও চাউল পাত্রে রেখে দিতেন। পূর্বাহ্ণ সময়ে ভিক্ষুগণ বহির্বাস পরিধান করে পাত্র-চীবর লয়ে বৈরঞ্জতে ভিক্ষান্নের জন্য প্রবেশ করে ভিক্ষান্ন না পেয়ে উক্ত অশ্বমণ্ডলের মধ্যে ভিক্ষান্নের জন্য বিচরণ করে উক্ত বণিকদের দেয়া যব ও চাউল যথারুচি বিহারে এনে ঢেঁকিতে গুড়ি করে সন্তুষ্ট চিত্তে ভোজন করতে। আয়ুষ্মান আনন্দের প্রাপ্ত যব ও চাউল শিলায় পিষে ভগবানকে প্রদান করলে ভগবান তা ভোজন করেন।</p>
<p>অনন্তর ভগবান ঢেঁকির শব্দ শুনলেন। তথাগতগণ কোনো কোনো বিষয়ে জ্ঞাত থেকেও জিজ্ঞাসা করেন; আবার কোনো কোনো বিষয়ে জ্ঞাত থাকা সত্ত্বেও জিজ্ঞাসা করেন না। কোনো কোনো বিষয়ে সময় বিদিত হয়ে জিজ্ঞাসা করেন; আবার কোনো কোনো বিষয়ে কাল বুঝে জিজ্ঞাসা করেন না। অর্থসংহিত (মঙ্গলজনক) বিষয়ে জিজ্ঞাসা করেন; অনর্থসংহিত (অমঙ্গলজনক) বিষয়ে জিজ্ঞাসা করেন না। তথাগতগণের অনর্থসংহিত বিষয়ের মূলোৎচ্ছেদ হয়েছে। ভগবান বুদ্ধগণ দ্বিবিধ কারণে ভিক্ষুগণকে প্রতিজিজ্ঞাসা করেন : “ধর্মদেশনা প্রদান করব অথবা শ্রাবকগণের জন্য শিক্ষাপদ প্রজ্ঞাপ্ত (নির্দেশ) করব এই ইচ্ছায়।” অতঃপর ভগবান আয়ুষ্মান আনন্দকে আহ্বান করলেন, “হে আনন্দ, কী কারণে এই ঢেঁকির শব্দ শুনা যাচ্ছে?” তখন আয়ুষ্মান আনন্দ ভগবানকে এই বিষয়ে প্রকাশ করলেন। “সাধু আনন্দ, তোমরা সৎপুরুষগণ কর্তৃক প্রশংসিত কার্যই করেছ। আনন্দ, তোমাদের এমন কার্যে প্রসন্ন হয়ে পরবর্তী জনতা উত্তম শালি-ধানের অন্ন ও মাংস ঘৃণাবশত পরিত্যাগ করবে।”</p>
<p><a class='msdiv' id='msdiv17'></a>অনন্তর আয়ুষ্মান মহামোদ্গল্যায়ন যথায় ভগবান তথায় উপস্থিত হলেন; উপস্থিত হয়ে ভগবানকে অভিবাদন করে একান্তে উপবেশন করলেন। একান্তে উপবিষ্ট আয়ুষ্মান মহামোদ্গল্যায়ন ভগবানকে এরূপ বললেন, “ভন্তে, এখন বৈরঞ্জতে দুর্ভিক্ষ দেখা দেয়ায় শলাকাবুত্ত (টিকেট) দ্বারা এবং ভিক্ষান্ন দুষ্প্রাপ্যহেতু জীবন যাপন করতে বহু কষ্ট সাধ্য হচ্ছে। ভন্তে, মৌচাকের মধু যেমন আস্বাদযুক্ত; তেমন এই মহাপৃথিবীর নিম্নস্তর ও মধুর আস্বাদযুক্ত নির্যাসসম্পন্ন। ভন্তে, এটি উত্তম হবে যে, আমি যদি এই পৃথিবীর নিম্নভাগ উপরদিকে উল্টায়ে দিই। যাতে করে ভিক্ষুরা পুষ্টিযুক্ত পৃথিবীমণ্ডের নির্যাস পরিভোগ করতে পারেন।” “হে মোদ্গল্যায়ন, যে-সকল প্রাণী পৃথিবীকে আশ্রয় করে আছে তারা কী করবে?” “ভন্তে, আমি এক হস্তে এই মহাপৃথিবীসদৃশ অন্য একটি পৃথিবী সৃষ্টি করব; যে-সকল প্রাণী এই পৃথিবীকে আশ্রয় করে রয়েছে; তাদের জন্যে তথায় বসবাসের নিমিত্তে সংস্থান করে দেব। হে মোদ্গল্যায়ন, বিপদগ্রস্ত প্রাণীরাও স্থান লাভ করুক। পৃথিবী পরিবর্তনের সেই ইচ্ছা পোষণ করবে না।</p>
<p>“হ্যাঁ ভন্তে।”</p>
<p>“ভন্তে, সকল ভিক্ষুসংঘ ভিক্ষান্নের জন্য কুরুরাজ্যে যেতে পারবে কি?” “না মোদ্গল্যায়ন, উত্তরকুরুতে ভিক্ষান্নের জন্য সকল ভিক্ষুসংঘ গমনের সেই ইচ্ছাও ত্যাগ কর।”</p>
<p><a class='msdiv' id='msdiv18'></a>অতঃপর আয়ুষ্মান সারিপুত্রের একাকী নির্জন স্থানে অবস্থান করার সময়ে এরূপ চিত্ত-পরিবিতর্ক উদয় হলো : “কতজন ভগবান বুদ্ধের ব্রহ্মচর্য (শাসন) দীর্ঘস্থায়ী ছিল না? আর কতজন ভগবান বুদ্ধের ব্রহ্মচর্য দীর্ঘস্থায়ী ছিল? অনন্তর আয়ুষ্মান সারিপুত্র সায়াহ্ন সময়ে নির্জন স্থান হতে উঠে যে স্থানে ভগবান সেখানে উপস্থিত হলেন; উপস্থিত হয়ে ভগবানকে অভিবাদন করে একান্তে বসলেন। একান্তে উপবিষ্ট হয়ে সারিপুত্র ভগবানকে এরূপ বললেন, “ভন্তে, আমি একাকী নির্জনে অবস্থানকালে আমার এরূপ চিত্তবির্তক উদয় হয়েছিল যে, কতজন ভগবান বুদ্ধের ব্রহ্মচর্য (শাসন) দীর্ঘস্থায়ী ছিল না? আর কতজন ভগবান বুদ্ধের ব্রহ্মচর্য দীর্ঘস্থায়ী ছিল?” “সারিপুত্র, বিপশ্বী, সিখী এবং ভগবান বেস্সভূর ব্রহ্মচর্য (শাসন) দীর্ঘস্থায়ী ছিল না; আর ককুসন্ধ, কোণাগমন এবং ভগবান কাশ্যপের ব্রহ্মচর্য দীর্ঘস্থায়ী ছিল।”</p>
<p><a class='msdiv' id='msdiv19'></a>“ভন্তে, কোন হেতুতে, কোন প্রত্যয়ে ভগবান বিপশ্বী, ভগবান সিখী এবং ভগবান বেস্সভূর ব্রহ্মচর্য (শাসন) দীর্ঘস্থায়ী ছিল না?” “সারিপুত্র, ভগবান বিপশ্বী, ভগবান সিখী এবং ভগবান বেস্সভূ নিজ নিজ শ্রাবকগণকে বিস্তারিত ধর্মদেশনা করতে ক্লিষ্ট হয়েছিলেন। তাঁদের সূত্র, গেয়্যং, ব্যাকরণ, গাথা, উদান, ইতিবুত্তক, জাতক, অদ্ভুতধর্ম এবং বেদল্য ছিল অল্প পরিমাণে। শ্রাবকগণের শিক্ষাপদ ছিল অপ্রজ্ঞাপ্ত এবং প্রাতিমোক্ষ ছিল অনুদ্দিষ্ট। সেই ভগবান বুদ্ধগণ এবং তাঁদের অগ্র ও মহাশ্রাবকরা তিরোধানের (পরিনির্বাণের) পরবর্তীকালে যারা (বুদ্ধশাসনে) প্রব্রজিত হয়েছিল তারা নানা নাম, নানা গোত্র, নানা বংশ এবং নানা কুল হতে প্রব্রজিত। সে কারণে তাঁদের সেই ব্রহ্মচর্য (শাসন) অতি শীঘ্রই অন্তর্ধান হয়েছিল। যেমন সারিপুত্র, নানা পুষ্পরাশি সুতার দ্বারা যদি উত্তমরূপে না গেঁথে কাষ্ঠফলকে নিক্ষেপ করা হয়, তাহলে সেই পুষ্পরাশি বায়ুতে বিকীর্ণ হবে, উড়ে যাবে এবং বিনাশপ্রাপ্ত হবে। তার কারণ কী? যেহেতু সেগুলি সুতার দ্বারা উত্তমরূপে গাঁথা হয় নাই। তদ্রূপ সারিপুত্র, সেই ভগবান বুদ্ধগণ এবং তাঁদের অগ্র ও মহাশ্রাবকগণের তিরোধানের পর যারা বুদ্ধশাসনে প্রব্রজিত হয়েছিল, তারা নানা নাম, নানা গোত্র, নানা বংশ এবং নানা কুল হতে প্রব্রজিত। সে কারণে তাঁদের সেই ব্রহ্মচর্য অতি শীঘ্রই অন্তর্ধান হয়েছিল। সারিপুত্র, সেই ভগবান বুদ্ধগণ শ্রাবকদের চিত্তভাব পরিজ্ঞাত হয়ে উপদেশ দিতে পরিশ্রান্ত হন নাই। সারিপুত্র, অতীত বেস্সভূ ভগবান অর্হৎ সম্যকসম্বুদ্ধ কোনো ভয়ংকর গভীর অরণ্যে সহস্র ভিক্ষুসংঘের চিত্তভাব পরিজ্ঞাত হয়ে এভাবে উপদেশ ও অনুশাসন করেন : “এরূপ উচ্চ ভাবনা কর; এরূপ হীন ভাবনা করবে না; এরূপে উত্তম মনোনিবেশ কর; এরূপে হীন মনোনিবেশ করবে না। এটি (অকুশল) পরিত্যাগ করে এটি (মার্গফলজ্ঞান) লাভ করে অবস্থান কর।” অনন্তর, সারিপুত্র, বেস্সভূ ভগবান অর্হৎ সম্যকসম্বুদ্ধ কর্তৃক এরূপে উপদিষ্ট ও অনুশাসিত হয়ে সেই সহস্র ভিক্ষুর চিত্ত আসব হতে সম্পূর্ণরূপে অনাসব হয়ে বিমুক্ত হয়েছিল। সারিপুত্র, সেই ভয়ংকর গভীর অরণ্যের ভয়ভীতি কিরূপ? যদি কোনো অবীতরাগ ব্যক্তি (তৃষ্ণাযুক্ত) সেই গভীর অরণ্যে প্রবেশ করে, তাহলে তার অবশ্যই ভয়ভীতির কারণে লোমহর্ষ (রোমাঞ্চ) উৎপন্ন হবে। হে সারিপুত্র, এই হেতুতে, এই প্রত্যয়ে যা দ্বারা ভগবান বিপশ্বী, ভগবান সিখী এবং ভগবান বেস্সভূর ব্রহ্মচর্য (শাসন) দীর্ঘস্থায়ী ছিল না।</p>
<p><a class='msdiv' id='msdiv20'></a>“ভন্তে, কোন হেতুতে, কোন প্রত্যয়ে যা দ্বারা ভগবান ককুসন্ধ, ভগবান কোণাগমন এবং কাশ্যপ ভগবানের ব্রহ্মচর্য (শাসন) দীর্ঘস্থায়ী ছিল?” সারিপুত্র, ভগবান ককুসন্ধ, ভগবান কোণাগমন এবং ভগবান কাশ্যপ নিজ নিজ শ্রাবকগণকে বিস্তারিত ধর্মদেশনা করতে ক্লিষ্ট হন নাই। তাঁদের সূত্র, গেয়্যং, ব্যাকরণ, গাথা, উদান, ইতিবুত্তক, জাতক, অদ্ভুত ধর্ম এবং বেদল্য ছিল বহু পরিমাণে। প্রজ্ঞাপ্ত ছিল শ্রাবকদের শিক্ষাপদ। উদ্দিষ্ট ছিল প্রাতিমোক্ষ। সেই ভগবান বুদ্ধগণ এবং তাঁদের অগ্র ও মহাশ্রাবকদের তিরোধানের পর যারা বুদ্ধশাসনে প্রব্রজিত হয়েছিল; তারা নানা নাম, নানা গোত্র, নানা বংশ এবং নানা কুল হতে প্রব্রজিত। সেই কারণে তারা সেই ব্রহ্মচর্যকে (শাসন) দীর্ঘকাল অবধি ধরে রেখেছিল। যেমন সারিপুত্র, নানা পুষ্পরাশি যদি সুতার দ্বারা উত্তমরূপে গেঁথে (রচনা করে) কাষ্ঠফলকে নিক্ষেপ করা হয়, তাহলে সেই পুষ্পরাশি বায়ুতে বিকীর্ণ হবে না, উড়ে যাবে না, বিনাশপ্রাপ্তও হবে না। কী হেতুতে? যেহেতু সেগুলি সুতার দ্বারা উত্তমরূপে গাঁথা হয়েছে। তদ্রূপ সারিপুত্র, সেই ভগবান বুদ্ধগণ এবং তাঁদের অগ্র ও মহাশ্রাবকগণের তিরোধানের (পরিনির্বাণের) পর যারা বুদ্ধশাসনে প্রব্রজিত হয়েছিল; তারা নানা নাম, নানা গোত্র, নানা বংশ এবং নানা কুল হতে প্রব্রজিত। সে কারণেই তারা সেই ব্রহ্মচর্যকে (বুদ্ধশাসনকে) দীর্ঘকাল পর্যন্ত ধরে রেখেছিল। হে সারিপুত্র, এই হেতুতে, এই প্রত্যয়ে যা দ্বারা ভগবান ককুসন্ধ, ভগবান কোণাগমন এবং কাশ্যপ ভগবানের ব্রহ্মচর্য দীর্ঘস্থায়ী হয়েছিল।</p>
<p><a class='msdiv' id='msdiv21'></a>অতঃপর আয়ুষ্মান সারিপুত্র গাত্রোত্থান করে উত্তরাসঙ্গ একাংশ করে যেদিকে ভগবান সেদিক করে অঞ্জলিবদ্ধ হয়ে ভগবানকে অভিবাদন করে এটি নিবেদন করলেন, “ভগবান, এটিই উপযুক্ত সময়; সুগত, এটিই উপযুক্ত কাল। যদি ভগবান এই শ্রাবকগণকে শিক্ষাপদ প্রজ্ঞাপ্ত এবং প্রাতিমোক্ষ উদ্দেশ করেন। তাহলে এই ব্রহ্মচর্য দীর্ঘকাল দীর্ঘস্থায়ী হবে।” “হে সারিপুত্র, অপেক্ষা কর; সারিপুত্র, প্রতীক্ষা কর, তথাগত সেই যথার্থ সময় জানবে। সারিপুত্র, যে পর্যন্ত না, এই আসব স্থানীয় (তৃষ্ণাতুল্য) অকুশল ধর্মসমূহ ভিক্ষুসংঘে বিদ্যমান থাকবে, সে পর্যন্ত শাস্তা শ্রাবকগণের শিক্ষাপদ প্রজ্ঞাপ্ত করবে এবং প্রাতিমোক্ষ নির্দেশ করবে। অধিকন্তু হে সারিপুত্র, সেই আসব স্থানীয় (তৃষ্ণাতুল্য) অকুশল ধর্মের প্রতিঘাতের (বিনাশের) জন্য শাস্তা শ্রাবকগণের শিক্ষাপদ প্রজ্ঞাপ্ত করবে, প্রাতিমোক্ষ উদ্দেশ করবে; যে পর্যন্ত এই আসব স্থানীয় অকুশল ধর্মসমূহ সংঘে উৎপন্ন হবে। সারিপুত্র, যে পর্যন্ত না, সংঘ দীর্ঘস্থায়ী মহত্ত্বতা প্রাপ্ত না হবে, সে পর্যন্ত এই আসব স্থানীয় অকুশল ধর্মসমূহ সংঘে উৎপন্ন হবে। উপরন্তু সারিপুত্র, সংঘ দীর্ঘস্থায়ী মহত্ত্বতা প্রাপ্তির জন্য এবং সেই আসব স্থানীয় অকুশল ধর্মের প্রতিঘাতের (বিনাশের) জন্য শাস্তা শ্রাবকগণের শিক্ষাপদ প্রজ্ঞাপ্ত করবে, প্রাতিমোক্ষ নির্দেশ করবে; যে পর্যন্ত এই আসব স্থানীয় অকুশল ধর্মসমূহ সংঘে বিদ্যমান থাকবে। হে সারিপুত্র, যে পর্যন্ত না, সংঘ বিপুলতা ও মহত্ত্বতা প্রাপ্ত না হবে, সে পর্যন্ত এই আসব স্থানীয় অকুশল ধর্মসমূহ সংঘে উৎপন্ন হবে। অধিকন্তু, সারিপুত্র, সংঘ বিপুলতা ও মহত্ত্বতা প্রাপ্তির জন্য এবং সেই আসব স্থানীয় ধর্মসমূহ বিনাশের জন্য শাস্তা শ্রাবকগণের শিক্ষাপদ প্রজ্ঞাপ্ত করবে, প্রাতিমোক্ষ উদ্দেশ করবে; যে পর্যন্ত এই আসব স্থানীয় অকুশল ধর্মসমূহ সংঘে বর্তমান থাকবে। সারিপুত্র, যে পর্যন্ত না, সংঘ অগ্রলাভ ও মহত্ত্বতা প্রাপ্ত না হবে, সে পর্যন্ত এই আসব স্থানীয় অকুশল ধর্ম সংঘে উৎপন্ন হবে। উপরন্তু, সারিপুত্র, সংঘ অগ্রলাভ ও মহত্ত্বতা প্রাপ্তির জন্য এবং সেই আসব স্থানীয় (তৃষ্ণাতুল্য) অকুশল ধর্মসমূহ বিনাশের জন্য শাস্তা শ্রাবকগণের শিক্ষাপদ প্রজ্ঞাপ্ত করবে; প্রাতিমোক্ষ উদ্দেশ করবে। যে পর্যন্ত এই আসব স্থানীয় অকুশল ধর্ম সংঘে বিদ্যমান থাকবে। হে সারিপুত্র, যে পর্যন্ত না, সংঘ মহাজ্ঞান (আর্যসত্য জ্ঞান) ও মহত্ত্বতা প্রাপ্ত না হবে, সে পর্যন্ত আসব স্থানীয় অকুশল ধর্ম সংঘে উৎপন্ন হবে। অধিকন্তু সারিপুত্র, সংঘ মহাজ্ঞান (আর্যসত্য জ্ঞান) ও মহত্ত্বতা প্রাপ্তির জন্য এবং আসব স্থানীয় অকুশল ধর্মসমূহ ক্ষয়ের জন্যে শাস্তা শ্রাবকগণের শিক্ষাপদ প্রজ্ঞাপ্ত করবে; প্রাতিমোক্ষ উদ্দেশ করবে; যে পর্যন্ত এই আসব স্থানীয় অকুশলধর্ম সংঘে বিদ্যমান থাকবে। হে সারিপুত্র, ভিক্ষুসংঘ দুঃখমুক্ত, দোষমুক্ত। অপগতকালক (জন্ম-মৃত্যুহীন) শুদ্ধস্থানে (নির্বাণে) প্রতিষ্ঠিত। হে সারিপুত্র, এই পঞ্চশত ভিক্ষুগণের মধ্যে যে ভিক্ষু সর্বকনিষ্ঠ সেও স্রোতাপন্ন, চারি অপায়মুক্ত। সে নিয়ত সম্বোধিপরায়ণ।”</p>
<p><a class='msdiv' id='msdiv22'></a>অতঃপর ভগবান আয়ুষ্মান আনন্দকে আহ্বান করে বললেন, “হে আনন্দ, তথাগতগণ বিনা আহ্বানে জনপদে বিচরণ করে থাকেন। এটিই তথাগতগণের আচরিত নীতি। কিন্তু নিমন্ত্রিত না হয়ে কোনো স্থানে বর্ষাব্রত যাপন করেন না। চল আনন্দ, এই বৈরঞ্জ ব্রাহ্মণকে বর্ষাবাস যাপনের জন্য সম্মতি জ্ঞাপন করব।”</p>
<p>“হ্যাঁ ভন্তে” বলে আয়ুষ্মান আনন্দ ভগবানের কথায় প্রত্যুত্তর দিলেন। তারপর ভগবান বহির্গমনোপযোগী চীবর পরিধান করে পাত্র-চীবর লয়ে আয়ুষ্মান আনন্দকে পশ্চাৎপদ শ্রামণের ন্যায় সঙ্গে নিয়ে যেখানে বৈরঞ্জ ব্রাহ্মণের নিবাস তথায় উপস্থিত হলেন। উপস্থিত হয়ে প্রজ্ঞাপ্ত আসনে উপবেশন করলেন। অনন্তর বৈরঞ্জ ব্রাহ্মণ ভগবানের সমীপে উপস্থিত হয়ে ভগবানকে অভিবাদন করে একান্তে বসলেন। একান্তে উপবিষ্ট বৈরঞ্জ ব্রাহ্মণকে ভগবান এরূপ বললেন, “হে ব্রাহ্মণ, আপনার দ্বারা পূর্বে নিমন্ত্রিত হয়ে বর্ষাবাস যাপনের সম্মতি জ্ঞাপন করার জন্যে এবং আমরা জনপদসমূহে বিচরণের ইচ্ছায় বাহির হয়েছি।”</p>
<p>“মাননীয় গৌতম, নিশ্চয়ই আমার দ্বারা বর্ষাবাস যাপনের জন্য নিমন্ত্রিত হয়েছেন। অধিকন্তু, আমাদের মধ্যে দানীয় বস্তু বিদ্যমান এবং দান দেওয়ার ইচ্ছা থাকা সত্ত্বেও তা কোথায় প্রদত্ত হলে পুণ্য লাভ হবে, উহা আমরা যথার্থরূপে জ্ঞাত নই। মাননীয় গৌতম, গৃহবাসে বহুকৃত্য ও বহুকরণীয় আছে। আগামীকল্য ভিক্ষুসংঘের সঙ্গে আমার অন্ন গ্রহণের জন্য সম্মতি জ্ঞাপন করুন।” ভগবান মৌনতার সঙ্গে সম্মতি জ্ঞাপন করলেন। তৎপর ভগবান বৈরঞ্জ ব্রাহ্মণকে ধর্ম কথায় সন্দর্শিত , সমাদাপিতা , সমুত্তেজিত , এবং সম্প্রহৃষ্ট করলেন। ভগবান বৈরঞ্জ ব্রাহ্মণকে ধর্মকথায় সন্দর্শিত, সমাদাপিত, সমুত্তেজিত, এবং সম্প্রহৃষ্ট করে আসন হতে উঠে প্রস্থান করলেন। অতঃপর বৈরঞ্জ ব্রাহ্মণ সে-রাত্রি অবসানে উত্তম উত্তম খাদ্য-ভোজ্য প্রস্তুত করিয়ে ভগবানকে সময় জ্ঞাপন করলেন, “মাননীয় গৌতম, ভোজনের সময় উপস্থিত, আহার প্রস্তুত করা হয়েছে।”</p>
<p><a class='msdiv' id='msdiv23'></a>অনন্তর ভগবান পূর্বাহ্ণ সময়ে বহির্গমনোপযোগী চীবর পরিধান করে পাত্র-চীবর নিয়ে, যথায় বৈরঞ্জ ব্রাহ্মণের নিবাস তথায় উপস্থিত হলেন; উপস্থিত হয়ে ভিক্ষুসংঘের সঙ্গে প্রজ্ঞাপ্ত আসনে উপবেশন করলেন। তৎপর বৈরঞ্জ ব্রাহ্মণ বুদ্ধ প্রমুখ ভিক্ষুসংঘকে নিষেধ না করা পর্যন্ত স্বহস্তে উত্তম খাদ্য-ভোজ্য প্রদান করলেন। ভগবান আহার শেষ করে পাত্র হতে হস্ত অপসারণ করলে বৈরঞ্জ ব্রাহ্মণ ভগবানকে ত্রিচীবর এবং এক একজন ভিক্ষুকে এক এক জোড়া চীবর দ্বারা আচ্ছাদিত (দান) করলেন। অতঃপর ভগবান বৈরঞ্জ ব্রাহ্মণকে ধর্ম কথায় সন্দর্শিত, সমাদাপিত, সমুত্তেজিত এবং সম্প্রহৃষ্ট করে আসন হতে উঠে প্রস্থান করলেন। তদনন্তর ভগবান বৈরঞ্জতে যথাভিরুচি অবস্থান করে সোরেয়্য, সাংকাশ্য, কন্নকুজ্য নামক স্থানে আনুপূর্বিক বিচরণ করে যেখানে প্রয়াগ-প্রতিস্থান সেখানে উপস্থিত হয়ে গঙ্গানদী পার হয়ে যথায় বারাণসী তথায় বিশ্রাম (অবস্থান) করলেন। তৎপর ভগবান বারাণসীতে যথাভিরুচি বিহার করে বৈশালীতে বিচরণের জন্য প্রস্থান করলেন। আনুপূর্বিক বিচরণ করতে করতে যথায় বৈশালী তথায় পৌঁছলেন। ভগবান বৈশালীস্থ মহাবনের কূটাগার শালায় অবস্থান করছেন।</p>
<p class='endsection'>বৈরঞ্জ অধ্যায় সমাপ্ত</p>
<h1>১. প্রথম পারাজিকা</h1>
<h2>সুদিন্ন পরিচ্ছেদ</h2>
<h2>স্থান : বৈশালী</h2>
<p><a class='msdiv' id='msdiv24'></a>সে সময়ে বৈশালীর নিকটবর্তী কলন্দক নামক এক গ্রাম ছিল। সেখানে কলন্দপুত্র সুদিন্ন নামে এক শ্রেষ্ঠীপুত্র ছিলেন। কলন্দপুত্র সুদিন্ন বহুসংখ্যক সহায়কগণের সঙ্গে কোনো এক করণীয় কার্যোপলক্ষে বৈশালীতে গমন করেছিলেন। তখন ভগবান মহতী পরিষদের দ্বারা পরিবেষ্টিত হয়ে উপবিষ্ট অবস্থায় ধর্মদেশনা করছিলেন। সেই মহতী পরিষদে ভগবানকে ধর্মদেশনা করতে দেখে কলন্দপুত্র সুদিন্নের মনে এরূপ চিন্তা উদয় হলো : “যদি তাই হয়, তাহলে আমিও ধর্মদেশনা শ্রবণ করব।” অতঃপর কলন্দপুত্র সুদিন্ন যেখানে সে পরিষদ তথায় উপস্থিত হলেন; উপস্থিত হয়ে একান্তে বসলেন। একান্তে উপবিষ্ট সুদিন্নের মনে এরূপ চিন্তা উদয় হলো : “ভগবান কর্তৃক দেশিত ধর্ম আমি যেই যেইভাবে উপলব্ধি করছি; তাতে এই একান্ত পরিপূর্ণ, পরিশুদ্ধ, শঙ্খলিখিত (নির্মল, সমুৎকৃষ্ট) ব্রহ্মচর্য গৃহে বাস করে প্রতিপালন করা সহজ সাধ্য নহে। যদি সেরূপ হয়, আমি কেশ-শ্মশ্রূ মুণ্ডন করে কাষায়-বস্ত্র আচ্ছাদনপূর্বক আগার হতে অনাগারিক প্রব্রজ্যা গ্রহণ করব।” তদনন্তর সেই পরিষদ ভগবান কর্তৃক ধর্ম কথায় সন্দর্শিত, সমাদাপিত, সমুত্তেজিত ও সম্প্রহৃষ্ট হয়ে গাত্রোত্থান করে ভগবানকে অভিবাদন ও প্রদক্ষিণ করে প্রস্থান করলেন।</p>
<p>২৫, অতঃপর কলন্দপুত্র সুদিন্ন শীঘ্রই পরিষদ হতে উঠে যেখানে ভগবান সেখানে উপস্থিত হলেন; উপস্থিত হয়ে ভগবানকে অভিবাদন করে একান্তে বসলেন। একান্তে উপবিষ্ট সুদিন্ন ভগবানকে এরূপ বললেন, “ভন্তে, ভগবান কর্তৃক দেশিত ধর্ম আমি যেই প্রকারে উপলব্ধি করতে সমর্থ হয়েছি, তাতে আমার মনে হয় এই একান্ত পরিপূর্ণ, পরিশুদ্ধ, শঙ্খলিখিত ব্রহ্মচর্য গৃহে বাস করে প্রতিপালন করা সুখকর নহে। ভন্তে, আমার ইচ্ছা হয়েছে যে, কেশ-শ্মশ্রূ মুণ্ডন করে কাষায়-বস্ত্র পরিধানপূর্বক আগার হতে অনাগারিক প্রব্রজ্যা গ্রহণ করতে। ভন্তে আমাকে প্রব্রজ্যা প্রদান করুন।”</p>
<p>“সুদিন্ন, তুমি আগার হতে অনাগারিক প্রব্রজ্যার জন্যে মাতাপিতা হতে অনুমতিপ্রাপ্ত হয়েছ কি?”</p>
<p>“ভন্তে, আমি আগার হতে অনাগরিক প্রব্রজ্যার জন্য মাতাপিতা হতে অনুমতি পাইনি।”</p>
<p>“সুদিন্ন, তথাগতগণ মাতাপিতার অনুমতি ব্যতীত পুত্রকে প্রব্রজ্যা দেন না।”</p>
<p>“তাহলে, ভন্তে, আমি সেটাই করব। যাতে আমাকে মাতাপিতা আগার হতে অনাগারিক প্রব্রজ্যার জন্য অনুমতি দেন।”</p>
<p><a class='msdiv' id='msdiv26'></a>অনন্তর সুদিন্ন বৈশালীতে সেই করণীয় কার্য সমাপ্ত করে কলন্দক গ্রামে তার মাতাপিতার নিকট উপস্থিত হলেন; উপস্থিত হয়ে মাতাপিতাকে এরূপে নিবেদন করলেন, “মা-বাবা, আমি ভগবান কর্তৃক দেশিত ধর্ম যেই যেই প্রকারে উপলব্ধি করেছি, তাতে আমার মনে হয় এই একান্ত পরিশুদ্ধ, পরিপূর্ণ, শঙ্খলিখিত ব্রহ্মচর্য গৃহে বাস করে প্রতিপালন করা সহজসাধ্য নহে। তাই আমি কেশ-শ্মশ্রূ মুণ্ডন করে কাষায়-বস্ত্র আচ্ছাদনপূর্বক আগার হতে অনাগারিক প্রব্রজ্যার জন্য অনুমতি প্রার্থনা করছি। আমাকে অনুমতি দিন।” এটি বিবৃত হলে, সুদিন্নের মাতাপিতা সুদিন্নকে এরূপ বললেন, “বৎস সুদিন্ন, তুমি আমাদের অতি প্রিয়, অতি মনাপ (আনন্দবর্ধক), তুমিই আমাদের সুখে-শান্তিতে পরিবর্ধিত ও পরিপোষিত একমাত্র আদরের সন্তান। বৎস সুদিন্ন, তুমি কিঞ্চিৎ মাত্রও দুঃখ যে কী তা জান না। আমরা তোমাকে প্রব্রজ্যার নিমিত্তে অনুমতি প্রদান করব না, অনিচ্ছাসত্ত্বে মৃত্যু না হলেও আমরা তোমার কাছ হতে বিচ্ছেদ হব। আমাদের জীবদ্দশায় কী প্রকারে আগার হতে অনাগারিক প্রব্রজ্যার জন্য তোমাকে অনুমতি দিব?” দ্বিতীয়বারও সুদিন্ন তার মাতাপিতাকে এরূপ বললেন, “মা-বাবা, আমি যেই যেই প্রকারে ভগবান কর্তৃক দেশিত ধর্ম উপলব্ধি করতে সমর্থ হয়েছি, তাতে আমার মনে হয় এই একান্ত পরিপূর্ণ, পরিশুদ্ধ, শঙ্খলিখিত ব্রহ্মচর্য গৃহে থেকে প্রতিপালন করা সহজসাধ্য নহে। সুতরাং আমি কেশ-শ্মশ্রূ মুণ্ডন করে কাষায়-বস্ত্র আচ্ছাদন করে আগার হতে অনাগারিক প্রব্রজ্যা গ্রহণ করতে ইচ্ছা করছি।</p>
<p>দ্বিতীয়বারও সুদিন্নের পিতামাতা সুদিন্নকে ঐ একই কথা বললেন, “বৎস সুদিন্ন, তুমি আমাদের অতি প্রিয়, অতি মনাপ, তুমিই আমাদের সুখে-শান্তিতে পরিবর্ধিত ও পরিপোষিত একমাত্র আদরের পুত্র। বৎস সুদিন্ন, তুমি কিছুমাত্র দুঃখ যে কী তা জান না। আমরা তোমাকে প্রব্রজ্যার জন্য অনুমতি দিতে পারব না; মৃত্যু না হলেও অনিচ্ছাসত্ত্বে আমরা তোমার নিকট হতে বিচ্ছিন্ন হব। আমরা জীবিত থাকতে কী প্রকারে আগার হতে অনাগারিক প্রব্রজ্যার নিমিত্তে তোমাকে অনুমতি দিব?”</p>
<p>তৃতীয়বারও সুদিন্ন তার পিতামাতাকে একই কথা বললেন, “মা-বাবা, আমি যেই যেই প্রকারে ভগবান কর্তৃক দেশিত ধর্ম উপলব্ধি করতে সমর্থ হয়েছি, তাতে আমার মনে হয় এই একান্ত পরিপূর্ণ, পরিশুদ্ধ, শঙ্খলিখিত ব্রহ্মচর্য গৃহে বাস করে প্রতিপালন করা সহজ সাধ্য নহে; অতএব আমি কেশ-শ্মশ্রূ মুণ্ডন করে কাষায়-বস্ত্র আচ্ছাদন করে আগার হতে অনাগারিক প্রব্রজ্যা লাভ করতে ইচ্ছা পোষণ করছি।</p>
<p>তৃতীয়বারও সুদিন্নের মাতাপিতা সুদিন্নকে ঐ একই কথা বললেন, “বৎস সুদিন্ন, তুমি আমাদের অতি প্রিয়, অতি মনাপ, তুমিই আমাদের সুখে-শান্তিতে পরিবর্ধিত ও পরিপোষিত একমাত্র আদরের পুত্র। বৎস সুদিন্ন, তুমি কিঞ্চিৎ মাত্রও দুঃখ যে কী তা জান না। অনিচ্ছাসত্ত্বে মৃত্যু না হলেও আমরা তোমার নিকট হতে বিচ্ছেদ হব। আমরা জীবিত অবস্থায় কী প্রকারে আগার হতে অনাগারিক প্রব্রজ্যার জন্য তোমাকে অনুমতি দিব?”</p>
<p><a class='msdiv' id='msdiv27'></a>অনন্তর সুদিন্ন কলন্দপুত্র মাতাপিতার নিকট আগার হতে অনাগারিক প্রব্রজ্যার অনুমতি প্রাপ্ত না হওয়ায় এ বলে সে স্থানেই শয্যাহীন ভূমিতে শয়ন করলেন, “এখানেই আমার মৃত্যু কিংবা প্রব্রজ্যা হবে।” তৎপর সুদিন্ন এক দিন, দুদিন এরূপে ভোজন না করে সপ্তাহকাল অতিক্রম করলেন।</p>
<p><a class='msdiv' id='msdiv28'></a>অতঃপর সুদিন্নের পিতামাতা সুদিন্নকে এরূপ বললেন, “বৎস সুদিন্ন, তুমি আমাদের অতি প্রিয়, অতি আনন্দদায়ক, তুমিই সুখে-শান্তিতে পরিবর্ধিত ও পরিপোষিত একমাত্র আদরের পুত্র। তুমি কিছুমাত্রও দুঃখ যে কী তা জান না। অনিচ্ছাসত্ত্বে মৃত্যু না হলেও আমরা তোমার কাছ হতে বিচ্ছেদ হব। আমরা জীবিত থাকতে কী করে আগার হতে অনাগারিক প্রব্রজ্যার জন্য তোমাকে অনুমতি দিব?”</p>
<p>বৎস সুদিন্ন, উঠ, ভোজন কর, পান কর আর বিচরণ কর। ভোজন করে, পান করে, বিচরণ করে, কামসুখ ভোগ করে পুণ্যকর্ম করে গৃহে অভিরমিত হও। আমরা তোমাকে আগার হতে অনাগারিক প্রব্রজ্যার নিমিত্তে অনুমতি দিব না।” এরূপ বললেও সুদিন্ন নীরব থাকলেন।</p>
<p>দ্বিতীয়বারও সুদিন্নের মাতাপিতা সুদিন্নকে একই কথা বললেন, “বৎস সুদিন্ন, তুমি আমাদের অতি প্রিয়, অতি মনাপ, তুমিই আমাদের সুখে-শান্তিতে পরিবর্ধিত ও পরিপোষিত একমাত্র আদরের পুত্র। তুমি কিছুমাত্রও দুঃখ যে কী তা জান না। অনিচ্ছাসত্ত্বে মৃত্যু না হলেও আমরা তোমার নিকট হতে বিচ্ছিন্ন হব। আমরা জীবিত থাকতে কী করে আগার হতে অনাগারিক প্রব্রজ্যার জন্য তোমাকে অনুমতি দিব?” বৎস সুদিন্ন, উঠ, খাও, পান কর, বিচরণ কর। খেয়ে, পান করে, বিচরণ করে, কামসুখ ভোগ করে পুণ্যকর্ম করে সংসারে অভিরমিত হও। আমরা তোমাকে আগার হতে অনাগারিক প্রব্রজ্যার নিমিত্তে অনুমতি দিব না।”</p>
<p>দ্বিতীয়বারও এরূপ বললে সুদিন্ন নীরব থাকলেন।</p>
<p>তৃতীয়বারও সুদিন্নের পিতামাতা সুদিন্নকে একই কথা বললেন, “বৎস সুদিন্ন, তুমি আমাদের অতি প্রিয়, অতি মনাপ, তুমিই আমাদের সুখে-শান্তিতে পরিবর্ধিত ও পরিপোষিত একমাত্র আদরের পুত্র। তুমি কিঞ্চিৎ মাত্রও দুঃখ যে কী তা জান না। মৃত্যু না হলেও অনিচ্ছাসত্ত্বে আমরা তোমার নিকট হতে বিচ্ছেদ হব। আমরা জীবিত থাকতে কী প্রকারে আগার হতে অনাগারিক প্রব্রজ্যার জন্য তোমাকে অনুমতি দিব? বৎস সুদিন্ন, উঠ, ভোজন কর, পান কর, বিচরণ কর। ভোজন করে, পান করে, বিচরণ করে, কামসুখ ভোগ করে, পুণ্যকর্ম করে গৃহে অভিরমিত হও। আমরা তোমাকে আগার হতে অনাগারিক প্রব্রজ্যার নিমিত্তে অনুমতি দিব না।”</p>
<p>তৃতীয়বারও সুদিন্ন নীরব থাকলেন।</p>
<p><a class='msdiv' id='msdiv29'></a>অতঃপর সুদিন্নের সহায়কগণ যেস্থানে সুদিন্ন সেস্থানে উপস্থিত হলেন; উপস্থিত হয়ে সুদিন্নকে এরূপ বললেন, “সৌম্য সুদিন্ন, তুমি মাতাপিতার অতিপ্রিয় ও অতি মনাপ, তুমিই তাদের সুখে-শান্তিতে পরিবর্ধিত ও পরিপোষিত একমাত্র আদরের পুত্র। সৌম্য সুদিন্ন, তুমি কিঞ্চিৎ মাত্রও দুঃখ যে কী তা জান না। মৃত্যু না হলেও অনিচ্ছাসত্ত্বে মাতাপিতা তোমার নিকট হতে বিচ্ছেদ হবেন। তোমার মাতাপিতা জীবিত থাকতে কী প্রকারে আগার হতে অনাগারিক প্রব্রজ্যার জন্য তোমাকে অনুমতি দিবেন?”</p>
<p>সৌম্য সুদিন্ন, উঠ, খাও, পান কর আর বিচরণ কর। খেয়ে, পান করে, বিচরণ করে, কামসুখ ভোগ করে পুণ্যকর্ম সম্পাদন করে সংসারে অভিরমিত হও। তোমার মাতাপিতা আগার হতে অনাগারিক প্রব্রজ্যার নিমিত্তে অনুমতি দিবেন না। এটি বলা সত্ত্বেও সুদিন্ন নীরব রইলেন।</p>
<p>দ্বিতীয়বারও সুদিন্নের সহায়কগণ সুদিন্নকে ঐ একই কথা বললেন, “সৌম্য সুদিন্ন, তুমি তোমার মাতাপিতার অতিপ্রিয়, অতি মনাপ, তুমিই তাদের সুখে-শান্তিতে পরিবর্ধিত ও পরিপোষিত একমাত্র আদরের সন্তান।” তুমি কিঞ্চিৎ মাত্রও দুঃখ যে কী তা জান না। মৃত্যু না হলেও অনিচ্ছাসত্ত্বে মাতাপিতা তোমার নিকট হতে বিচ্ছিন্ন হবেন। তোমার মাতাপিতা জীবিত থাকতে কী প্রকারে আগার হতে অনাগারিক প্রব্রজ্যার জন্য তোমাকে অনুমতি দিবেন? সৌম্য সুদিন্ন, উঠ, খাও, পান কর আর বিচরণ কর। খেয়ে, পান করে, বিচরণ করে কামসুখ ভোগ করে, পুণ্যকর্ম সম্পাদন করে গৃহে অভিরমিত হও। এরূপ বললেও সুদিন্ন নীরব থাকলেন।</p>
<p>তৃতীয়বারও সুদিন্নের সহায়কগণ সুদিন্নকে একই কথা বললেন, “সৌম্য সুদিন্ন, তুমি তোমার পিতামাতার অতিপ্রিয়, অতিমনাপ, সুখে-শান্তিতে পরিবর্ধিত ও পরিপোষিত একমাত্র আদরের পুত্র। তুমি কিছুমাত্রও দুঃখ যে কী তা জান না। অনিচ্ছাসত্ত্বে মৃত্যু না হলেও মাতাপিতা তোমার কাছ হতে বিচ্ছিন্ন হবেন। তোমার মাতাপিতা জীবদ্দশায় কী প্রকারে আগার হতে অনাগারিক প্রব্রজ্যার নিমিত্তে তোমাকে অনুমতি দিবেন?”</p>
<p>সৌম্য সুদিন্ন, উঠ, ভোজন কর, পান কর, আর বিচরণ কর। ভোজন করে, পান করে, বিচরণ করে কামসুখ ভোগ করে, পুণ্যকর্ম সম্পাদন করে গৃহবাসে অভিরমিত হও। এটি বললেও আয়ুষ্মান সুদিন্ন নীরব রইলেন।</p>
<p>অনন্তর সুদিন্নের সহায়কগণ যথায় সুদিন্নের মাতাপিতা তথায় উপস্থিত হলেন; উপস্থিত হয়ে সুদিন্নের মাতাপিতাকে এরূপ বললেন, “মা-বাবা, সুদিন্ন এই বিছানাহীন ভূমিতে পড়ে রয়েছে এ বলে যে, “এস্থানেই আমার মৃত্যু অথবা প্রব্রজ্যা হবে।” যদি আপনারা সুদিন্নকে আগার হতে অনাগারিক প্রব্রজ্যার জন্য অনুমতি না দেন, তাহলে নিশ্চয় তথায় তার (সুদিন্নের) মৃত্যু হবে। যদি আপনারা তাকে অনুমতি দেন, তবে সে প্রব্রজিত হলেও দেখতে পাবেন। আর যদি সুদিন্ন আগার হতে অনাগারিক প্রব্রজ্যায় অভিরমিত না হয় তাহলে তার আর কী গতি হবে? অবশ্যই এখানেই প্রত্যাগমন করবে। সুতরাং সুদিন্নকে আগার হতে অনাগারিক প্রব্রজ্যার জন্য অনুমতি দিন।” বৎসগণ, সুদিন্নকে অনাগারিক প্রব্রজ্যার জন্য অনুমতি দিলাম। অতঃপর সুদিন্নের মিত্রগণ সুদিন্নকে এরূপ বললেন, “উঠ, সৌম্য সুদিন্ন, তুমি আগার হতে অনাগারিক প্রব্রজ্যার নিমিত্তে অনুমতি পেয়েছ।”</p>
<p><a class='msdiv' id='msdiv30'></a>অতঃপর সুদিন্ন মাতাপিতা হতে প্রব্রজ্যার জন্য অনুমতি লাভ করে আনন্দিত ও উল্লসিত হয়ে হস্ত দ্বারা শরীর পরিষ্কার করে উঠলেন। তারপর সুদিন্ন কতিপয় দিনের মধ্যে দৈহিক শক্তি সঞ্চয় করে যেখানে ভগবান সেখানে উপস্থিত হলেন; উপস্থিত হয়ে ভগবানকে অভিবাদন করে এরূপ নিবেদন করলেন, “ভন্তে, আমি আগার হতে অনাগারিক প্রব্রজ্যার জন্য মাতাপিতার নিকট হতে অনুমতি পেয়েছি। ভগবান আমাকে প্রব্রজ্যা প্রদান করুন।” অতঃপর সুদিন্ন ভগবানের সমীপে প্রব্রজ্যা এবং উপসম্পদা উভয়টি প্রাপ্ত হয়ে বুদ্ধপ্রশংসিত আরণ্যিক, পিণ্ডপাতিক, পাংশুকূলিক, সপাদানচারিক ধুতাঙ্গ-ব্রত সমাদান (গ্রহণ) করে অন্যতর বজ্জী গ্রামকে আশ্রয় করে অবস্থান করছিলেন।</p>
<p>সে সময়ে (সুদিন্ন অবস্থানকালীন) বজ্জীতে দুর্ভিক্ষ উপস্থিত হলো। শালাকাবুত্ত (খাদ্য লাভের জন্য ব্যবহৃত টিকেট) দ্বারা এবং ভিক্ষান্ন সুলভ নহে বিধায় জীবন যাপন করতে কষ্টসাধ্য হচ্ছিল। তখন আয়ুষ্মান সুদিন্নের মনে এরূপ চিন্তা উদয় হলো : “এখন বজ্জীতে দুর্ভিক্ষ দেখা দিয়েছে; শলাকাবুত্ত (টিকেট) এবং ভিক্ষালব্ধ আহার দ্বারা জীবন যাপন করতে দুঃসাধ্য হচ্ছে। বৈশালীতে আমার বহু আঢ্য মহাধন, মহাভোগ সম্পদশালী, প্রভূত স্বর্ণ-রৌপ্য, প্রভূত বিত্তোপকরণ, প্রভূত ধন-ধান্যসম্পন্ন জ্ঞাতিগণ আছেন। যদি তাই হয়, আমি জ্ঞাতিগণকে আশ্রয় করে অবস্থান করব। জ্ঞাতিরা আমাকে আশ্রয় করে দান দিয়ে পুণ্যাদি সঞ্চয় করে ভিক্ষুগণের দর্শন লাভ করতে পারবেন; আর আমিও ভিক্ষান্নের জন্য ক্লিষ্ট হব না।” তখন আয়ুষ্মান সুদিন্ন শয্যাসন সামলায়ে রেখে স্বীয় পাত্রচীবর লয়ে বৈশালীর উদ্দেশ্যে রওনা হলেন। আনুপূর্বিক বিচরণ করতে করতে বৈশালীতে পৌঁছলেন। তারপর আয়ুষ্মান সুদিন্ন তথায় অবস্থান করছিলেন মহাবনে কুটাগারশালায় । আয়ুষ্মান সুদিন্নের জ্ঞাতিবর্গ শুনলেন যে, “সুদিন্ন নাকি বৈশালীতে অবস্থান করছেন।” অতঃপর তাঁরা সুদিন্নের জন্য ষষ্টি পাত্র পরিমাণ পাককৃত ভোজনাদি পাঠিয়ে দিলেন। তখন আয়ুষ্মান সুদিন্ন সেই রন্ধনকৃত পাত্রের আহারাদি ভিক্ষুদের জন্য প্রেরণ করে নিজে পূর্বাহ্ণ সময়ে বহির্গমনোপযোগী আচ্ছাদন পরিধান করে পাত্রচীবর নিয়ে কলন্দক গ্রামে ভিক্ষান্ন সংগ্রহে প্রবেশ করলেন। ক্রমান্বয়ে ভিক্ষান্ন সংগ্রহ করতে করতে যেখানে স্বীয় পিতৃনিবাস সেখানে উপস্থিত হলেন।</p>
<p><a class='msdiv' id='msdiv31'></a>সে সময়ে আয়ুষ্মান সুদিন্নের জ্ঞাতিদাসী আভিদোষিক কুল্মাষ (বাঁসি-ভাতের মাড়) ফেলে দেয়ার ইচ্ছুক হলো। তৎপর আয়ুষ্মান সুদিন্ন উক্ত জ্ঞাতি দাসীকে এরূপ সম্বোধন করে বললেন, “ভগিনী, যদি তুমি সেই আভিদোষিক কুল্মাষ পরিত্যাগে ইচ্ছুক হও, তাহলে আমার এই পাত্রে ঢালতে পার।” তখন আয়ুষ্মান সুদিন্নের জ্ঞাতিদাসী সেই বাসি ভাতের মাড় সুদিন্নের পাত্রে ঢালবার সময় হাত-পা ও কণ্ঠস্বরের নিমিত্ত লক্ষ করল। তৎপর আয়ুষ্মান সুদিন্নের জ্ঞাতিদাসী যে-স্থানে সুদিন্নের মাতা সে-স্থানে উপস্থিত হলো। উপস্থিত হয়ে সুদিন্নের মাতাকে বলল, “হে আর্যে, জানেন কি আর্যপুত্র সুদিন্ন এসেছেন?” “ওরে, যদি তা সত্য বলিস, তুই দাসীত্ব হতে মুক্তি পাবি।”</p>
<p><a class='msdiv' id='msdiv32'></a>তখন আয়ুষ্মান সুদিন্ন কোনো এক বিশ্রামশালার দেওয়ালের সন্নিকটে বসে সেই বাসি ভাতের মাড় ভোজন করছিলেন। ঐ সময়ে আয়ুষ্মান সুদিন্নের পিতা কোনো এক কার্য শেষ করে আসার সময় বিশ্রামশালার দেওয়ালে বসে সেই বাসি ভাতের মাড় ভোজন করা অবস্থায় সুদিন্নকে দেখলেন। দেখে সেখানে উপস্থিত হয়ে সুদিন্নকে এরূপ বললেন, “বৎস সুদিন্ন, তুমি বাসি ভাতের মাড় ভোজন করছ; তার চাইতে তোমার স্বীয় গৃহে যাওয়া উচিত নহে কি?”</p>
<p>“হে গৃহপতি, আপনার গৃহে গিয়েছিলাম, তথায় হতে এই বাসি ভাতের মাড় লাভ করেছি।” তারপর আয়ুষ্মান সুদিন্নের পিতা সুদিন্নের বাহুতে ধরে সুদিন্নকে বললেন, “এসো, পুত্র সুদিন্ন, চল গৃহে যাই।” অতঃপর সুদিন্ন নিজ পিতৃনিবাসে উপস্থিত হলেন; উপস্থিত হয়ে প্রজ্ঞাপ্ত আসনে বসলেন। তার পিতা বললেন, “বৎস সুদিন্ন, ভোজন কর।” “নিষ্প্রয়োজন গৃহপতি, আজকের মতো আমার আহারকার্য সমাপ্ত হয়েছে।” “বৎস সুদিন্ন, তাহলে আগামীকল্যের জন্য ভোজন গ্রহণ করতে সম্মত হও।” আয়ুষ্মান সুদিন্ন মৌনতার সাথে সম্মতি দিলেন। অতঃপর সুদিন্ন আসন হতে উঠে প্রস্থান করলেন।</p>
<p><a class='msdiv' id='msdiv33'></a>অনন্তর আয়ুষ্মান সুদিন্নের মাতা সেই রাত্রি অবসানে হরিৎ গোমল দ্বারা মাটি লেপন করিয়ে হিরণ্য ও সুবর্ণের দুই বৃহৎ স্তূপ করালেন। সেই দুটি বৃহৎ স্তূপ এমনভাবে স্থাপন করালেন যে, এক পাশের স্থিত পুরুষ অপর পাশের স্থিত পুরুষকে দেখে না; আর অপর পাশের স্থিত পুরুষ এই পাশের স্থিত পুরুষকে দেখে না। সেই স্তূপ দুটিকে পর্দা দ্বারা আবৃত করে মধ্যে আসন প্রজ্ঞাপ্ত করলেন এবং আবরণ দিয়ে চতুর্দিক পরিবেষ্টন করলেন। তৎপর আয়ুষ্মান সুদিন্নের পূর্বের স্ত্রীকে ডেকে বললেন, “হে বৌমা, তুমি যেই অলংকারে অলঙ্কৃত হয়ে আমার পুত্র সুদিন্নের প্রিয় হয়ে আনন্দ বর্ধন করেছিলে সেই অলংকারে সজ্জিত হও।”</p>
<p>“হ্যাঁ আর্যে,” বলে আয়ুষ্মান সুদিন্নের পূর্বের ভার্যা আয়ুষ্মান সুদিন্নের মাতাকে প্রত্যুত্তর দিলেন।</p>
<p>৩৪ অতঃপর পরের দিন পূর্বাহ্ণ সময়ে আয়ুষ্মান সুদিন্ন বহির্গমনোপযোগী চীবর পরিধান করে পাত্রচীবর নিয়ে স্বীয় পিত্রালয়ে উপস্থিত হয়ে প্রজ্ঞাপ্ত আসনে উপবেশন করলেন। তখন আয়ুষ্মান সুদিন্নের পিতা সুদিন্নের নিকট গেলেন; গিয়ে সেই স্তূপকৃত হিরণ্য ও স্বর্ণের পর্দা উন্মোচন করে সুদিন্নকে বললেন, “বৎস সুদিন্ন, এটি তোমার মাতৃপক্ষের মাতৃধন ও স্ত্রীধন এবং অন্যটি পৈতৃক ও পিতামহের ধন। পুত্র সুদিন্ন, ভিক্ষুত্ব পরিত্যাগ করে গৃহী হয়ে বিষয়বস্তু (পঞ্চকামগুণ) ভোগ করতে এবং পুণ্যকর্মাদি সম্পাদন করতে সক্ষম হবে। এসো সুদিন্ন, (পঞ্চকামগুণে) বিষয় ভোগে রত হও; আর পুণ্যকর্মও সম্পাদন কর।” “পিতা, এতে (বিষয় ভোগে) আমি উৎসাহিত নই, আগ্রহী অথবা অভিরমিতও নই; আমি ব্রহ্মচর্যই আচরণ করব।” দ্বিতীয় ও তৃতীয়বারও সুদিন্নের পিতা সুদিন্নকে ঐ একই কথা বললেন, “বৎস সুদিন্ন, এটি তোমার মাতৃপক্ষের মাতৃধন ও স্ত্রীধন; অন্যটি পৈতৃক ও পিতামহের ধন। পুত্র সুদিন্ন, ভিক্ষুত্ব পরিত্যাগ করে গৃহী হয়ে বিষয়ভোগ করে পুণ্যকর্মাদি সম্পাদন করতে সক্ষম হবে।” “গৃহপতি, যদি আপনি আমার উপদেশ গ্রহণ করেন, তাহলে আমি কিছু বলতে পারি।”</p>
<p>“বৎস সুদিন্ন, বলতে পার।” “গৃহপতি, আপনি বড় বড় বস্তাতে এই হিরণ্য ও সুবর্ণ স্তূপগুলো পূর্ণ করে শকটসমূহে তুলে বহন করে গঙ্গানদীর স্রোতে নিক্ষেপ করুন। তার কারণ কী? যেহেতু, গৃহপতি, এই ধনের জন্যই আপনার ভয়, রোমাঞ্চ, শোক-পরিতাপ, দুঃখ-দৌর্মনস্য উৎপন্ন হবে।” এরূপ বিবৃত হলে আয়ুষ্মান সুদিন্নের পিতা অসন্তোষ প্রকাশ করে এরূপ বললেন, “পুত্র সুদিন্ন, তুমি এটি কী বলছ!”</p>
<p><a class='msdiv' id='msdiv35'></a>অনন্তর আয়ুষ্মান সুদিন্নের মাতা সুদিন্নের পূর্বের ভার্যাকে ডাকলেন, “হে বৌমা, তুমিই তার (সুদিন্নের) প্রিয়, মনাপ (প্রীতিদায়িনী)। এটি সম্ভব যে, তুমি কথা বলতে পার।” তখন সুদিন্নের পূর্বের স্ত্রী সুদিন্নের পায়ে ধরে আয়ুষ্মান সুদিন্নকে বললেন, আর্যপুত্র, সেই অপ্সরেরা কীরূপ, যাঁদের নিমিত্তে আপনি ব্রহ্মচর্য প্রতিপালন করছেন?” “হে ভগিনী, আমি অপ্সরার কারণে ব্রহ্মচর্য প্রতিপালন করছি না।” “আর্যপুত্র সুদিন্ন আমাকে ভগিনী সম্বোধন করে ব্যবহার করছেন” এরূপ মনে করে, তখন সুদিন্নের স্ত্রী সেখানেই মূর্ছা (অচৈতন্য) প্রাপ্ত হয়ে ভূমিতে পড়ে গেলেন। তৎপর আয়ুষ্মান সুদিন্ন পিতাকে বললেন, “গৃহপতি, যদি আমাকে ভোজন দেয়া উচিত মনে করেন, তবে দেন, (অন্যথায় পঞ্চকামগুণে প্রলুব্ধ করে) আমাকে আর উৎপীড়ন করবেন না।” “বৎস সুদিন্ন, ভোজন কর।” তারপর আয়ুষ্মান সুদিন্নের মাতাপিতা সুদিন্নকে উত্তম উত্তম খাদ্য-ভোজ্য দ্বারা স্বহস্তে সন্তুষ্ট ও সম্প্রবারিত করলেন। আয়ুষ্মান সুদিন্ন আহারাবসানে ভোজন পাত্র হতে হস্ত অপসারণ করলে সুদিন্নকে সুদিন্নের মাতা বললেন, “পুত্র সুদিন্ন, এই গৃহে, আঢ্য, মহাধন, মহাভোগ-সম্পত্তি, প্রভূত স্বর্ণ-রৌপ্য, প্রভূত বিত্তোপকরণ, প্রভূত ধন-ধান্য রয়েছে। বৎস সুদিন্ন, ভিক্ষুত্ব পরিত্যাগ করে গৃহস্থ হয়ে বিষয়বস্তু ভোগ করে পুণ্যকর্মাদি সম্পাদন করতে সক্ষম হবে। এসো সুদিন্ন, বিষয়বস্তু ভোগে রত হও এবং পুণ্যও সম্পাদন কর।” “মা, আমি বিষয়বস্তু ভোগ করতে উৎসাহিত নই, আগ্রহী অথবা অভিরমিতও নই; অধিকন্তু আমি ব্রহ্মচর্যই আচরণ করব।” দ্বিতীয় ও তৃতীয়বারও আয়ুষ্মান সুদিন্নের মাতা সুদিন্নকে সেই একই কথা বললেন, “বৎস সুদিন্ন, এই কুলে (গৃহে) আঢ্য মহাধন, মহাভোগসম্পত্তি, প্রভূত স্বর্ণ-রৌপ্য, প্রভূত বিত্তোপকরণ, প্রভূত ধন-ধান্য বিদ্যমান। বৎস সুদিন্ন, ভিক্ষুত্ব পরিত্যাগ করে গৃহস্থ হয়ে বিষয়বস্তু ভোগ করে পুণ্যকর্মাদি সম্পাদন করতে সক্ষম হবে। এসো সুদিন্ন, বিষয়বস্তু ভোগে অভিরমিত হও এবং পুণ্যকর্মাদি সম্পাদন কর।” আয়ুষ্মান সুদিন্ন দ্বিতীয় ও তৃতীয়বারও সেই একই কথায় উত্তর দিলেন, “মা, আমি বিষয়বস্তু ভোগ করতে উৎসাহিত নই, আগ্রহী কিংবা অভিরমিতও নই; উপরন্তু আমি ব্রহ্মচর্যই প্রতিপালন করব।” “তাহলে বৎস সুদিন্ন, পুত্র লাভের উপায় করে দাও; না হয় অপুত্রক (মালিকহীন) সম্পত্তি লিচ্ছবী রাজা কর্তৃক নিয়ে যাওয়া হবে।” “মাতা, এরূপ হলে আমি তা করতে সক্ষম।” “বৎস সুদিন্ন, এখন তুমি কোথায় অবস্থান করছ?</p>
<p>“মহাবনে, মা,” তারপর আয়ুষ্মান সুদিন্ন আসন হতে উঠে প্রস্থান করলেন।</p>
<p><a class='msdiv' id='msdiv36'></a>অনন্তর আয়ুষ্মান সুদিন্নের মাতা সুদিন্নের পূর্বের স্ত্রীকে ডেকে বললেন, “হে বৌমা, যখন তুমি ঋতুমতি হবে এবং তোমার ফুল উৎপন্ন হবে, তখন আমাকে প্রকাশ করবে।” “হ্যাঁ আর্যে,” বলে সুদিন্নের পূর্বের ভার্যা আয়ুষ্মান সুদিন্নের মাতাকে প্রত্যুত্তর দিলেন। অতঃপর সুদিন্নের পূর্বের স্ত্রী কিছু কাল পরে ঋতুমতি হলেন এবং তার ফুলও উৎপন্ন হলো। তারপর সুদিন্নের স্ত্রী আয়ুষ্মান সুদিন্নের মাতাকে বললেন, “আর্যে, আমি ঋতুমতি হয়েছি; আমার ফুলও উৎপন্ন হয়েছে।” তাহলে “হে বৌমা, পূর্বে তুমি যেরূপ অলংকারে অলংকৃত হয়ে পুত্র সুদিন্নের প্রিয় ও মনাপ হতে সেরূপ অলংকারে অলংকৃত হও।” “হ্যাঁ আর্যে,” বলে সুদিন্নের পূর্বের স্ত্রী প্রত্যুত্তর দিলেন। তখন আয়ুষ্মান সুদিন্নের মাতা সুদিন্নের ভার্যাকে সঙ্গে নিয়ে যেখানে মহাবন, সেখানে উপস্থিত হলেন। উপস্থিত হয়ে আয়ুষ্মান সুদিন্নকে এরূপ বললেন, “বৎস সুদিন্ন, গৃহে আঢ্য, মহাধন, মহাভোগসম্পত্তি, প্রভূত স্বর্ণ-রৌপ্য, প্রভূত বিত্তূপকরণ, প্রভূত ধন-ধান্য বিদ্যমান। তুমি ভিক্ষুত্ব পরিত্যাগ করে গৃহী হয়ে বিষয়সম্পত্তি ভোগ করে পুণ্য করতে সক্ষম হবে। এসো সুদিন্ন, বিষয় সম্পত্তি ভোগে অভিরমিত হও; আর পুণ্যও সম্পাদন কর।” “মাতা, আমি বিষয় ভোগ করতে উৎসাহিত নই, এমন কি আগ্রহী অথবা অনুরক্তও নই। আমি ব্রহ্মচর্যই প্রতিপালন করব।” দ্বিতীয় ও তৃতীয়বার আয়ুষ্মান সুদিন্নের মাতা সুদিন্নকে ঐরূপ বললেন, “পুত্র সুদিন্ন, এই কুলে আঢ্য, মহাধন, মহাভোগসম্পত্তি, প্রভূত স্বর্ণ-রৌপ্য, প্রভূত বিত্তোপকরণ, প্রভূত ধন-ধান্য বিদ্যমান। বৎস সুদিন্ন, তাহলে তুমি পুত্রলাভের উপায় করে দাও না হয়, অপুত্রক (মালিকহীন) সম্পত্তি লিচ্ছবী রাজা কর্তৃক নিয়ে যাওয়া হবে।” “মা, তাহলে আমি তা করতে পারি।” তখন আয়ুষ্মান সুদিন্ন তাঁর মাতা কর্তৃক বারংবার অনুরুদ্ধ হয়ে তাঁর পূর্বের স্ত্রীর বাহুতে ধরে মহাবনে প্রবেশ করলেন। “মৈথুনসেবনে দোষ (আপত্তি) নাই” মনে করে সুদিন্ন তাঁর পূর্বের স্ত্রীর সঙ্গে তিনবার মৈথুনধর্ম (ব্যভিচার) প্রতিসেবন করে অপ্রজ্ঞাপিত শিক্ষাপদসমূহ অভিবিজ্ঞাপিত (প্রবর্তিত) করলেন। সুদিন্নের দ্বারা তাঁর ভার্যা যথাসময়ে গর্ভবতী হলেন। তখন ভূমিবাসী দেবগণ উচ্চশব্দে সুদিন্নের অপরাধ প্রচার করতে লাগলেন, “হে মাননীয় ভিক্ষুসংঘ, ভগবান বুদ্ধ কর্তৃক প্রতিষ্ঠিত ভিক্ষুসংঘ দোষমুক্ত, পাপমুক্ত; কিন্তু এই সুদিন্নের দ্বারা অপরাধ সম্পাদিত হয়েছে, পাপ সম্পাদিত হয়েছে।”</p>
<p>ভূমিবাসী দেবগণের এরূপে উচ্চরব শুনে চতুর্মহারাজিক দেবগণ উচ্চরবে সুদিন্নের অপরাধ প্রচার করলেন। এ প্রকারে তাবতিংসবাসী দেবগণ, যামবাসী দেবগণ, তুষিতবাসী দেবগণ, নির্মাণরতি দেবগণ, পরনির্মিত বশবর্তী দেবগণও তার অপরাধ ঘোষণা করছিলেন। ভূমিবাসী ও স্বর্গবাসী দেবগণের এরূপ শব্দ শুনে ব্রহ্মকায়িক দেবগণ সুদিন্নের অপরাধ প্রচার করতে লাগলেন, “হে মাননীয় ভিক্ষুসংঘ, ভগবান বুদ্ধ কর্তৃক প্রতিষ্ঠিত ভিক্ষুসংঘ দোষমুক্ত, পাপমুক্ত; কিন্তু সুদিন্ন কর্তৃক অপরাধ সম্পাদিত হয়েছে, পাপ সম্পাদিত হয়েছে।” এরূপে সেক্ষণে, সেই মুহূর্তে তার অপরাধ ব্রহ্মলোক পর্যন্ত অভ্যুত্থিত (প্রকাশিত) হয়েছিল।</p>
<p>অনন্তর আয়ুষ্মান সুদিন্নের ভার্যা সেই গর্ভ পরিপক্ব হলে এক পুত্র সন্তান প্রসব করলেন। তৎপর আয়ুষ্মান সুদিন্নের সহায়কগণ সেই পুত্রের ‘বীজক’ নাম রাখলেন। আয়ুষ্মান সুদিন্নের স্ত্রীকে ‘বীজক মাতা’ আর সুদিন্নকে ‘বীজক পিতা’রূপে অভিহিত করলেন। পরবর্তী সময়ে তাঁরা উভয়ে আগার হতে অনাগারিক প্রব্রজ্যা গ্রহণ করে অর্হত্ত্বফলে সুপ্রতিষ্ঠিত হয়েছিলেন ।</p>
<p><a class='msdiv' id='msdiv37'></a>অতঃপর আয়ুষ্মান সুদিন্ন কর্তৃক এ প্রকার পাপকার্য সম্পাদিত হওয়ায় তাঁর মনে এরূপ সন্দেহ ও অনুশোচনা উদয় হলো : “অহো, আমার অলাভই হয়েছে, লাভ নয়; আমার দুর্লব্ধ হয়েছে, সুলব্ধ নয়। আমি এরূপ সুব্যাখ্যাত ধর্মবিনয়ে প্রব্রজিত হয়েও যাবজ্জীবন পরিপূর্ণ, পরিশুদ্ধ ব্রহ্মচর্য আচরণ করতে সক্ষম হই নাই।” আয়ুষ্মান সুদিন্নের সেরূপ সন্দেহ ও অনুশোচনা উৎপন্ন হওয়ায় তিনি কৃশ, রুক্ষ, দুর্বর্ণ-পাণ্ডুবর্ণ হলেন ও তাঁর দেহ ধমনিজালে আচ্ছন্ন হলো এবং হতাশা-বিষন্নতা, দুঃখী-দুর্মনা, মনস্তাপে দগ্ধ হলেন।</p>
<p><a class='msdiv' id='msdiv38'></a>অনন্তর আয়ুষ্মান সুদিন্নের সহায়ক ভিক্ষুগণ আয়ুষ্মান সুদিন্নকে এরূপ বললেন, “আবুসো সুদিন্ন, পূর্বে তোমার ইন্দ্রিয়সমূহ প্রীতিপূর্ণ, মুখবর্ণ উজ্জ্বল ও দেহচ্ছবি বিপ্রসন্ন ছিল; কিন্তু এখন তুমি কৃশ, রুক্ষ, দুর্বর্ণ, পাণ্ডুবর্ণ, হতাশা-বিষন্নতায়, দুঃখী-দুর্মনায়, তীব্র মনস্তাপে দগ্ধ হয়েছ এবং তোমার দেহ ধমনিজালে আচ্ছন্ন হয়েছে। আবুসো সুদিন্ন, কখন হতে তুমি অনভিরতি (উৎসাহহীন) হয়ে ব্রহ্মচর্য আচরণ করছ?” “আবুসো, আমি অনভিরতি হয়ে ব্রহ্মচর্য আচরণ করছি না। আমার দ্বারা পাপ ধর্ম কৃত হয়েছে; আমি পূর্বের ভার্যার সঙ্গে মৈথুনধর্ম সেবন (ব্যভিচার) করেছি। আবুসো, সেই কারণে আমার মনে এরূপ সন্দেহ ও অনুশোচনা উৎপন্ন হয়েছে যে, অহো, আমার অলাভই হয়েছে, লাভ নয়; আমার দুর্লব্ধ হয়েছে, সুলব্ধ নয়। আমি ভগবান কর্তৃক এরূপ সুব্যাখ্যাত ধর্মবিনয়ে প্রব্রজিত হয়েও আজীবন পরিপূর্ণ, পরিশুদ্ধ ব্রহ্মচর্য আচরণ করতে সক্ষম হই নাই।”</p>
<p>“আবুসো সুদিন্ন, অবশ্যই এটির জন্য তোমার অনুশোচনা করা উচিত যে, তুমি ভগবান কর্তৃক এরূপ সুব্যাখ্যাত ধর্মবিনয়ে প্রব্রজিত হওয়া সত্ত্বেও যাবজ্জীবন পরিপূর্ণ, পরিশুদ্ধ ব্রহ্মচর্য প্রতিপালন করতে সমর্থ হওনি।”</p>
<p>“আবুসো সুদিন্ন, নিঃসন্দেহে ভগবান কর্তৃক অনেক পর্যায়ে বিরাগের ধর্ম দেশিত হয়েছে, সরাগের ধর্ম নহে; বিসংযোগের (বন্ধন রহিত) ধর্ম দেশিত হয়েছে, সংযোগের ধর্ম নহে; অনুপাদানের (তৃষ্ণারহিত) ধর্ম দেশিত হয়েছে, স-উপাদানের (গাঢ় তৃষ্ণার) ধর্ম নহে।”</p>
<p>“আবুসো সুদিন্ন, ভগবান কর্তৃক যেখানে বিরাগের ধর্ম দেশিত হয়েছে, সেখানে কেন তুমি সংযোগের ধর্ম চিন্তা করবে? যেখানে অনুপাদানের ধর্ম দেশিত হয়েছে; কেন তুমি সেখানে স-উপাদানের ধর্ম চিন্তা করবে? নিশ্চয়ই আবুসো সুদিন্ন, ভগবান কর্তৃক অনেক প্রকারে রাগ-বিরাগের ধর্ম, মদ-বশীভূতকরণ, পিপাসা-বিনয় (আসক্তি দমন), আলয় সমুদ্ঘাত, লোভের মূলোৎপাটন, জন্মচক্রের উচ্ছেদ, তৃষ্ণাক্ষয়, বিরাগ, নিরোধ এবং নির্বাণের ধর্ম দেশিত হয়েছে।”</p>
<p>“আবুসো সুদিন্ন, ভগবান কর্তৃক অনেক পর্যায়ে কামের প্রহান সম্বন্ধে ব্যাখ্যা করা হয়েছে, কামসংজ্ঞার পরিজ্ঞা (সম্যক জ্ঞান) সম্বন্ধে ব্যাখ্যা করা হয়েছে, কামপিপাসার প্রতিবিনয় (দমন) সম্বন্ধে ব্যাখ্যা করা হয়েছে, কামবিতর্কের সমুদ্‌ঘাত (মুলোৎপাটন) সম্বন্ধে ব্যাখ্যা করা হয়েছে এবং কাম-যন্ত্রণার উপশম সম্বন্ধেও ভগবান কর্তৃক বিশেষভাবে ব্যাখ্যা করা হয়েছে।”</p>
<p>“আবুসো সুদিন্ন, তোমার এরূপ কার্যে অপ্রসন্নের (শ্রদ্ধাহীনের) মধ্যে প্রসাদ (শ্রদ্ধা) উৎপন্ন কিংবা প্রসন্নের প্রসাদ বৃদ্ধি করতে পারে না; বরঞ্চ এতে অপ্রসন্নের মধ্যে অধিকতর প্রসাদহীনতা এবং কোনো কোনো শ্রদ্ধাবানের মধ্যে অন্যথাভাব আনয়নে সহায়ক হবে।”</p>
<p><a class='msdiv' id='msdiv39'></a>অতঃপর সেই ভিক্ষুগণ আয়ুষ্মান সুদিন্নকে অনেক প্রকারে ভর্ৎসনা ও নিন্দা করে ভগবানের সমীপে এ বিষয়ে প্রকাশ করলেন। তৎপর ভগবান এই নিদানে, এই প্রকরণে (প্রসঙ্গে) ভিক্ষুসংঘকে সমবেত করিয়ে আয়ুষ্মান সুদিন্নকে জিজ্ঞেস করলেন, “হে সুদিন্ন, সত্যই কি তুমি তোমার পূর্বের স্ত্রীর সঙ্গে মৈথুনধর্ম (ব্যভিচার) প্রতিসেবন করেছ?”</p>
<p>“হ্যাঁ ভগবান, তা সত্য।”</p>
<p>ভগবান বুদ্ধ এটি অত্যন্ত গর্হিত (অনুচিত) বলে প্রকাশ করে বললেন, “হে মোঘপুরুষ (মূর্খ), এটি তোমার পক্ষে অনুচিত, অনুপযোগী, অনুপযুক্ত, অশ্রমণোচিত, অবিহিত এবং অকরণীয় কার্য সম্পাদিত হয়েছে। কীরূপে তুমি এরূপ সুব্যাখ্যাত ধর্মবিনয়ে (বুদ্ধশাসনে) প্রব্রজিত হয়েও যাবজ্জীবন পরিপূর্ণ, পরিশুদ্ধ ব্রহ্মচর্য আচরণ করতে সক্ষম হলে না?”</p>
<p>“হে মোঘপুরুষ, অবশ্যই মৎ-কর্তৃক অনেক প্রকারে বিরাগের ধর্ম দেশিত হয়েছে; সরাগের ধর্ম নহে, বিসংযোগের ধর্ম দেশিত হয়েছে; সসংযোগের ধর্ম নহে, অনুপাদানের ধর্ম দেশিত হয়েছে; স-উপাদানের ধর্ম নহে।”</p>
<p>“হে মোঘপুরুষ, মৎ-কর্তৃক যেখানে বিরাগের ধর্ম দেশিত হয়েছে, কেন তুমি সেখানে সরাগের বিষয়ে চিন্তা করবে? যেখানে বিসংযোগের ধর্ম দেশিত হয়েছে; কেন সেখানে সংযোগের বিষয়ে চিন্তা করবে? যেখানে অনুপাদানের ধর্ম দেশিত হয়েছে, কেন সেখানে স-উপাদানের বিষয়ে চিন্তা করবে?”</p>
<p>“হে মোঘপুরুষ, নিশ্চয়ই মৎ-কর্তৃক অনেক প্রকারে রাগ-বিরাগের ধর্ম, মদ-বশীভূতকরণ, পিপাসা-বিনয় (আসক্তি দমন), আলয় সমুদ্ঘাত (আকাঙ্ক্ষার মূলোৎপাটন), ভবচক্রের উচ্ছেদ, তৃষ্ণাক্ষয়, বিরাগ, নিরোধ এবং নির্বাণের ধর্ম দেশিত হয়েছে।”</p>
<p>“হে মোঘপুরুষ, মৎ-কর্তৃক অনেক প্রকারে কামের প্রহান (পরিহার) সম্বন্ধে ব্যাখ্যা করা হয়েছে, কামসংজ্ঞার পরিজ্ঞা সম্বন্ধে ব্যাখ্যা করা হয়েছে, কামপিপাসার প্রতিবিনয় (দমন) সম্বন্ধে ব্যাখ্যা করা হয়েছে এবং কামযন্ত্রণার উপশম সম্বন্ধেও বিশেষরূপে ব্যাখ্যা করা হয়েছে।”</p>
<p>“হে মোঘপুরুষ, কোনো নারীযোনিতে লিঙ্গ প্রক্ষিপ্ত করার চাইতে যদি কোনো কালান্তর সর্পের মুখে লিঙ্গ প্রক্ষিপ্ত (ভিতরে প্রবেশ) করা হয়, তথাপি তাই শ্রেয়।”</p>
<p>“হে মোঘপুরুষ, কোনো স্ত্রীযোনিতে লিঙ্গ প্রক্ষিপ্ত করার চাইতে উত্তপ্ত, সম্প্রজ্জ্বলিত, সজ্যোতিভূত অঙ্গার গর্তে যদি লিঙ্গ প্রক্ষিপ্ত করা হয়, তবুও শ্রেয়। তার কারণ কী? এটিই নিদান, এটিই প্রত্যয় যে, ব্যাভিচারজনিত মহা অপরাধের কারণে সেই ভিক্ষু মরণে পতিত হয় কিংবা মরণতুল্য দুঃখ ভোগ করে থাকে, এটি ছাড়াও সে কায়ভেদে মৃত্যুর পর অপায় দুর্গতি বিনিপাত নিরয়ে উৎপন্ন হয়ে থাকে।</p>
<p>“হে মূর্খ, এটিই নিদান (কারণ) যে, সেই পাপপরায়ণ ভিক্ষু কায়ভেদে মরণের পর অপায় দুর্গতি বিনিপাত নিরয়ে উৎপন্ন হয়।”</p>
<p>“হে মোঘপুরুষ, নিশ্চয়ই তুমি এটি অসদ্ধর্ম, গ্রাম্যধর্ম (মৈথুনকার্য), বৃষল ধর্ম, দুষ্টতা (পাপাচার), গোপনাচার করেছ, কী করে তোমরা উভয়ে উভয়ের সঙ্গে দেহ-সম্ভোগে সমর্পিত হতে পারলে? তুমি বহু অকুশল ধর্মের আদিকর্তা ও পূর্বগামী। তোমার এই কার্যে অপ্রসন্নের (শ্রদ্ধাহীনের) মধ্যে প্রসাদ (শ্রদ্ধা) উৎপন্ন কিংবা অপ্রসন্নের প্রসাদ (শ্রদ্ধাবানের শ্রদ্ধা) বৃদ্ধি করতে পারে না। বরঞ্চ এতে অশ্রদ্ধাবানের মধ্যে অধিকতর শ্রদ্ধাহীনতা এবং কোনো কোনো শ্রদ্ধাবানের মধ্যে অন্যথাভাব উৎপন্ন হবে।”</p>
<p>অনন্তর ভগবান আয়ুষ্মান সুদিন্নকে অনেক প্রকারে নিন্দা ও ভর্ৎসনা করে চঞ্চলতা, মহেচ্ছুতা (প্রবল আকাঙ্ক্ষা) অসন্তুষ্টিতা, সঙ্গপ্রিয়তা এবং অলসতার কুফল বর্ণনা করলেন। তিনি অনেক প্রকারে গাম্ভীর্যতা, সুবিনীতা, অল্পেচ্ছুতা, সন্তুষ্টিতা, সল্লেখ (তৃষ্ণাদির সংযমতা), ধুতাঙ্গব্রত, সংঘ সেবাপ্রিয়তা, পুনর্জন্মক্ষয়ের জন্য বীর্যারম্ভের (উৎসাহশীলতার) সুফল বর্ণনা করে তদনুযায়ী এবং তদনুরূপ ধর্মদেশনা উত্থাপন করে ভিক্ষুগণকে সম্বোধন করে বললেন, “হে ভিক্ষুগণ, আমি দশবিধ প্রত্যয় ও অর্থবশে ভিক্ষুসংঘের জন্য শিক্ষাপদ প্রজ্ঞাপ্ত করব; যথা : ১. সংঘের সুষ্ঠুতা আনয়নের জন্যে, ২. সংঘের শান্তিভাব বৃদ্ধির জন্যে, ৩. দুর্দম্য ভিক্ষুগণকে দমনের জন্যে, ৪. সদাচারী (শীলবান) ভিক্ষুদের শান্তিপূর্ণভাবে অবস্থানের জন্যে, ৫. বর্তমানে উৎপন্ন তৃষ্ণাসমূহ সংবরণের জন্যে, ৬. অনাগত জন্মের আসবসমূহের উৎপত্তিকে প্রতিঘাতের জন্যে, ৭. অপ্রসন্নের প্রসাদ উৎপন্নের জন্যে, ৮. প্রসন্নের প্রসাদ বৃদ্ধির জন্যে, ৯. সদ্ধর্মের স্থিতির জন্যে এবং ১০. বিনয়কে অনুগ্রহের জন্যে যা একান্তই হিতবহ। সেহেতু হে ভিক্ষুগণ, আমি ভিক্ষুদের জন্য এই শিক্ষাপদ উদ্দেশ করছি :</p>
<p>“যদি কোনো ভিক্ষু মৈথুনধর্ম (ব্যভিচার) প্রতিসেবন করে, তবে সেই ভিক্ষুর পারাজিকা আপত্তি হবে এবং সে ভিক্ষুদের সঙ্গে একত্রে বসবাস করতে পারবে না।”</p>
<p>এ প্রকারে ভগবান বুদ্ধ কর্তৃক ভিক্ষুদের জন্য এই শিক্ষাপদ প্রজ্ঞাপ্ত হয়েছিল।</p>
<p class='endsection'>সুদিন্ন পরিচ্ছেদ সমাপ্ত</p>
<h3>মক্কটী (বানরীর) কাহিনি</h3>
<p><a class='msdiv' id='msdiv40'></a>সে সময়ে অন্যতর ভিক্ষু বৈশালীর মহাবনে কামতাড়নায় উত্তেজিত হয়ে বানরীর সঙ্গে মৈথুনধর্ম (ব্যভিচার) প্রতিসেবন করত। অনন্তর সেই ভিক্ষু পূর্বাহ্ণ সময়ে নিবাসন (চীবর) পরিধান করে পাত্রচীবর নিয়ে বৈশালীতে ভিক্ষান্নের জন্য প্রবেশ করল। তখন কিছুসংখ্যক ভিক্ষু শয্যাসন দর্শনার্থে বিচরণ করতে করতে যেখানে সেই ভিক্ষুর বিহার (আবাসস্থল), সেখানে উপস্থিত হলেন। তখন সেই মক্কটী (বানরী) সেই ভিক্ষুগণকে দূর হতে আসতে দেখে তাঁদের নিকট উপস্থিত হলো; উপস্থিত হয়ে সেই ভিক্ষুদের সম্মুখে কোমর ও লেজ আলোড়ন করতে লাগল, হস্ত-পদ ছেড়ে দিয়ে মাটিতে শয়ন করল এবং মৈথুনের নিমিত্তাদি (লক্ষণাদি) প্রকাশ করতে লাগল। অতঃপর সেই ভিক্ষুদের মনে এরূপ চিন্তা উদয় হলো : “নিশ্চয়ই এই ভিক্ষু এই বানরীর সঙ্গে মৈথুনধর্ম (ব্যভিচার) প্রতিসেবন করে।” এটি দেখে তাঁরা একপাশে লুকিয়ে থাকলেন। অনন্তর সেই ভিক্ষু বৈশালীতে ভিক্ষার্থে বিচরণ শেষ করে ভিক্ষান্ন নিয়ে প্রত্যাগমন করল।</p>
<p><a class='msdiv' id='msdiv41'></a>তখন সেই মক্কটী (বানরী) যথায় সেই ভিক্ষু, তথায় উপস্থিত হলো। অতঃপর সেই ভিক্ষু সংগৃহীত ভিক্ষান্নের একাংশ নিজে ভোজন করে বাকি অংশ সেই বানরীকে দিল। তখন সেই বানরী ভিক্ষান্ন খেয়ে সেই ভিক্ষুর কোলে উঠে বসল। তারপর সেই ভিক্ষু সেই বানরীর সঙ্গে ব্যভিচার করতে লাগল, এমতাবস্থায় উক্ত ভিক্ষুগণ ব্যভিচারকারী ভিক্ষুকে এরূপ বললেন, “আবুসো, তুমি কি জান না যে, ভগবান কর্তৃক শিক্ষাপদ প্রজ্ঞাপ্ত হয়েছে? কেন তুমি মক্কটীর সঙ্গে মৈথুন সেবন করছ?” “হ্যাঁ আবুসো, সত্যই ভগবান কর্তৃক শিক্ষাপদ প্রজ্ঞাপিত হয়েছে। ভগবান শুধু মনুষ্য-স্ত্রীজাতির কথা উল্লেখ করেছেন কিন্তু তির্যক জাতীয় (পশুপক্ষী) প্রাণীর কথা উল্লেখ করেন নাই। আবুসো, ঠিক এরূপেই ভগবান কর্তৃক শিক্ষাপদ প্রজ্ঞাপ্ত হয়েছে।”</p>
<p>তারপর সেই ভিক্ষুরা সেই ভিক্ষুকে এরূপ বললেন, “হে আবুসো, এটি তোমার দ্বারা অনুচিত, অনুপযোগী, অপ্রতিরূপ, অশ্রমণোচিত, অবিহিত এবং অকরণীয় কার্য করা হয়েছে। কেন আবুসো, তুমি এরূপ সুব্যাখ্যাত ধর্মবিনয়ে (বুদ্ধশাসনে) প্রব্রজিত হয়েও যাবজ্জীবন পরিপূর্ণ, পরিশুদ্ধ ব্রহ্মচর্য আচরণ করতে সক্ষম হলে না?”</p>
<p>“আবুসো, নিশ্চয়ই ভগবান কর্তৃক অনেক প্রকারে বিরাগের ধর্ম দেশিত হয়েছে, সরাগের ধর্ম নহে; বিসংযোগের (বন্ধনরহিত) ধর্ম দেশিত হয়েছে, সংযোগের ধর্ম নহে; অনুপাদানের (তৃষ্ণারহিত) ধর্ম দেশিত হয়েছে, স-উপাদানের (গাঢ় তৃষ্ণা যুক্ত) ধর্ম নহে।”</p>
<p>“আবুসো, ভগবান কর্তৃক যেখানে বিরাগের ধর্ম দেশিত হয়েছে, সেখানে কেন তুমি সংযোগের ধর্ম চিন্তা করবে? যেখানে অনুপাদানের ধর্ম দেশিত হয়েছে, কেন তুমি সেখানে স-উপাদানের ধর্ম চিন্তা করবে? নিশ্চয়ই আবুসো, ভগবান কর্তৃক অনেক প্রকারে রাগ-বিরাগের ধর্ম, মদ-বশীভূতকরণ, পিপাসা-বিনয়, আলয় সমুদ্ঘাত, জন্মচক্রের উচ্ছেদ, তৃষ্ণাক্ষয়, বিরাগ, নিরোধ এবং নির্বাণের ধর্ম দেশিত হয়েছে।”</p>
<p>“আবুসো, ভগবান কর্তৃক অনেক পর্যায়ে কামের প্রহান সম্বন্ধে ব্যাখ্যা করা হয়েছে, কামসংজ্ঞার পরিজ্ঞা (সম্যক জ্ঞান) সম্বন্ধে ব্যাখ্যা করা হয়েছে, কামপিপাসার প্রতিবিনয় (দমন) সম্বন্ধে ব্যাখ্যা করা হয়েছে, কামবিতর্কের সমুদ্‌ঘাত (মুলোৎপাটন) সম্বন্ধে ব্যাখ্যা করা হয়েছে এবং কামযন্ত্রণা উপশম সম্বন্ধেও ভগবান কর্তৃক সুন্দররূপে ব্যাখ্যা করা হয়েছে।”</p>
<p>“আবুসো, তোমার এরূপ কার্যে অপ্রসন্নের মধ্যে প্রসাদ উৎপন্ন অথবা প্রসন্নের মধ্যে প্রসাদ বৃদ্ধি করতে পারে না; অধিকন্তু অপ্রসন্নের মধ্যে অধিকতর প্রসাদহীনতা এবং কোনো কোনো শ্রদ্ধাসম্পন্ন ব্যক্তিদের মধ্যে অন্যথাভাব আনয়ন করবে।” তখন সেই ভিক্ষুগণ সেই ভিক্ষুকে বহু প্রকারে নিন্দা ও ভর্ৎসনা করে ভগবানের সমীপে এটি নিবেদন করলেন।</p>
<p><a class='msdiv' id='msdiv42'></a>অনন্তর ভগবান এই নিদানে, এই প্রকরণে সকল ভিক্ষুসংঘকে সমবেত করিয়ে উক্ত ভিক্ষুকে জিজ্ঞেস করলেন, “সত্যই কি তুমি বানরীর সঙ্গে মৈথুন সেবন করেছ?”</p>
<p>“হ্যাঁ ভগবান, তা সত্য বটে।”</p>
<p>ভগবান বুদ্ধ এটি অত্যন্ত গর্হিত (দোষণীয়) বলে প্রকাশ করলেন, “হে মোঘপুরুষ (মূর্খ), এটি তোমার পক্ষে অননুরূপ, অননুযায়ী হয়েছে। কেন মোঘপুরুষ, তুমি এরূপ সুব্যাখ্যাত ধর্মবিনয়ে প্রব্রজিত হয়েও আজীবন পরিপূর্ণ, পরিশুদ্ধ ব্রহ্মচর্য প্রতিপালন করতে সমর্থ হলে না?”</p>
<p>“হে মোঘপুরুষ, নিশ্চয়ই আমার দ্বারা বহু পর্যায়ে বিরাগের ধর্ম দেশিত হয়েছে, সরাগের ধর্ম নহে; বিসংযোগের ধর্ম দেশিত হয়েছে, সংযোগের ধর্ম নহে; অনুপাদানের ধর্ম দেশিত হয়েছে, স-উপাদানের ধর্ম নহে।”</p>
<p>“হে মোঘপুরুষ, মৎ-কর্তৃক যেখানে বিরাগের ধর্ম দেশিত হয়েছে, সেখানে কেন তুমি সংযোগের ধর্ম চিন্তা করবে? যেখানে অনুপাদানের ধর্ম দেশিত হয়েছে, কেন তুমি সেখানে স-উপাদানের ধর্ম চিন্তা করবে? নিশ্চয়ই মোঘপুরুষ, মৎ-কর্তৃক অনেক প্রকারে রাগ-বিরাগের ধর্ম, মদ-বশীভূতকরণ, পিপাসা-বিনয়, আলয় সমুদ্ঘাত, জন্মচক্রের উচ্ছেদ, তৃষ্ণাক্ষয়, বিরাগ, নিরোধ এবং নির্বাণের ধর্ম দেশিত হয়েছে।”</p>
<p>“হে মোঘপুরুষ, মৎ-কর্তৃক অনেক পর্যায়ে কামের প্রহান সম্বন্ধে ব্যাখ্যা করা হয়েছে, কামসংজ্ঞার পরিজ্ঞা (সম্যক জ্ঞান) সম্বন্ধে ব্যাখ্যা করা হয়েছে, কামপিপাসার প্রতিবিনয় (দমন) সম্বন্ধে ব্যাখ্যা করা হয়েছে, কামবিতর্কের সমুদ্ঘাত (মুলোৎপাটন) সম্বন্ধে ব্যাখ্যা করা হয়েছে এবং কামক্লেশের উপশম বিষয়েও মৎ-কর্তৃক বিশেষরূপে বর্ণিত হয়েছে।”</p>
<p>“হে মোঘপুরুষ, কোনো বানরীর যোনিদ্বারে লিঙ্গ প্রবেশ করার চাইতে যদি কোনো ঘোর বিষসম্পন্ন সর্পের মুখে লিঙ্গ প্রক্ষিপ্ত করা হয়, তবে তা-ই শ্রেয়।”</p>
<p>“হে মোঘপুরুষ, কোনো বানরীর যোনিতে লিঙ্গ প্রক্ষিপ্ত (প্রবেশ) করার চাইতে যদি কোনো কালান্তর সর্পের মুখে লিঙ্গ প্রক্ষিপ্ত করা হয়, তথাপি তা-ই শ্রেয়।”</p>
<p>“হে মোঘপুরুষ, কোনো মক্কটীর যোনিদ্বারে লিঙ্গ প্রক্ষিপ্ত করার চাইতে উত্তপ্ত, সম্প্রজ্জ্বলিত, সজ্যোতিভূত অঙ্গারগর্তে যদি লিঙ্গ প্রক্ষিপ্ত করা হয়, তবুও তা-ই শ্রেয়। তার কারণ কী? এটিই নিদান, এটিই প্রত্যয় যে, সেই পাপাচারী ভিক্ষু মৃত্যুতে পতিত হবে কিংবা মরণতুল্য দুঃখভোগ করবে, এটি ছাড়াও কায়ভেদে মৃত্যুর পর অপায় দুর্গতি বিনিপাত নিরয়ে উৎপন্ন হবে।”</p>
<p>“হে মোঘপুরুষ, এটিই কারণ যে, সেই পাপী ভিক্ষু কায়ভেদে মৃত্যুর পর অপায় দুর্গতি বিনিপাত নিরয়ে উৎপন্ন হয়ে থাকে।”</p>
<p>“হে মোঘপুরুষ, নিশ্চয়ই তুমি এটি অসদ্ধর্ম, গ্রাম্যধর্ম, বৃষলধর্ম, পাপাচার, গোপনাচার করেছ; কেন তুমি ইতরজাতীয় বানরীর সঙ্গে দেহ-সম্ভোগে রত হয়েছ? তোমার এরূপ কার্যে অপ্রসন্নের মধ্যে প্রসন্নতা উৎপন্ন কিংবা প্রসন্নের মধ্যে প্রসন্নতা বর্ধিত করতে পারে না; অধিকন্তু অপ্রসন্নের মধ্যে অধিকতর প্রসাদহীনতা এবং কোনো কোনো শ্রদ্ধাবানের মনে অন্যথাভাব আনয়ন কবে।”</p>
<p>“হে ভিক্ষুগণ, আমি ভিক্ষুদের জন্যে এই শিক্ষাপদ উদ্দেশ করছি :</p>
<p>“যদি কোনো ভিক্ষু তির্যক পশুপক্ষীর সঙ্গে মৈথুন সেবন করে, তাহলে সেই ভিক্ষুর পারাজিকা হবে এবং ভিক্ষুসংঘ হতে বর্জিত হবে।”</p>
<p>এরূপে ভগবান বুদ্ধ কর্তৃক ভিক্ষুদের নিমিত্তে এই শিক্ষাপদ প্রজ্ঞাপ্ত হয়েছিল।</p>
<p class='endsection'>মক্কটী কাহিনি সমাপ্ত</p>
<h3>সন্থত পরিচ্ছেদ</h3>
<p>(বজ্জীপুত্র ভিক্ষুদের কাহিনি)</p>
<p><a class='msdiv' id='msdiv43'></a>সে সময়ে কিছুসংখ্যক বৈশালীবাসী বজ্জীপুত্র ভিক্ষুগণ মাত্রাতিরিক্ত ভোজন করছিল, মাত্রাতিরিক্ত নিদ্রা যাচ্ছিল এবং মাত্রাতিরিক্ত স্নান করছিল। প্রয়োজন অতিরিক্ত ভোজন করে, প্রয়োজন অতিরিক্ত নিদ্রা গিয়ে এবং প্রয়োজন অতিরিক্ত স্নান করে উন্মাদের ন্যায় মনোনিবেশ করে শিক্ষা পরিত্যাগ না করে শিক্ষাপদ প্রতিপালনে দুর্বলতা প্রকাশ না করে মোহাচ্ছন্ন হয়ে মৈথুনধর্ম (ব্যভিচার) প্রতিসেবন করছিল। তারা (সেই ভিক্ষুরা) অপর সময়ে জ্ঞাতিব্যসনে দুঃখীঁ , ভোগ পরিহানির দুঃখে দুঃখী এবং রোগ যন্ত্রণার দুঃখে দুঃখী হয়ে আয়ুষ্মান আনন্দের নিকট উপস্থিত হয়ে এরূপ বললেন, “ভন্তে আনন্দ, আমরা বুদ্ধকে নিন্দা করছি না; ধর্মকে নিন্দা করছি না; কিংবা সংঘকেও নিন্দা করছি না। আমরা শুধু আত্ম-নিন্দা করছি। আমরা এমনই অশুভ ও অপুণ্যের কার্য করেছি যে, আমরা এরূপ সুব্যাখ্যাত ধর্ম বিনয়ে প্রব্রজিত হয়েও যাবজ্জীবন পরিপূর্ণ, পরিশুদ্ধ ব্রহ্মচর্য প্রতিপালন করতে সমর্থ হচ্ছি না।”</p>
<p>“ভন্তে আনন্দ, এখন আমরা পুনরায় ভগবানের সমীপে প্রব্রজ্যা ও উপসম্পদা লাভ করতে পারব কি? এবং অন্তর্দৃষ্টি গুণসম্পন্ন হয়ে রাত্রির প্রথম হতে শেষ যাম পর্যন্ত দীর্ঘ সময় ধরে কুশল ও বোধিপক্ষীয় ধর্মে আত্মনিয়োগ করে অবস্থান করতে পারব কি? ভন্তে আনন্দ, আপনি ভগবানের সন্নিধানে এটি উত্তমরূপে জিজ্ঞেস করবেন।”</p>
<p>“হ্যাঁ আবুসো,” বলে আয়ুষ্মান আনন্দ বৈশালীবাসী বজ্জীপুত্র ভিক্ষুগণকে প্রতিশ্রুতি দিয়ে যথায় ভগবান তথায় উপস্থিত হলেন; উপস্থিত হয়ে ভগবানের সমীপে এ বিষয়ে জিজ্ঞেস করলেন। তখন ভগবান আনন্দ স্থবিরকে বললেন, “আনন্দ, তথাগত এই বজ্জীদের অথবা বজ্জীপুত্রদের কারণে অসাধ্য এবং অসম্ভব পারাজিকা শিক্ষাপদ শ্রাবকগণের জন্যে প্রজ্ঞাপ্ত করবে।”</p>
<p>অতঃপর ভগবান এই নিদানে, এই প্রকরণে ধর্মদেশনা উত্থাপন করে ভিক্ষুদেরকে আহ্বান করে বললেন, “হে ভিক্ষুগণ, যে ভিক্ষু শিক্ষা (ভিক্ষুত্বজীবন) প্রত্যাখ্যান (পরিত্যাগ) না করে এবং শীল প্রতিপালনে দুর্বলতা প্রকাশ না করে গোপনে মৈথুনধর্ম (ব্যভিচার) সেবন করে এবং পরে গৃহী হয়ে যদি পুনরায় উপসম্পদার নিমিত্তে উপস্থিত হয়, তাহলে তাকে উপসম্পদা দিবে না। আর যেই ভিক্ষু শিক্ষা প্রত্যাখ্যান করে এবং শীল পালনে দুর্বলতা প্রকাশ করে মৈথুন সেবন করে পরে গৃহী হয়ে যদি পুনরায় উপসম্পদার জন্যে উপস্থিত হয়, তবে তাকে উপসম্পদা দিবে। হে ভিক্ষুগণ, অতএব আমি এই শিক্ষাপদ নির্দেশ করছি :</p>
<p><a class='msdiv' id='msdiv44'></a>“যদি কোনো ভিক্ষু ভিক্ষুদের প্রাণস্বরূপ শিক্ষাপদ (শীল)-সমূহে স্থিত থেকে শিক্ষাপদ প্রত্যাখ্যান (পরিত্যাগ) না করে দুর্বলতা প্রকাশ না করে (গোপনে) মনুষ্য, অমনুষ্য জাতীয় স্ত্রী-পুরুষ, এমনকি যেকোনো তির্যক-ইতর জাতীয় প্রাণীর সঙ্গে মৈথুন (ব্যভিচার) সেবন করে; তবে সেই ভিক্ষুর পারাজিকা আপত্তি (ভিক্ষুজীবন হতে চ্যুত) হয় এবং সেই ভিক্ষু (সংঘ হতে) সংবাস বর্জিত হয় অর্থাৎ ভিক্ষুসংঘের সঙ্গে একত্রে বসবাসের অযোগ্য হয়।”</p>
<p><a class='msdiv' id='msdiv45'></a>‘যো পনাতি’ বলতে যা যেরূপ, যথাযুক্ত, যেই জাতি, যেই নাম, যেই গোত্র, যেই শীল, যেরূপ বসবাসকারী, যথা গোচর, স্থবির, নবীন অথবা মধ্যম ইত্যাদি ভিক্ষুকে বুঝায়।</p>
<p>‘ভিক্খূতি’ বলতে ভিক্ষান্নজীবী ভিক্ষু, ভিক্ষাচর্যে উপনীত ভিক্ষু, ছিন্ন বস্ত্রধারী ভিক্ষু, সীমাসম্মতি প্রাপ্ত ভিক্ষু, প্রতিজ্ঞা দ্বারা ভিক্ষু এবং ‘এসো ভিক্ষু,’ এরূপে আহ্বানের দ্বারা তথাগত কর্তৃক অনুমতি প্রাপ্ত ভিক্ষু, ত্রিশরণের আশ্রয় দ্বারা উপসম্পদাপ্রাপ্ত ভিক্ষু, ভদ্র ভিক্ষু , সার ভিক্ষু , শৈৰ্য-অশৈৰ্য ভিক্ষু, সমগ্র সংঘ কর্তৃক নানা প্রশ্নোত্তরে নিঃসন্দেহ হয়ে প্রত্যক্ষ উপস্থিতির মাধ্যমে ‘জ্ঞপ্তি চতুর্থ’ কর্মবাক্য পাঠ দ্বারা উপসম্পদা প্রদানের মাধ্যমে উপসম্পন্ন ভিক্ষু বুঝায়। এখানে সমগ্র সংঘ কর্তৃক উপরোল্লিখিত জ্ঞপ্তি চতুর্থ কর্মবাক্য দ্বারা উপসম্পদাপ্রাপ্ত ভিক্ষুকে বুঝায়। এস্থলে এই অর্থেই ভিক্ষু অভিপ্রেত।</p>
<p>‘সিক্খাতি’ বলতে ত্রিবিধ শিক্ষা; যথা : অধিশীল শিক্ষা, অধিচিত্ত শিক্ষা এবং অধিপ্রজ্ঞা শিক্ষা। এস্থলে অধিশীল শিক্ষাই অভিপ্রেত হয়েছে।</p>
<p>‘সাজীব’ অর্থ যেই শিক্ষাপদসমূহ ভগবান বুদ্ধ কর্তৃক প্রজ্ঞাপ্ত হয়েছে। তা-ই সজীব বা ভিক্ষুজীবনের শীল। এখানে শিক্ষা করা বলতে ভিক্ষুশীলে স্থিত থাকাকে কথিত হয়েছে।</p>
<p>‘সিক্‌খং অপচ্চক্খায দুব্বল্যং অনাবিকত্বাতি’ বলতে কিছু কিছু ভিক্ষু আছে যারা ভিক্ষুশীল শিক্ষায় দুর্বলতা প্রকাশ করে কিন্তু শিক্ষা প্রত্যাখ্যান করে না; আর কিছু কিছু ভিক্ষু আছে যারা ভিক্ষুশীল শিক্ষায় দুর্বলতাও প্রকাশ করে এবং শিক্ষাও প্রত্যাখ্যান করে।</p>
<p>হে ভিক্ষুগণ, কিরূপে ভিক্ষু ভিক্ষুশীল শিক্ষায় দুর্বলতা প্রকাশ করে বটে; কিন্তু শিক্ষা প্রত্যাখ্যান (পরিত্যাগ) করে না? হে ভিক্ষুগণ, এখানে কোনো কোনো ভিক্ষু উৎকণ্ঠিত, অনভিরতি (উৎসাহহীন) হয়ে শ্রমণত্ব ত্যাগে ইচ্ছুক হয়ে ভিক্ষুজীবনের প্রতি বিতৃষ্ণ, অমনোযোগী হয় এবং ভিক্ষুত্ব পরিত্যাগে ইচ্ছুক হয়। পূর্বের ন্যায় গৃহী হওয়ার ইচ্ছাকামী হয়, উপাসক হওয়ার ইচ্ছাকামী হয়, আরামিক (সেবক) হওয়ার ইচ্ছাকামী হয়, শ্রামণের হওয়ার ইচ্ছাকামী হয়, তীর্থিয় হওয়ার ইচ্ছাকামী হয়, তীর্থিয় শ্রাবক (শিষ্য) হওয়ার ইচ্ছাকামী হয়, অশ্রমণ হওয়ার ইচ্ছাকামী এবং অশাক্যপুত্রীয় হওয়ার ইচ্ছাকামী হয়ে, “আমি বুদ্ধকে এভাবে প্রত্যাখ্যান করতে পারি” বলে প্রকাশ করে থাকে। হে ভিক্ষুগণ, এরূপেই ভিক্ষু শিক্ষায় (শীলে) দুর্বলতা প্রকাশ করে বটে; কিন্তু শিক্ষা প্রত্যাখ্যান করে না।</p>
<p>অথবা এটি ব্যতীত কোনো কোনো ভিক্ষু উৎকণ্ঠিত, অনভিরতি হয়ে শ্রমণত্ব পরিত্যাগেচ্ছু হয়ে ভিক্ষুত্ব জীবনের প্রতি অনিচ্ছুক, অমনোযোগী হয় এবং ভিক্ষুত্ব ত্যাগেচ্ছু হয়। পূর্বের ন্যায় গৃহী হওয়ার ইচ্ছাকামী হয়, তীর্থিয় হওয়ার ইচ্ছাকামী হয়, তীর্থিয় শ্রাবক (শিষ্য) হওয়ার ইচ্ছাকামী হয়, অশ্রমণ হওয়ার ইচ্ছাকামী হয় এবং অশাক্যপুত্রীয় হওয়ার ইচ্ছাকামী হয়ে “আমি ধর্ম, সংঘ, শিক্ষা (শীলকে), বিনয়, প্রাতিমোক্ষ, উদ্দেশ, উপাধ্যায়, আচার্য, সহবিহারী, অন্তেবাসী, সমানুপাধ্যায়, সমানাচার্য এবং সব্রহ্মচারীকে এরূপেই প্রত্যাখ্যান করতে পারি” বলে প্রকাশ করে থাকে।</p>
<p>অথবা তদ্ব্যতীত কোনো কোনো ভিক্ষু উৎকণ্ঠিত, অনভিরতি হয়ে শ্রামণ জীবন ত্যাগেচ্ছু হয়, ভিক্ষু জীবনের প্রতি বিরক্তি, অমনোযোগী হয় এবং ভিক্ষু জীবন ত্যাগেচ্ছু হয়। গৃহী হওয়ার ইচ্ছাকামী হয়, উপাসক হওয়ার ইচ্ছাকামী হয়, সেবক হওয়ার ইচ্ছাকামী হয়, শ্রামণের হওয়ার ইচ্ছাকামী হয়, তীর্থিয় হওয়ার ইচ্ছাকামী হয়, তীর্থিয় শিষ্য হওয়ার ইচ্ছাকামী হয়, অশ্রমণ হওয়ার ইচ্ছাকামী হয় এবং অশাক্যপুত্রীয় হওয়ার ইচ্ছাকামী হয়ে “আমি গৃহী হতে পারি” এই বলে প্রকাশ করে থাকে।</p>
<p>কিংবা এ ছাড়াও কোনো কোনো ভিক্ষু উৎকণ্ঠিত, অনভিরতি হয়ে শ্রামণ্যজীবন পরিত্যাগেচ্ছু হয়, ভিক্ষুত্ব জীবনের প্রতি অমনোযোগী, হতোদ্যম হয় এবং ভিক্ষুত্ব ত্যাগেচ্ছু হয়। গৃহী হওয়ার ইচ্ছাকামী হয়, উপাসক হওয়ার ইচ্ছাকামী হয়, সেবক হওয়ার ইচ্ছাকামী হয়, শ্রামণের হওয়ার ইচ্ছাকামী হয়, তীর্থিয় হওয়ার ইচ্ছাকামী, তীর্থিয় শিষ্য হওয়ার ইচ্ছাকামী হয়, অশ্রমণ হওয়ার ইচ্ছাকামী হয়, এবং অশাক্যপুত্রীয় হওয়ার ইচ্ছাকামী হয়ে “আমি উপাসক, সেবক, শ্রামণের, তীর্থিয়, তীর্থিয় শিষ্য, অশ্রমণ এবং অশাক্যপুত্রীয় হতে পারি” বলে প্রকাশ করে। হে ভিক্ষুগণ, এভাবে ভিক্ষু দুর্বলতা প্রকাশ করে বটে, কিন্তু শিক্ষা পরিত্যাগ করে না।</p>
<p><a class='msdiv' id='msdiv46'></a>অথবা তদ্ব্যতীত কোনো কোনো ভিক্ষু উৎকণ্ঠিত, প্রব্রজ্যাজীবনের প্রতি অনুৎসাহী হয়ে শ্রামণ্য জীবন ত্যাগেচ্ছু হয়, ভিক্ষুত্ব জীবনের প্রতি অমনোযোগী, অনিচ্ছুক হয়ে ভিক্ষুত্ব জীবন ত্যাগেচ্ছু হয়, গৃহী হওয়ার ইচ্ছাকামী হয়, উপাসক হবার ইচ্ছাকামী হয়, সেবক হবার ইচ্ছাকামী হয়, শ্রামণের হবার ইচ্ছাকামী হয়, তীর্থিয় হবার ইচ্ছাকামী হয়, তীর্থিয় শিষ্য হবার ইচ্ছাকামী হয় এবং অশ্রমণ হবার ইচ্ছাকামী হয়ে, ‘যদি আমি ইচ্ছা করি; তবে বুদ্ধকে প্রত্যাখ্যান করতে পারি’ বলে প্রকাশ করে… ‘যদি আমি ইচ্ছা করি, তবে অশাক্যপুত্রীয় হতে পারি’ বলে প্রকাশ করে… ‘শাসন হতে দূরে সরে আমি বুদ্ধকে প্রত্যাখ্যান করতে পারি বলে প্রকাশ করে… ‘শাসন থেকে দূরে সরে আমি অশাক্যপুত্রীয় হতে পারি’ বলে প্রকাশ করে… ‘এখনই আমি বুদ্ধকে প্রত্যাখ্যান করব’ বলে প্রকাশ করে… ‘এখনই আমি অশাক্যপুত্রীয় হব’ বলে প্রকাশ করে… ‘আমার দ্বারা বুদ্ধকে প্রত্যাখ্যান করা হয়েছে’ বলে প্রকাশ করে… ‘আমার আর শাক্যপুত্রের অস্তিত্ব নাই’ বলে প্রকাশ করে। হে ভিক্ষুগণ, এভাবেই ভিক্ষু দুর্বলতা প্রকাশ করে বটে কিন্তু শিক্ষা পরিত্যাগ করে না।</p>
<p><a class='msdiv' id='msdiv47'></a>কিংবা এটি ছাড়াও ভিক্ষু উৎকণ্ঠিত, অনভিরতি (উৎসাহহীন) হয়ে শ্রামণ্য জীবন পরিত্যাগেচ্ছু হয় এবং ভিক্ষুত্ব পরিত্যাগেচ্ছু হয়। গৃহী হবার ইচ্ছুক হন, উপাসক হবার ইচ্ছুক হয়, সেবক হবার ইচ্ছুক হয়, শ্রামণের হবার ইচ্ছুক হয়, তীর্থিয় হবার ইচ্ছুক হয়, তীর্থিয় শ্রাবক (শিষ্য) হবার ইচ্ছুক হয়, অশ্রমণ এবং অশাক্যপুত্র হবার ইচ্ছুক হয়ে “আমি মাতাকে স্মরণ করছি” বলে এটি প্রকাশ করে। এরূপে “আমি পিতাকে স্মরণ করছি, ভ্রাতাকে স্মরণ করছি, ভগিনীকে স্মরণ করছি, পুত্রকে স্মরণ করছি, কন্যাকে স্মরণ করছি, মিত্রদেরকে স্মরণ করছি, গ্রামকে স্মরণ করছি, নিগমকে (নগর) স্মরণ করছি, ক্ষেত্র স্মরণ করছি, বিষয়বস্তু (সম্পত্তি) স্মরণ করছি, হিরণ্য স্মরণ করছি,” বলে প্রকাশ করে থাকে। এবং “আমি পূর্বে যেরূপ হেসে, খেলে, আলাপ করেছি; তা অনুস্মরণ করছি বলে” এরূপ প্রকাশ করে। হে ভিক্ষুগণ, এরূপেই ভিক্ষু দুর্বলতা প্রকাশ করে সত্য কিন্তু শিক্ষা পরিত্যাগ করে না।</p>
<p><a class='msdiv' id='msdiv48'></a>অথবা তদ্ব্যতীতও ভিক্ষু উৎকণ্ঠিত, অনুৎসাহী হয়ে শ্রমণত্ব ত্যাগেচ্ছু হয়, ভিক্ষুত্ব জীবনের প্রতি বিরক্তি ও অনিচ্ছা প্রকাশ করে ভিক্ষুত্ব ত্যাগেচ্ছু হয়। গৃহী হবার ইচ্ছুক হয়, উপাসক হবার ইচ্ছুক হয়, সেবক হবার ইচ্ছুক হয়, শ্রামণের হবার ইচ্ছুক হয়, তীর্থিয় হবার ইচ্ছুক হয়, তীর্থিয় শিষ্য হবার ইচ্ছুক হয়, অশ্রমণ হবার ইচ্ছুক হয় এবং অশাক্যপুত্র হবার ইচ্ছুক হয়ে “আমার মাতা আছেন; তাঁকে ভরণপোষণ করা কর্তব্য” বলে প্রকাশ করে। “আমার পিতা আছেন; তাঁকে ভরণপোষণ করা কর্তব্য, আমার ভ্রাতা আছেন; তাঁকে লালন-পালন করা কর্তব্য, আমার পুত্র আছে; তাঁকে লালন-পালন করা কর্তব্য, আমার কন্যা আছে; তাঁকে ভরণপোষণ করা কর্তব্য, আমার স্রষ্টা আছেন; তাঁকে পোষণ করা কর্তব্য, আমার জ্ঞাতিগণ আছেন; তাঁদেরকে ভরণপোষণ করা কর্তব্য, আমার মিত্ররা আছেন; তাঁদেরকে ভরণপোষণ করা কর্তব্য”, এরূপ বলে প্রকাশ করে। ভিক্ষুগণ, এভাবেই ভিক্ষু দুর্বলতা প্রকাশ করে বটে কিন্তু শিক্ষা প্রত্যাখ্যান (পরিত্যাগ) করে না।</p>
<p><a class='msdiv' id='msdiv49'></a>অথবা এটি ব্যতীতও ভিক্ষু উৎকণ্ঠিত, অনভিরতি হয়ে শ্রামণ্য জীবন পরিত্যাগেচ্ছু হয়, ভিক্ষু জীবনের প্রতি অমনোযোগী, অনিচ্ছুক হয় এবং; ভিক্ষুত্ব পরিত্যাগেচ্ছু হয়। গৃহী হবার ইচ্ছুক হয়, উপাসক হবার ইচ্ছুক হয়, সেবক হবার ইচ্ছুক হয়, শ্রামণের হবার ইচ্ছুক হয়, তীর্থিয় হবার ইচ্ছুক হয়, তীর্থিয় শিষ্য হবার ইচ্ছুক হয়, অশ্রমণ হবার ইচ্ছুক হয় এবং অশাক্যপুত্র হবার ইচ্ছুক হয়ে “আমার মাতা আছেন; তিনি আমাকে ভরণপোষণ করবেন” বলে সেই ভিক্ষু প্রকাশ করে। এরূপে ভিক্ষু “আমার পিতা আছেন; তিনি আমাকে ভরণপোষণ করবেন, আমার ভ্রাতা আছেন; তিনি আমাকে ভরণপোষণ করবেন, আমার ভগিনী আছেন; তিনিও আমাকে ভরণপোষণ করবেন, আমার পুত্র আছে; সেও আমাকে লালন-পালন করবে, আমার কন্যা আছে; সেও আমাকে প্রতিপালন করবে, আমার স্রষ্টা আছেন; তিনিও আমাকে প্রতিপালন করবেন, আমার জ্ঞাতিগণ আছেন; তাঁরাও আমাকে ভরণপোষণ করবেন, আমার মিত্রগণ আছেন; তাঁরাও আমাকে ভরণপোষণ করবেন, আমার গ্রাম আছে; সেই গ্রামে আমি বসবাস করব, আমার নিগম আছে; সেই নিগমে আমি বসবাস করব, আমার ক্ষেত্র আছে; তদ্দ্বারা আমি জীবন-ধারণ করব, আমার বসত-বাড়ি আছে; সেখানেও আমি বসবাস করব, আমার হিরণ্য আছে; তদ্দ্বারাও আমি জীবন-ধারণ করব, আমার সুবর্ণ আছে; তদ্দ্বারাও আমি জীবন-ধারণ করব, আমার শিল্প আছে; তদ্দ্বারাও জীবন-ধারণ করব” বলে ভিক্ষু প্রকাশ করে। ভিক্ষুগণ, এরূপেই ভিক্ষু শিক্ষায় দুর্বলতা প্রকাশ করে সত্য কিন্তু শিক্ষা পরিত্যাগ করে না।</p>
<p><a class='msdiv' id='msdiv50'></a>অথবা তদ্ব্যতীতও ভিক্ষু উৎকণ্ঠিত, অনুৎসাহী হয়ে শ্রামণ্য জীবন পরিত্যাগেচ্ছু হয়, ভিক্ষুত্ব জীবনের প্রতি বিরক্তি, অনিচ্ছা প্রকাশ করে ভিক্ষুত্ব পরিত্যাগেচ্ছু হয়। সে গৃহী হবার ইচ্ছুক হয়, উপাসক হবার ইচ্ছুক হয়, আরামিক (সেবক) হবার ইচ্ছুক হয়, শ্রামণের হবার ইচ্ছুক হয়, তীর্থিয় হবার ইচ্ছুক হয়, তীর্থিয় শিষ্য হবার ইচ্ছুক হয়, অশ্রমণ হবার ইচ্ছুক হয় এবং অশাক্যপুত্র হবার ইচ্ছুক হয়ে “এই প্রব্রজ্যা জীবন বড়ই দুষ্কর; সুখকর নহে” বলে প্রকাশ করে। এরূপে সেই ভিক্ষু ‘প্রব্রজ্যা জীবন অতি দুঃসাধ্য, আয়াসসাধ্য নহে’ বলে প্রকাশ করে; “আমি প্রব্রজ্যা প্রতিপালনে উৎসাহী নই, সমর্থ নই, এবং অভিরমিতও নই” বলে প্রকাশ করে থাকে। হে ভিক্ষুগণ, এরূপে ভিক্ষু দুর্বলতা প্রকাশ করে বটে কিন্তু শিক্ষা (ভিক্ষুর শীল) পরিত্যাগ করে না।</p>
<p><a class='msdiv' id='msdiv51'></a>হে ভিক্ষুগণ, কীরূপে ভিক্ষু দুর্বলতা প্রকাশ করে এবং শিক্ষাও প্রত্যাখ্যান (পরিত্যাগ) করে?</p>
<p>হে ভিক্ষুগণ, এখানে ভিক্ষু উৎকণ্ঠিত, অনভিরতি (অনুৎসাহী)-হেতু শ্রমণত্ব পরিত্যাগেচ্ছু হয়, ভিক্ষুত্ব জীবনের প্রতি অমনোযোগী, অনিচ্ছুক হয়, এবং ভিক্ষু জীবন পরিত্যাগেচ্ছু হয়। গৃহী হবার ইচ্ছুক হয়, উপাসক হবার ইচ্ছুক হয়, আরামিক (সেবক) হবার ইচ্ছুক হয়, শ্রামণের হবার ইচ্ছুক হয়, তীর্থিয় হবার ইচ্ছুক হয়, তীর্থিয় শিষ্য হবার ইচ্ছুক হয়, অশ্রমণ হবার ইচ্ছুক হয় এবং অশাক্যপুত্র হবার ইচ্ছুক হয়ে “আমি বুদ্ধকে প্রত্যাখ্যান করব” বলে প্রকাশ করে। ভিক্ষুগণ, এরূপে ভিক্ষু ভিক্ষু জীবনের প্রতি দুর্বলতা প্রকাশ করে এবং শিক্ষাও প্রত্যাখ্যান করে।</p>
<p>কিংবা তদ্ব্যতীতও ভিক্ষু উৎকণ্ঠিত, অনভিরতি হয়ে শ্রমণত্ব পরিত্যাগেচ্ছু হয়, ভিক্ষুত্ব জীবনের প্রতি অমনোযোগী, অনিচ্ছুক হয় এবং ভিক্ষুত্ব ত্যাগেচ্ছু হয়। গৃহী হবার ইচ্ছুক হয়, উপাসক হবার ইচ্ছুক হয়, আরামিক (সেবক) হবার ইচ্ছুক হয়, শ্রামণের হবার ইচ্ছুক হয়, তীর্থিয় হবার ইচ্ছুক হয়, তীর্থিয় শিষ্য হবার ইচ্ছুক হয়, অশ্রমণ হবার ইচ্ছুক হয় এবং অশাক্যপুত্র হবার ইচ্ছুক হয়ে “আমি ধর্মকে প্রত্যাখ্যান করছি, সংঘকে প্রত্যাখ্যান করছি, শিক্ষাকে প্রত্যাখ্যান করছি, বিনয়কে প্রত্যাখ্যান করছি, প্রাতিমোক্ষকে প্রত্যাখ্যান করছি, উদ্দেশকে প্রত্যাখ্যান করছি, উপাধ্যায়কে প্রত্যাখ্যান করছি, আচার্যকে প্রত্যাখ্যান করছি, সহবিহারীকে প্রত্যাখ্যান করছি, অন্তেবাসীকে প্রত্যাখ্যান করছি, সমানুপাধ্যায়কে প্রত্যাখ্যান করছি, সমানাচার্যকে প্রত্যাখ্যান করছি, সব্রহ্মচারীকে প্রত্যাখ্যান করছি” বলে প্রকাশ করে থাকে। “ভিক্ষু আমাকে উপাসকরূপে অবধারণ করুন, তীর্থিয় শিষ্যরূপে অবধারণ করুন, অশ্রমণরূপে অবধারণ করুন এবং অশাক্যপুত্ররূপে অবধারণ করুন” বলে প্রকাশ করে থাকে। হে ভিক্ষুগণ, এরূপেই ভিক্ষু দুর্বলতা প্রকাশ করে এবং শিক্ষাও প্রত্যাখ্যান করে থাকে।</p>
<p><a class='msdiv' id='msdiv52'></a>অথবা এ ছাড়াও ভিক্ষু উৎকণ্ঠিত-হেতু শ্রমণত্ব পরিত্যাগেচ্ছু হয়, ভিক্ষুত্ব জীবনের প্রতি অমনোযোগী, বীতস্পৃহা হয় এবং ভিক্ষুজীবন পরিত্যাগেচ্ছু হয়। গৃহী হবার ইচ্ছুক হয়, উপাসক হবার ইচ্ছুক হয়, সেবক হবার ইচ্ছুক হয়, শ্রামণের হবার ইচ্ছুক হয়, তীর্থিয় হবার ইচ্ছুক হয়, তীর্থিয় শিষ্য হবার ইচ্ছুক হয়, অশ্রমণের হবার ইচ্ছুক হয় এবং অশাক্যপুত্র হবার ইচ্ছুক হয়ে, “বুদ্ধ আমার জন্য শ্রেষ্ঠ নহে, ধর্ম আমার জন্য শ্রেষ্ঠ নহে, সংঘ আমার জন্য শ্রেষ্ঠ নহে, শিক্ষা আমার জন্য শ্রেষ্ঠ নহে, বিনয় আমার জন্য শ্রেষ্ঠ নহে, প্রাতিমোক্ষ আমার জন্য শ্রেষ্ঠ নহে, উদ্দেশ আমার জন্য শ্রেষ্ঠ নহে, উপাধ্যায় আমার জন্য শ্রেষ্ঠ নহে, আচার্য আমার জন্য শ্রেষ্ঠ নহে, সহবিহারীগণ আমার জন্য শ্রেষ্ঠ নহে, অন্তেবাসীগণ আমার জন্য শ্রেষ্ঠ নহে, সমানুপাধ্যায় আমার জন্য শ্রেষ্ঠ নহে, সমানাচার্য আমার জন্য শ্রেষ্ঠ নহে এবং সব্রহ্মচারীগণও আমার জন্য শ্রেষ্ঠ নহে” বলে প্রকাশ করে। ভিক্ষুগণ, এভাবেই ভিক্ষু দুর্বলতা প্রকাশ করে এবং শিক্ষাও পরিত্যাগ করে।</p>
<p>অথবা তদ্ব্যতীতও ভিক্ষু উৎকণ্ঠিত, অনভিরতি (অনুৎসাহী) হয়ে শ্রামণ্য জীবন পরিত্যাগেচ্ছু হয়, ভিক্ষু জীবনের প্রতি বিরক্ত, বীতস্পৃহ হয় এবং ভিক্ষুজীবন পরিত্যাগেচ্ছু হয়। গৃহী হবার ইচ্ছুক হয়, উপাসক হবার ইচ্ছুক হয়, আরামিক হবার ইচ্ছুক হয়, শ্রামণের হবার ইচ্ছুক হয়, তীর্থিয় হবার ইচ্ছুক হয়, তীর্থিয় শিষ্য হবার ইচ্ছুক হয়, অশ্রমণ হবার ইচ্ছুক হয় এবং অশাক্যপুত্র হবার ইচ্ছুক হয়ে “বুদ্ধ দ্বারা আমার কী হবে? ধর্ম দ্বারা আমার কী হবে? সংঘ দ্বারা আমার কী হবে? শিক্ষা দ্বারা আমার কী হবে? বিনয় দ্বারা আমার কী হবে? প্রাতিমোক্ষ দ্বারা আমার কী হবে? উদ্দেশ দ্বারা আমার কী হবে? উপাধ্যায় দ্বারা আমার কী হবে? আচার্য দ্বারা আমার কী হবে? সহবিহারীগণ দ্বারা আমার কী হবে? অন্তেবাসীগণ দ্বারা আমার কী হবে? সমানুপাধ্যায় দ্বারা আমার কী হবে? সমানাচার্য দ্বারা আমার কী হবে? এবং সব্রহ্মচারীগণ দিয়ে আমার কী হবে?” এরূপ বলে প্রকাশ করে। হে ভিক্ষুগণ, এরূপেই ভিক্ষু দুর্বলতা প্রকাশ করে এবং শিক্ষাও প্রত্যাখ্যান করে।</p>
<p>কিংবা এ ছাড়াও ভিক্ষু উৎকণ্ঠিত, অনুৎসাহী হয়ে শ্রামণ্য জীবন পরিত্যাগেচ্ছু হয়, ভিক্ষুত্ব জীবনের প্রতি অমনোযোগী, অনিচ্ছুক হয় এবং ভিক্ষুজীবন পরিত্যাগেচ্ছু হয়। গৃহী হবার ইচ্ছুক হয়, উপাসক হবার ইচ্ছুক হয়, আরামিক (সেবক) হবার ইচ্ছুক হয়, শ্রামণের হবার ইচ্ছুক হয়, তীর্থিয় হবার ইচ্ছুক হয়, তীর্থিয় শিষ্য হবার ইচ্ছুক হয়, অশ্রমণ হবার ইচ্ছুক হয় এবং অশাক্যপুত্র হবার ইচ্ছুক হয়ে “বুদ্ধ দ্বারা আমার কোনো মঙ্গল হবে না, ধর্ম দ্বারা আমার কোনো মঙ্গল হবে না, সংঘ দ্বারা আমার কোনো মঙ্গল হবে না, শিক্ষা দ্বারা আমার কোনো মঙ্গল হবে না, বিনয় দ্বারা আমার কোনো মঙ্গল হবে না, প্রাতিমোক্ষ দ্বারা আমার কোনো মঙ্গল হবে না, উদ্দেশ দ্বারা আমার কোনো মঙ্গল হবে না, উপাধ্যায় দ্বারা আমার কোনো মঙ্গল হবে না, আচার্য দ্বারা আমার কোনো মঙ্গল হবে না, সহবিহারীগণ দ্বারা আমার কোনো মঙ্গল হবে না, অন্তেবাসীগণ দ্বারা আমার কোনো মঙ্গল হবে না, সমানুপাধ্যায় দ্বারা আমার কোনো মঙ্গল হবে না, সমানাচার্য দ্বারা আমার কোনো মঙ্গল হবে না এবং সব্রহ্মচারীগণ দ্বারা আমার কোনো মঙ্গল হবে না” এরূপ বলে প্রকাশ করে থাকে।</p>
<p>অথবা এ ছাড়াও ভিক্ষু উৎকণ্ঠিত, অনুৎসাহী হয়ে শ্রামণ্য জীবন পরিত্যাগেচ্ছু হয়, ভিক্ষুত্ব জীবনের প্রতি অমনোযোগী, বীতস্পৃহ হয় এবং ভিক্ষুত্ব পরিত্যাগেচ্ছু হয়। গৃহী হবার ইচ্ছুক হয়, উপাসক হবার ইচ্ছুক হয়, আরামিক (সেবক) হবার ইচ্ছুক হয়, শ্রামণের হবার ইচ্ছুক হয়, তীর্থিয় হবার ইচ্ছুক হয়, তীর্থিয় শিষ্য হবার ইচ্ছুক হয়, অশ্রমণ হবার ইচ্ছুক হয় এবং অশাক্যপুত্র হবার ইচ্ছুক হয়ে “আমি কি বুদ্ধ দ্বারা বিমুক্ত (চিরমুক্ত) হব? আমি কি ধর্ম দ্বারা বিমুক্ত হব? আমি কি সংঘ দ্বারা বিমুক্ত হব? আমি কি শিক্ষা দ্বারা বিমুক্ত হব? আমি কি বিনয় দ্বারা বিমুক্ত হব? আমি কি প্রাতিমোক্ষ দ্বারা বিমুক্ত হব? আমি কি উদ্দেশ দ্বারা বিমুক্ত হব? আমি কি উপাধ্যায় দ্বারা বিমুক্ত হব? আমি কি আচার্য দ্বারা বিমুক্ত হব? আমি কি সহবিহারীগণ দ্বারা বিমুক্ত হব? আমি কি অন্তেবাসীগণ দ্বারা বিমুক্ত হব? আমি কি সমানুপাধ্যায় দ্বারা বিমুক্ত হব? আমি কি সমানাচার্য দ্বারা বিমুক্ত হব? এবং আমি কি সব্রহ্মচারীগণ দ্বারা বিমুক্ত হব?” এরূপ বলে প্রকাশ করে থাকে। হে ভিক্ষুগণ, এরূপেই ভিক্ষু দুর্বলতা প্রকাশ করে এবং শিক্ষাও প্রত্যাখ্যান (পরিত্যাগ) করে।</p>
<p><a class='msdiv' id='msdiv53'></a>তদ্ব্যতীত অন্য কারণও বিদ্যমান আছে যে, যা দ্বারা বুদ্ধের বচন, ধর্মের বচন, সংঘের বচন, শিক্ষার বচন, বিনয়ের বচন, প্রাতিমোক্ষের বচন, উদ্দেশের বচন, উপাধ্যায়ের বচন, আচার্যের বচন, সহবিহারীর বচন, অন্তেবাসীর বচন, সমানুপাধ্যায়ের বচন, সমানাচার্যের বচন, সব্রহ্মচারীর বচন, গৃহীর বচন, উপাসকের বচন, সেবকের বচন, শ্রামণের বচন, তীর্থিয়ের বচন, তীর্থিয় শ্রাবকের বচন, অশ্রমণের বচন, অথবা অশাক্যপুত্রীয়ের বচনসমূহ বর্ণনা করে সেই আকার, সেই চিহ্ন, সেই লক্ষণ দ্বারা প্রকাশ করে থাকে। হে ভিক্ষুগণ, এরূপেই কোনো কোনো ভিক্ষু দুর্বলতা প্রকাশ করে এবং শিক্ষাও প্রত্যাখ্যান করে।</p>
<p><a class='msdiv' id='msdiv54'></a>হে ভিক্ষুগণ, কীরূপে শিক্ষা অপ্রত্যাখ্যান (অপরিত্যাগ) করা হয়?</p>
<p>ভিক্ষুগণ, এখানে যেই আকার, যেই চিহ্ন, যেই লক্ষণ দ্বারা শিক্ষা প্রত্যাখ্যান (পরিত্যাগ) করা হয় সেই আকার, সেই চিহ্ন, সেই লক্ষণ দ্বারা উন্মাদগ্রস্ত অবস্থায় ভিক্ষু শিক্ষা প্রত্যাখ্যান করলে শিক্ষা প্রত্যাখ্যান করা হয় না। উন্মাদগ্রস্ত ভিক্ষুর নিকট শিক্ষা প্রত্যাখ্যান করলে শিক্ষা প্রত্যাখ্যান করা হয় না। বিক্ষিপ্ত চিত্ত ভিক্ষুর নিকট শিক্ষা প্রত্যাখ্যান করলে শিক্ষা প্রত্যাখ্যান করা হয় না। বেদনাগ্রস্ত ভিক্ষু শিক্ষা প্রত্যাখ্যান করলে শিক্ষা প্রত্যাখ্যান করা হয় না। বেদনাগ্রস্ত ভিক্ষুর নিকট শিক্ষা প্রত্যাখ্যান করলেও, শিক্ষা অপ্রত্যাখ্যান হয়। দেবতার নিকট শিক্ষা প্রত্যাখ্যান করলে শিক্ষা অপ্রত্যাখ্যান হয়। তির্যগ্‌প্রাণীর নিকট শিক্ষা প্রত্যাখ্যান করলেও শিক্ষা অপ্রত্যাখ্যান হয়। আর্য বা সুদক্ষ ভিক্ষু কর্তৃক অদক্ষ ভিক্ষুর নিকট শিক্ষা প্রত্যাখ্যান করা হলে, যদি সেই (অদক্ষ) ভিক্ষু জানতে না পারে, তাহলেও শিক্ষা অপ্রত্যাখ্যান হয়। অদক্ষ ভিক্ষু আর্য বা সুদক্ষ ভিক্ষুর নিকট শিক্ষা প্রত্যাখ্যান করলে যদি সেই (সুদক্ষ) ভিক্ষু জানতে না পারে, তাহলেও শিক্ষা অপ্রত্যাখ্যান হয়। আর্য কর্তৃক আর্য ভিক্ষুর নিকট শিক্ষা প্রত্যাখ্যান করা হলে, যদি উক্ত ভিক্ষু জানতে না পারে, তাহলেও শিক্ষা অপ্রত্যাখ্যান হয়। অদক্ষ ভিক্ষু অদক্ষ ভিক্ষুর নিকট শিক্ষা প্রত্যাখ্যান করলে যদি সেই ভিক্ষু জানতে না পারে, তাহলেও শিক্ষা অপ্রত্যাখ্যান হয়। সন্তাপ প্রাপ্তাবস্থায় ভিক্ষু শিক্ষা প্রত্যাখ্যান করলেও শিক্ষা অপ্রত্যাখ্যান হয়। আর্তনাদ পূর্ণাবস্থায় ভিক্ষু শিক্ষা প্রত্যাখ্যান করলেও শিক্ষা অপ্রত্যাখ্যান হয়। অশ্রবণেচ্ছু ভিক্ষু শ্রবণ করলে শিক্ষা অপ্রত্যাখ্যান হয়। শ্রবণেচ্ছু ভিক্ষু শ্রবণ না করলে শিক্ষা অপ্রত্যাখ্যান হয়। অনভিজ্ঞ ভিক্ষু শ্রবণ করলে শিক্ষা অপ্রত্যাখ্যান হয়। বিজ্ঞ ভিক্ষু শ্রবণ না করলে শিক্ষা অপ্রত্যাখ্যান হয়। অথবা যদি এভাবে সকল বিষয় শ্রবণ না করে, তাহলেও শিক্ষা অপ্রত্যাখ্যান বা অপরিত্যাগ হয়। হে ভিক্ষুগণ, এরূপেই শিক্ষা অপ্রত্যাখ্যান বা অপরিত্যাগ করা হয়।</p>
<p><a class='msdiv' id='msdiv55'></a>‘মেথুনধম্মো’ বলতে যা সেই অসদ্ধর্ম, গ্রাম্যধর্ম, দুষ্টতা (পাপাচার), গোপনাচার এবং স্ত্রী-পুরুষ একে অপরের নিকটে উপস্থিত হয়ে উভয়ে উভয়ের সঙ্গে দেহ-সম্ভোগে রত হয়, তাকেই ‘মৈথুনধর্ম’ বুঝায়।</p>
<p>‘পটিসেবতি’ বলতে যে স্ত্রী-নিমিত্তে নিমিত্তগ্রাহী হয়ে স্ত্রী-অঙ্গজাতে (যোনিতে) পুরুষ অঙ্গজাত (লিঙ্গ); এমনকি তিলবীজ প্রমাণমাত্রও প্রবেশ করাকেই ‘প্রতিসেবন করা’ বুঝায়।</p>
<p>‘অন্তমসো তিরচ্ছানগতাযাপীতি’ অর্থে স্ত্রী-জাতীয় যতপ্রকার তির্যগ্‌প্রাণী আছে, তাদের সাথে মৈথুন সেবন করলে অশ্রমণ হয়, অশাক্যপুত্র হয় আর মনুষ্যজাতীয় স্ত্রীর কথাই বা কী!</p>
<p>‘পারাজিকো হোতীতি’ বলতে পুরুষের মস্তক ছিন্ন হলে, তা দেহের সাথে বেঁধে দিলেও যেমন জীবন রক্ষা হয় না; তদ্রূপ যদি কোনো ভিক্ষু মৈথুন সেবন করে, তাহলে সেই ভিক্ষু অশ্রমণে পরিণত হয়, অশাক্যপুত্রে পরিণত হয় এবং ভিক্ষুজীবন হতে পারাজিকা বা চ্যুত হয়, এই অর্থেই পারাজিকা বুঝায়।</p>
<p>‘অসংবাসো’ বলতে একত্রে বসবাস অর্থাৎ একই বিনয়কর্মে, একই কর্মবাক্যাদি পাঠ দ্বারা সমশিক্ষা বা ধর্মবিনয় শিক্ষাচার বুঝায়। পারাজিকা অপরাধগ্রস্ত ভিক্ষু ‘পারাজিকা অপরাধ হয় নাই’ এমন ভিক্ষুদের সঙ্গে সকল ক্ষেত্রেই বর্জিত বুঝায়। এ ক্ষেত্রেই অসংবাস বলা হয়।</p>
<p><a class='msdiv' id='msdiv56'></a>‘তিস্‌সো ইত্থিযো’ অর্থে ত্রিবিধ স্ত্রী; যেমন : ১. মনুষ্য-স্ত্রী, ২. অমনুষ্য-স্ত্রী এবং ৩. তির্যগ্‌জাতীয়-স্ত্রী।</p>
<p>‘তযো উভতোব্যঞ্জনকা’ অর্থে ত্রিবিধ উভয় ব্যঞ্জনক; যেমন ১. মনুষ্য উভয় ব্যঞ্জনক, ২. অমনুষ্য উভয় ব্যঞ্জনক এবং ৩. তির্যগ্‌জাতীয় উভয় ব্যঞ্জনক।</p>
<p>‘তযো পণ্ডকা’ বলতে ত্রিবিধ পণ্ডক বা নপুংসক; যথা : ১. মনুষ্য পণ্ডক, ২. অমনুষ্য পণ্ডক এবং ৩. তির্যগ্‌জাতীয় পণ্ডক বুঝায়।</p>
<p>‘তযো পুরিসো’ বলতে তিন প্রকার পুরুষ; যথা : ১. মনুষ্য পুরুষ, ২. অমনুষ্য পুরুষ এবং ৩. তির্যগ্‌জাতীয় পুরুষ বুঝায়।</p>
<p>মনুষ্য স্ত্রী জাতীয় ত্রিবিধ দ্বারে; যথা : মুখদ্বারে, প্রস্রাবদ্বারে এবং মলদ্বারে ভিক্ষু মৈথুন প্রতিসেবন করলে ভিক্ষুর ‘পারাজিকা’ আপত্তি হয়। তদ্রূপ অমনুষ্য স্ত্রী জাতীয় ত্রিবিধ দ্বারে, যেমন : মুখদ্বারে, প্রস্রাবদ্বারে এবং মলদ্বারে ভিক্ষু মৈথুন সেবন করলেও ভিক্ষুর ‘পারাজিকা’ আপত্তি হয়। তদ্রূপ তির্যগ্‌জাতীয় স্ত্রীর ত্রিবিধ দ্বারে, যথা : মুখদ্বারে, প্রস্রাবদ্বারে এবং মলদ্বারেও ভিক্ষু মৈথুন প্রতিসেবন করলে ভিক্ষুর ‘পারাজিকা’ আপত্তি হয়।</p>
<p>এরূপে মনুষ্য উভয় ব্যঞ্জনকের ত্রিবিধ দ্বারে, যেমন : প্রস্রাবদ্বার, মলদ্বার এবং মুখদ্বারে ভিক্ষু মৈথুন সেবন করলে ‘পারাজিকা’ আপত্তি হয়। এ প্রকারে অমনুষ্য উভয়ব্যঞ্জনকের ত্রিবিধ দ্বারে, যথা : প্রস্রাবদ্বার, মলদ্বার এবং মুখদ্বারেও ভিক্ষু মৈথুন সেবন করলে ভিক্ষুর ‘পারাজিকা’ আপত্তি হয়। এবং ঐ প্রকারে তির্যগ্‌জাতীয় স্ত্রীর উভয়ব্যঞ্জনক ত্রিবিধ দ্বারে, যেমন : প্রসাবদ্বার, মলদ্বার এবং মুখদ্বারে ভিক্ষু মৈথুন প্রতিসেবন করলেও ভিক্ষুর ‘পারাজিকা’ আপত্তি হয়।</p>
<p>এভাবে মনুষ্য জাতীয় নপুংসকের দ্বিবিধ দ্বারে, যথা : মলদ্বারে ও মুখদ্বারে ভিক্ষু মৈথুন প্রতিসেবন করলে ভিক্ষুর ‘পারাজিকা’ আপত্তি হয়।</p>
<p>এরূপে অমনুষ্য নপুংসকের দ্বিবিধ দ্বারে, যথা : মলদ্বারে ও মুখদ্বারে ভিক্ষু মৈথুন প্রতিসেবন করলে ভিক্ষুর ‘পারাজিকা’ আপত্তি হয়। তদ্রূপ তির্যক স্ত্রী জাতীয় নপুংসকের দ্বিবিধ দ্বারে, যথা : মলদ্বারে ও মুখদ্বারে ভিক্ষু মৈথুন প্রতিসেবন করলে ভিক্ষুর ‘পারাজিকা’ আপত্তি হয়।</p>
<p>ঐ প্রকারে মনুষ্য পুরুষের দ্বিবিধ দ্বারে, যেমন : মলদ্বারে এবং মুখদ্বারে ভিক্ষু মৈথুন সেবন করলে ভিক্ষুর ‘পারাজিকা’ আপত্তি হয়।</p>
<p>এভাবে অমনুষ্য পুরুষের দ্বিবিধ দ্বারে, যেমন : মলদ্বারে ও মুখদ্বারে ভিক্ষু মৈথুন সেবন করলে ভিক্ষুর ‘পারাজিকা’ আপত্তি হয়। এ প্রকারে তির্যগ্‌জাতীয় পুরুষের দ্বিবিধ দ্বারে, যেমন : মলদ্বারে ও মুখদ্বারে মৈথুন সেবন করলে ভিক্ষুর ‘পারাজিকা’ আপত্তি হয়।</p>
<p><a class='msdiv' id='msdiv57'></a>ভিক্ষুর মৈথুন সেবনচিত্ত উৎপত্তিতে মনুষ্য স্ত্রীর মলদ্বারে অঙ্গজাত বা পুরুষ লিঙ্গ প্রবেশ করালে, ভিক্ষুর ‘পারাজিকা’ আপত্তি হয়। তদ্রূপ ভিক্ষুর মৈথুন সেবনচিত্ত উৎপত্তি হলে, মনুষ্য স্ত্রীর প্রস্রাবদ্বার ও মুখদ্বারে পুরুষ লিঙ্গ প্রবেশ করালে, ভিক্ষুর ‘পারাজিকা’ আপত্তি হয়।</p>
<p>এই প্রকারে ভিক্ষুর মৈথুন সেবন চিত্ত উৎপন্ন হলে, অমনুষ্য স্ত্রী… তির্যক স্ত্রী জাতীয় প্রাণীর… মনুষ্য উভয় ব্যঞ্জনকের… অমনুষ্য উভয় ব্যঞ্জনকের… তির্যক স্ত্রী জাতীয় প্রাণীর উভয় ব্যঞ্জনকের ত্রিদ্বারে, যথা : মলদ্বারে, প্রস্রাবদ্বারে ও মুখদ্বারে পুরুষ লিঙ্গ প্রবেশ করালে, ভিক্ষুর ‘পারাজিকা’ আপত্তি হয়। ভিক্ষুর মৈথুন সেবনচিত্ত উৎপন্ন হলে, মনুষ্য নপুংসকের মলদ্বারে ও মুখদ্বারে পুরুষ লিঙ্গ প্রবেশ করালে, ভিক্ষুর ‘পারাজিকা’ আপত্তি হয়। তদ্রূপ ভিক্ষুর মৈথুন সেবনচিত্ত উৎপন্ন হলে, অমনুষ্য নপুংসকের… মনুষ্য পুরুষের… অমনুষ্য পুরুষের… তির্যক পশুপক্ষী জাতীয় পুরুষের মলদ্বারে ও মুখদ্বারে পুরুষ লিঙ্গ প্রবেশ করালে, সঙ্গে সঙ্গেই ভিক্ষুর মৈথুন সেবনজনিত ‘পারাজিকা’ আপত্তি হয়।</p>
<p><a class='msdiv' id='msdiv58'></a>যদি ভিক্ষু শত্রুতাবশত ভিক্ষুর নিকট মনুষ্য-স্ত্রীকে আনায়ে (ভিক্ষুর অনিচ্ছা সত্ত্বেও) কামসেবনের জন্য জোর করে মলদ্বারে পুরুষলিঙ্গ প্রবেশ করালে, পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি সময়ের মধ্যে ভিক্ষুর মৈথুন সেবনচিত্ত উৎপন্ন হলে, ভিক্ষুর ‘পারাজিকা’ আপত্তি হয়।</p>
<p>ভিক্ষু শত্রুতাবশত ভিক্ষুর নিকট মনুষ্য-স্ত্রীকে আনায়ে মৈথুন সেবনের জন্য জোর করে মলদ্বারে পুরুষলিঙ্গ প্রবেশ করালে, যদি সেই পুরুষলিঙ্গ প্রবেশ কালে ভিক্ষুর কামসেবন চিত্ত উৎপন্ন না হয় এবং প্রবিষ্ট-স্থিত-উত্তোলন এই তিন কালে সেবনচিত্ত উৎপন্ন হলেও ভিক্ষুর ‘পারাজিকা’ আপত্তি হয়।</p>
<p>ভিক্ষু শত্রুতাবশত ভিক্ষুর নিকট মনুষ্যস্ত্রীকে আনায়ে কামসেবনের জন্য জোর করে মলদ্বারে পুরুষলিঙ্গ প্রবেশ করালে, সেই পুরুষলিঙ্গ প্রবেশ ও প্রবিষ্ট এই দুই কালে যদি ভিক্ষু মৈথুন সেবনচিত্ত উৎপন্ন না হলে এবং শুধু স্থিত-উত্তোলন এই দুই সময়ে কামসেবন চিত্ত উৎপন্ন হলে, ভিক্ষুর ‘পারাজিকা’ আপত্তি হয়।</p>
<p>ভিক্ষু শত্রুতাবশত ভিক্ষুর নিকট মনুষ্য-স্ত্রীকে আনায়ে কামসেবনের নিমিত্তে জোর করে মলদ্বারে পুরুষলিঙ্গ প্রবেশ করালে, সেই পুরুষলিঙ্গ প্রবেশ-প্রবিষ্ট-স্থিত এই ত্রিবিধ সময়ে যদি ভিক্ষুর কামসেবন চিত্ত উৎপন্ন না হয় এবং শুধু উত্তোলনের সময়ে কামসেবন চিত্ত উৎপন্ন হলে, ভিক্ষুর ‘পারাজিকা’ আপত্তি হয়।</p>
<p>ভিক্ষু শত্রুতাবশত ভিক্ষুর নিকট মনুষ্যস্ত্রীকে আনায়ে মৈথুন সেবনের জন্য জোর করে মলদ্বারে পুরুষলিঙ্গ প্রবেশ করালে এবং সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি সময়ের মধ্যে যদি ভিক্ষুর কামসেবন চিত্ত উৎপন্ন না হয়, তাহলে ভিক্ষুর অনাপত্তি।</p>
<p>ভিক্ষু শত্রুতাবশত ভিক্ষুর নিকট মনুষ্যস্ত্রীকে আনায়ে মৈথুন সেবনের নিমিত্তে জোর করে প্রস্রাবদ্বারে ও মুখদ্বারে যদি পুরুষলিঙ্গ প্রবেশ করালে এবং পুরুষ লিঙ্গ প্রবেশ-প্রবিষ্ট-স্থিত-উত্তোলন এই চারি সময়ের মধ্যে ভিক্ষুর কামসেবন চিত্ত উৎপন্ন হয়, তাহলে ভিক্ষুর ‘পারাজিকা’ আপত্তি হয়।</p>
<p>ভিক্ষু শত্রুতাবশত ভিক্ষুর নিকট মনুষ্যস্ত্রীকে আনায়ে কামসেবনের জন্য জোর করে প্রস্রাবদ্বারে ও মুখদ্বারে পুরুষলিঙ্গ প্রবেশ করালে এবং পুরুষলিঙ্গ প্রবেশের সময়ে যদি ভিক্ষুর কামসেবন চিত্ত উৎপন্ন না হয়, এবং শুধু প্রবিষ্ট-স্থিত-উত্তোলন এই তিন সময়ে সেবনচিত্ত উৎপন্ন হলে, ভিক্ষুর ‘পারাজিকা’ আপত্তি হয়।</p>
<p>ভিক্ষু শত্রুতাবশত কোনো ভিক্ষুর নিকট মনুষ্য-স্ত্রীকে আনায়ে মৈথুন সেবনের জন্য জোর করে ভিক্ষুর অনিচ্ছা সত্ত্বেও প্রস্রাবদ্বারে ও মুখদ্বারে পুরুষলিঙ্গ প্রবেশ করায় এবং সেই পুরুষলিঙ্গ প্রবেশ ও প্রবিষ্ট এই দ্বিবিধ সময়ে যদি ভিক্ষুর কামসেবন চিত্ত উৎপন্ন না হয়, শুধু স্থিত ও উত্তোলন এই দ্বিবিধ সময়ে ভিক্ষুর সেবনচিত্ত উৎপন্ন হলেও ভিক্ষুর ‘পারাজিকা’ আপত্তি হয়।</p>
<p>ভিক্ষু শত্রুতাবশত ভিক্ষুর নিকট মনুষ্য-স্ত্রীকে আনায়ে মৈথুন সেবনের জন্য জোর করে প্রস্রাবদ্বারে ও মুখদ্বারে পুরুষলিঙ্গ প্রবেশ করায় এবং সেই পুরুষলিঙ্গ প্রবেশ-প্রবিষ্ট-স্থিত এই ত্রিকালে যদি ভিক্ষুর মৈথুন সেবনচিত্ত উৎপন্ন না হয়, শুধু উত্তোলনকালে সেবনচিত্ত উৎপন্ন হলে ভিক্ষুর ‘পারাজিকা’ আপত্তি হয়।</p>
<p>ভিক্ষু শত্রুতাবশত ভিক্ষুর নিকট মনুষ্যস্ত্রীকে আনায়ে কামসেবনের নিমিত্তে জোর করে প্রস্রাবদ্বারে ও মুখদ্বারে পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি সময়ের মধ্যে যদি ভিক্ষুর কামসেবন চিত্ত উৎপন্ন না হয়, তাহলে ভিক্ষুর অনাপত্তি।</p>
<p><a class='msdiv' id='msdiv59'></a>ভিক্ষু শত্রুতাবশত মনুষ্যস্ত্রীকে জাগরণ, নিদ্রা, মত্ত, উন্মত্ত, প্রমত্তাবস্থায় এবং অক্ষয়িত (অবিনষ্ট) মনুষ্যস্ত্রীর মৃতদেহ আনায়ে কামসেবনের নিমিত্তে জোর করে ভিক্ষুর অনিচ্ছা সত্ত্বেও প্রস্রাবদ্বার-মুখদ্বার ও মলদ্বার এই ত্রিদ্বারে পুরুষলিঙ্গ প্রবেশ করালে এবং সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি কালে যদি ভিক্ষুর সেবনচিত্ত থাকে, তাহলে ভিক্ষুর ‘পারাজিকা’ আপত্তি হয়। মনুষ্য-স্ত্রীর অধিকাংশ ক্ষয়িত মৃতদেহ ভিক্ষুর নিকট আনায়ে, মলদ্বার-প্রস্রাবদ্বার-মুখদ্বার এই ত্রিদ্বারে অঙ্গজাত (পুরুষলিঙ্গ) প্রবেশ করালে এবং সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি কালেও যদি ভিক্ষুর সেবনচিত্ত থাকে, তাহলে ভিক্ষুর ‘থুল্লচ্চয়’ আপত্তি হয়। আর যদি ঐ চারিকালে ভিক্ষুর কামসেবন চিত্ত না থাকে, তাহলে ভিক্ষুর অনাপত্তি।</p>
<p>ভিক্ষু শত্রুতাবশত অমনুষ্য-স্ত্রী… তির্যগ্‌জাতীয় স্ত্রী… মনুষ্য উভয় ব্যঞ্জনক… অমনুষ্য উভয় ব্যঞ্জনক… তির্যগ্‌জাতীয় উভয় ব্যঞ্জনককে ভিক্ষুর নিকট আনায়ে, মলদ্বার-প্রস্রাবদ্বার-মুখদ্বার এই ত্রিদ্বারে পুরুষলিঙ্গ প্রবেশ করালে এবং সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি কালে যদি ভিক্ষুর সেবনচিত্ত উৎপন্ন হয়ে থাকে, তাহলে ভিক্ষুর ‘পারাজিকা’ আপত্তি হয়। আর যদি ঐ চারি সময়ে কামসেবন চিত্ত উৎপন্ন না হয়, তাহলে ভিক্ষুর অনাপত্তি।</p>
<p>ভিক্ষু শত্রুতাবশত তির্যগ্‌জাতীয় উভয় ব্যঞ্জনককে জাগরণ, নিদ্রা, মত্ত, উন্মত্ত, প্রমত্তাবস্থায় এবং অক্ষয়িত, অবিনষ্ট তির্যগ্‌জাতীয় প্রাণী উভয় ব্যঞ্জনকের মৃতদেহ আনায়ে, কামসেবনের জন্য জোর করে মলদ্বার-প্রস্রাবদ্বার-মুখদ্বার এই ত্রিদ্বারে পুরুষলিঙ্গ প্রবেশ করালে, এবং সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি কালের মধ্যে যদি ভিক্ষুর সেবনচিত্ত উৎপন্ন হয়, তাহলে ভিক্ষুর ‘পারাজিকা’ আপত্তি হয়। তির্যগ্‌জাতীয় উভয় ব্যঞ্জনকের অধিকাংশ ক্ষয়িত মৃতদেহ ভিক্ষুর নিকট আনায়ে, মলদ্বার-প্রস্রাবদ্বার-মুখদ্বার এই ত্রিদ্বারে পুরুষলিঙ্গ প্রবেশ করালে, এবং সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি কালের মধ্যে যদি ভিক্ষুর মৈথুন সেবনচিত্ত উৎপন্ন হয়, তাহলে ভিক্ষুর ‘থুল্লচ্চয়’ আপত্তি হয়। আর যদি ঐ চারি কালে ভিক্ষুর কামসেবন চিত্ত উৎপন্ন না হয়, তাহলে ভিক্ষুর অনাপত্তি।</p>
<p>ভিক্ষু শত্রুতাবশত মনুষ্য-পণ্ডক বা নপুংসক… অমনুষ্য নপুংসক… তির্যগ্‌প্রাণী জাতীয় নপুংসককে ভিক্ষুর নিকট আনায়ে, মৈথুন সেবনের নিমিত্তে জোর করে ভিক্ষুর অনিচ্ছা সত্ত্বেও মলদ্বার-প্রস্রাবদ্বার-মুখদ্বার এই তিন দ্বারে অঙ্গজাত প্রবেশ করালে এবং সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি কালের মধ্যে যদি ভিক্ষুর কামসেবন চিত্ত উৎপত্তি হয়, তাহলে ভিক্ষুর ‘পারাজিকা’ আপত্তি হয়। আর যদি ঐ চারি সময়ের মধ্যে সেবনচিত্ত না থাকে, তাহলে ভিক্ষুর অনাপত্তি।</p>
<p>ভিক্ষু শত্রুতাবশত তির্যগ্‌জাতীয় নপুংসককে জাগরণ, নিদ্রা, মত্ত, উন্মত্ত, প্রমত্তাবস্থায় এবং অক্ষয়িত, অবিনষ্ট তির্যগ্‌জাতীয় নপুংসকের মৃতদেহ আনায়ে, কামসেবনের জন্য জোর করে ভিক্ষুর অনিচ্ছায় মলদ্বার-প্রস্রাবদ্বার-মুখদ্বার এই ত্রিদ্বারে পুরুষলিঙ্গ প্রবেশ করালে এবং সেই পুরুষ লিঙ্গ প্রবেশ-প্রবিষ্ট-স্থিত-উত্তোলন এই চারি সময়ে ভিক্ষুর কামসেবন চিত্ত থাকলে, ভিক্ষুর ‘পারাজিকা’ আপত্তি হয়। তির্যক জাতীয় নপুংসকের অধিকাংশ ক্ষয়িত, বিনষ্ট মৃতদেহ ভিক্ষুর নিকট আনায়ে, মলদ্বার-প্রস্রাবদ্বার-মুখদ্বার এই ত্রিদ্বারে পুরুষলিঙ্গ প্রবেশ করালে এবং সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারিকালের মধ্যে ভিক্ষুর কামসেবন চিত্ত থাকে, তাহলে ভিক্ষুর ‘থুল্লচ্চয়’ আপত্তি হয়। আর যদি সেবনচিত্ত উৎপন্ন না হয়, তাহলে ভিক্ষুর অনাপত্তি।</p>
<p><a class='msdiv' id='msdiv60'></a>ভিক্ষু শত্রুতাবশত মনুষ্য-পুরুষ… অমনুষ্য-পুরুষ… তির্যগ্‌জাতীয় পুরুষকে ভিক্ষুর নিকট আনায়ে, মলদ্বার-মুখদ্বার এই দ্বিবিধ দ্বারে পুরুষলিঙ্গ প্রবেশ করালে এবং সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি সময়ে যদি ভিক্ষুর কামসেবন চিত্ত উৎপন্ন হয়, তাহলে ভিক্ষুর ‘পারাজিকা’ আপত্তি হয় আর সেবনচিত্ত উৎপন্ন না হলে, ভিক্ষুর অনাপত্তি।</p>
<p>ভিক্ষু শত্রুতাবশত তির্যগ্‌জাতীয় পুরুষকে জাগরণ, নিদ্রা, মত্ত, উন্মত্ত, প্রমত্তাবস্থায় এবং অক্ষয়িত তির্যগ্‌জাতীয় পুরুষের মৃতদেহ আনায়ে, মৈথুন সেবনের জন্য জোর করে ভিক্ষুর অনিচ্ছা সত্ত্বেও মলদ্বার-মুখদ্বার এই দ্বিবিধ দ্বারে পুরুষলিঙ্গ প্রবেশ করায় এবং সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি কালের মধ্যে যদি ভিক্ষুর কামসেবন চিত্ত থাকে, তাহলে ভিক্ষুর ‘পারাজিকা’ আপত্তি হয়। আর তির্যগ্‌-পুরুষের অধিকাংশ ক্ষয়িত, বিনষ্ট মৃতদেহ ভিক্ষুর নিকট আনায়ে, মলদ্বার-মুখদ্বার এই দ্বিবিধ দ্বারে পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি সময়ের মধ্যে যদি ভিক্ষুর কামসেবন চিত্ত উৎপন্ন হয়, তাহলে ভিক্ষুর ‘থুল্লচ্চয়’ আপত্তি হয়। আর যদি ঐ চারি সময়ে কামসেবন চিত্ত না থাকে, তাহলে ভিক্ষুর অনাপত্তি।</p>
<p><a class='msdiv' id='msdiv61'></a>ভিক্ষু শত্রুতাবশত মনুষ্যস্ত্রীকে ভিক্ষুর নিকট আনায়ে, মলদ্বার-প্রস্রাবদ্বার-মুখদ্বার এই ত্রিবিধ অনাচ্ছাদিত দ্বারকে বস্ত্রাদি দ্বারা আচ্ছাদিত করে, আচ্ছাদিত দ্বারকে অনাচ্ছাদিত করে, আবৃত দ্বারকে আবৃত করে, অনাবৃত দ্বারকে অনাবৃত করে ঐ ত্রিদ্বারে জোরপূর্বক পুরুষলিঙ্গ প্রবেশ করালে এবং সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি সময়ের মধ্যে যদি ভিক্ষুর কামসেবন চিত্ত উৎপন্ন হয়, তাহলে ভিক্ষুর ‘পারাজিকা’ আপত্তি হয়। আর যদি চারি কালের মধ্যে সেবনচিত্ত উৎপন্ন না হয়, তাহলে ভিক্ষুর অনাপত্তি।</p>
<p>ভিক্ষু শত্রুতাবশত মনুষ্যস্ত্রীকে জাগরণ, নিদ্রা, মত্ত, উন্মত্ত, প্রমত্তাবস্থায় এবং অক্ষয়িত, অবিনষ্ট মৃতদেহ অধিকাংশ অক্ষয়িত মৃতদেহ আনায়ে, মলদ্বার-প্রস্রাবদ্বার-মুখদ্বার এই ত্রিদ্বারে জোরপূর্বক পুরুষলিঙ্গ প্রবেশ করালে, সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি সময়ের মধ্যে যদি ভিক্ষুর কামসেবন চিত্ত থাকে, তাহলে ভিক্ষুর ‘পারাজিকা’ আপত্তি হয়। অধিকাংশ ক্ষয়িত, বিনষ্ট মৃতদেহ আনায়ে, মলদ্বার-প্রস্রাবদ্বার-মুখদ্বার এই ত্রিবিধ অনাচ্ছাদিত দ্বারকে বস্ত্রাদি দ্বারা আচ্ছাদিত করে, আচ্ছাদিত দ্বারকে অনাবৃত করে, অনাবৃত দ্বারকে অনাবৃত করে এবং আবৃত দ্বারকে আবৃত করে ঐ ত্রিদ্বারে পুরুষলিঙ্গ প্রবেশ করালে, সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি কালের মধ্যে ভিক্ষুর কামসেবন চিত্ত থাকলে, ভিক্ষুর ‘থুল্লচ্চয়’ আপত্তি হয়। আর কামসেবন চিত্ত না থাকলে, ভিক্ষুর অনাপত্তি।</p>
<p>ভিক্ষু শত্রুতাবশত অমনুষ্য-স্ত্রী… তির্যগ্‌জাতীয় স্ত্রী… মনুষ্য উভয় ব্যঞ্জনক… অমনুষ্য উভয় ব্যঞ্জনক… তির্যগ্‌জাতীয় উভয় ব্যঞ্জনককে ভিক্ষুর নিকট আনায়ে মলদ্বার-প্রস্রাবদ্বার-মুখদ্বার এই ত্রিবিধ অনাচ্ছাদিত দ্বারকে আচ্ছাদিত করে, আচ্ছাদিত দ্বারকে অনাচ্ছাদিত করে, আবৃত দ্বারকে অনাবৃত করে এবং অনাবৃত দ্বারকে অনাবৃত করে ঐ ত্রিদ্বারে পুরুষলিঙ্গ প্রবেশ করালে, সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি সময়ের মধ্যে যদি ভিক্ষুর মৈথুন সেবনচিত্ত উৎপন্ন হলে, ভিক্ষুর ‘পারাজিকা’ আপত্তি হয়। আর ঐ চারি কালের মধ্যে মৈথুন সেবনচিত্ত উৎপন্ন না হলে, ভিক্ষুর অনাপত্তি।</p>
<p>ভিক্ষু শত্রুতাবশত তির্যগ্‌জাতীয় উভয় ব্যঞ্জনককে জাগরণ, নিদ্রা, মত্ত, উন্মত্ত, প্রমত্তাবস্থায় এবং তির্যগ্‌জাতীয় উভয় ব্যঞ্জনকের অধিকাংশ অবিনষ্ট মৃতদেহ ভিক্ষুর নিকট আনায়ে, মলদ্বার-প্রস্রাবদ্বার-মুখদ্বার এই ত্রিদ্বারে পুরুষলিঙ্গ প্রবেশ করায়, সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি সময়ের মধ্যে ভিক্ষুর কামসেবন চিত্ত থাকলে, ভিক্ষুর ‘পারাজিকা’ আপত্তি হয়। অধিকাংশ বিনষ্ট মৃতদেহ ভিক্ষুর নিকট আনায়ে, মলদ্বার-প্রস্রাবদ্বার-মুখদ্বার এই ত্রিবিধ অনাবৃত দ্বারকে আবৃত করে, আবৃত দ্বারকে অনাবৃত করে, আচ্ছাদিত দ্বারকে আচ্ছাদিত করে, অনাচ্ছাদিত দ্বারকে অনাচ্ছাদিত করে ঐ ত্রিদ্বারে ভিক্ষু পুরুষলিঙ্গ প্রবেশ করালে, সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি কালের মধ্যে ভিক্ষুর কামসেবন চিত্ত উৎপন্ন হলে, ভিক্ষুর ‘থুল্লচ্চয়’ আপত্তি হয়। আর ঐ চারি কালের মধ্যে কামসেবন চিত্ত উৎপন্ন না হলে, ভিক্ষুর অনাপত্তি।</p>
<p><a class='msdiv' id='msdiv62'></a>ভিক্ষু শত্রুতাবশত মনুষ্য-নপুংসক… অমনুষ্য-নপুংসক… তির্যগ্‌জাতীয় নপুংসক… মনুষ্য-পুরুষ… অমনুষ্য-পুরুষ… তির্যগ্‌জাতীয় পুরুষকে ভিক্ষুর নিকট আনায়ে মলদ্বার-মুখদ্বার এই দ্বিবিধ অনাচ্ছাদিত দ্বারকে বস্ত্রাদি দ্বারা আচ্ছাদিত করে, আচ্ছাদিত দ্বারকে অনাচ্ছাদিত করে, আবৃত দ্বারকে আবৃত করে এবং অনাবৃত দ্বারকে অনাবৃত করে ঐ দ্বিবিধ দ্বারে জোরপূর্বক পুরুষলিঙ্গ প্রবেশ করালে, সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি সময়ের মধ্যে ভিক্ষুর কামসেবন চিত্ত থাকলে, ভিক্ষুর ‘পারাজিকা’ আপত্তি হয়। আর ঐ চারি কালের মধ্যে ভিক্ষুর সেবন চিত্ত না থাকলে, ভিক্ষুর অনাপত্তি।</p>
<p>ভিক্ষু শত্রুতাবশত তির্যগ্‌জাতীয় পুরুষকে জাগরণ, নিদ্রা, মত্ত, উন্মত্ত, প্রমত্তাবস্থায় এবং তির্যগ্‌জাতীয় পুরুষের অধিকাংশ অক্ষয়িত, অবিনষ্ট মৃতদেহ ভিক্ষুর নিকট আনায়ে মলদ্বার-মুখদ্বার এই দ্বি-দ্বারে পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি কালের মধ্যে ভিক্ষুর মৈথুন সেবনচিত্ত উৎপন্ন হলে, ভিক্ষুর ‘পারাজিকা’ আপত্তি হয়। অধিকাংশ ক্ষয়িত, বিনষ্ট মৃতদেহ ভিক্ষুর নিকট আনায়ে মলদ্বার-মুখদ্বার এই দ্বিবিধ অনাচ্ছাদিত দ্বারকে বস্ত্রাদি দ্বারা আচ্ছাদিত করে, আচ্ছাদিত দ্বারকে অনাচ্ছাদিত করে, আবৃত দ্বারকে আবৃত করে, অনাবৃত দ্বারকে অনাবৃত করে ঐ দ্বি-দ্বারে জোরপূর্বক পুরুষলিঙ্গ প্রবেশ করায়, সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি সময়ের মধ্যে যদি ভিক্ষুর কামসেবন চিত্ত উৎপন্ন হয়, ভিক্ষুর ‘থুল্লচ্চয়’ আপত্তি হয়। আর যদি ঐ চারি সময়ের মধ্যে সেবনচিত্ত উৎপন্ন না হয়, তাহলে ভিক্ষুর অনাপত্তি।</p>
<p><a class='msdiv' id='msdiv63'></a>ভিক্ষু ভিক্ষুকে শত্রুতাবশত মনুষ্যস্ত্রীর নিকট আনায়ে, মলদ্বার-প্রস্রাবদ্বার-মুখদ্বার এই ত্রিদ্বারে জোরপূর্বক পুরুষলিঙ্গ প্রবেশ করালে, সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি কালের মধ্যে ভিক্ষুর কামচিত্ত উৎপন্ন হলে, ভিক্ষুর ‘পারাজিকা’ আপত্তি হয়। আর ঐ চারি কালের মধ্যে কামসেবন চিত্ত উৎপন্ন না হলে, ভিক্ষুর অনাপত্তি।</p>
<p>ভিক্ষু ভিক্ষুকে শত্রুতাবশত মনুষ্য-স্ত্রী জাগরণ, নিদ্রা, মত্ত, উন্মত্ত, প্রমত্তাবস্থায় এবং অধিকাংশ অক্ষয়িত মনুষ্য-স্ত্রীর মৃতদেহের মলদ্বার-প্রস্রাবদ্বার-মুখদ্বার এই ত্রিদ্বারে জোরপূর্বক পুরুষলিঙ্গ প্রবেশ করালে, সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি কালের মধ্যে যদি ভিক্ষুর কামসেবন চিত্ত উৎপন্ন হয়, তাহলে ভিক্ষুর ‘পারাজিকা’ আপত্তি হয়। মনুষ্য-স্ত্রীর অধিকাংশ ক্ষয়িত মৃতদেহ ভিক্ষুর নিকট আনায়ে, মলদ্বার-প্রস্রাবদ্বার-মুখদ্বার এই ত্রিবিধ দ্বারে ভিক্ষুর পুরুষলিঙ্গ প্রবেশ করায়, সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি কালের মধ্যে ভিক্ষুর কামসেবন চিত্ত উৎপন্ন হলে, ভিক্ষুর ‘থুল্লচ্চয়’ আপত্তি হয়। আর ঐ চারি কালের মধ্যে কামসেবন চিত্ত উৎপন্ন না হলে, ভিক্ষুর অনাপত্তি।</p>
<p>ভিক্ষুকে ভিক্ষু শত্রুতাবশত অমনুষ্য-স্ত্রীর… তির্যগ্‌জাতীয় স্ত্রীর… মনুষ্য উভয় ব্যঞ্জনক… অমনুষ্য উভয় ব্যঞ্জনক… তির্যগ্‌জাতীয় উভয় ব্যঞ্জনক… মনুষ্য-নপুংসক… অমনুষ্য-নপুংসক… তির্যগ্‌জাতীয় নপুংসক… মনুষ্য-পুরুষ… অমনুষ্য-পুরুষ… তির্যগ্‌প্রাণী জাতীয় পুরুষের নিকট আনায়ে, মলদ্বার-প্রস্রাবদ্বার-মুখদ্বার এই ত্রিদ্বারে জোরপূর্বক অঙ্গজাত প্রবেশ করালে, সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি সময়ের মধ্যে যদি ভিক্ষুর কামচিত্ত উৎপন্ন হয়, তাহলে ভিক্ষুর ‘পারাজিকা’ অপরাধ হয়। আর যদি ঐ চারি সময়ের মধ্যে কামসেবন চিত্ত উৎপন্ন না হয়, তাহলে ভিক্ষুর অনাপত্তি।</p>
<p>ভিক্ষুকে ভিক্ষু শত্রুতাবশত তির্যগ্‌জাতীয় পুরুষ জাগরণ, নিদ্রা, মত্ত, উন্মত্ত, প্রমত্তাবস্থায় এবং তির্যগ্‌জাতীয় পুরুষের অধিকাংশ অক্ষয়িত মৃতদেহের মলদ্বার-মুখদ্বার এই দ্বি-দ্বারে ভিক্ষুর লিঙ্গ জোরপূর্বক প্রবেশ করালে, সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি সময়ের মধ্যে ভিক্ষুর কামসেবন চিত্ত উৎপন্ন হলে, ভিক্ষুর ‘পারাজিকা’ আপত্তি হয়। তির্যক-পুরুষের অধিকাংশ ক্ষয়িত বা বিনষ্ট মৃতদেহ ভিক্ষুর নিকট এনে মলদ্বার-মুখদ্বার এই দ্বি-দ্বারে পুরুষলিঙ্গ প্রবেশ করালে, সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি কালের মধ্যে ভিক্ষুর কামসেবন চিত্ত উৎপন্ন হলে, ভিক্ষুর ‘থুল্লচ্চয়’ আপত্তি হয়। আর ঐ চারি কালের মধ্যে কামসেবন চিত্ত উৎপন্ন না হলে, ভিক্ষুর অনাপত্তি।</p>
<p><a class='msdiv' id='msdiv64'></a>ভিক্ষুকে ভিক্ষু শত্রুতাবশত মনুষ্য-স্ত্রীর সন্নিকটে এনে মলদ্বার-প্রস্রাবদ্বার-মুখদ্বার এই ত্রিবিধ অনাবৃত দ্বারকে অনাবৃত করে, আবৃত দ্বারকে আবৃত করে, অনাবৃত দ্বারকে আবৃত করে, আবৃত দ্বারকে অনাবৃত করে ঐ ত্রিদ্বারে জোরপূর্বক যদি ভিক্ষুর পুরুষলিঙ্গ প্রবেশ করালে, সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি কালের মধ্যে যদি ভিক্ষুর কামসেবন চিত্ত উৎপন্ন হয়, তাহলে ভিক্ষুর ‘পারাজিকা’ আপত্তি হয়। আর ঐ চারি কালের মধ্যে সেবনচিত্ত উৎপন্ন না হলে, ভিক্ষুর অনাপত্তি।</p>
<p>ভিক্ষুকে ভিক্ষু শত্রুতাবশত মনুষ্য-স্ত্রী জাগরণ, নিদ্রা, মত্ত, উন্মত্ত, প্রমত্তাবস্থায় এবং মনুষ্য-স্ত্রীর অধিকাংশ অবিনষ্ট মৃতদেহের মলদ্বার-প্রস্রাবদ্বার-মুখদ্বার এই ত্রিদ্বারে জোরপূর্বক ভিক্ষুর পুরুষলিঙ্গ প্রবেশ করালে, সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি কালের মধ্যে ভিক্ষুর কামসেবন চিত্ত উৎপন্ন হলে, ভিক্ষুর ‘পারাজিকা’ আপত্তি হয়। মনুষ্য-স্ত্রীর অধিকাংশ ক্ষয়িত মৃতদেহ ভিক্ষুর নিকট এনে মলদ্বার-প্রস্রাবদ্বার-মুখদ্বার এই ত্রিবিধ অনাচ্ছাদিত দ্বারকে আচ্ছাদিত করে, আচ্ছাদিত দ্বারকে অনাচ্ছাদিত করে, আচ্ছাদিত দ্বারকে আচ্ছাদিত করে, এবং অনাচ্ছাদিত দ্বারকে অনাচ্ছাদিত করে ঐ ত্রিদ্বারে জোরপূর্বক ভিক্ষুর পুরুষলিঙ্গ প্রবেশ করালে, সেই লিঙ্গ প্রবেশ-প্রবিষ্ট-স্থিত-উত্তোলন এই চারি কালের মধ্যে ভিক্ষুর কামসেবন চিত্ত উৎপন্ন হলে, ভিক্ষুর ‘থুল্লচ্চয়’ আপত্তি হয়। আর ঐ চারি সময়ের মধ্যে কামসেবন চিত্ত উৎপন্ন না হলে, ভিক্ষুর অনাপত্তি।</p>
<p>ভিক্ষু ভিক্ষুকে শত্রুতাবশত মনুষ্য-স্ত্রী… তির্যগ্‌জাতীয় স্ত্রী… মনুষ্য উভয় ব্যঞ্জনক… অমনুষ্য উভয় ব্যঞ্জনক… তির্যগ্‌জাতীয় উভয় ব্যঞ্জনক… মনুষ্য-নপুংসক… অমনুষ্য-নপুংসক… তির্যগ্‌জাতীয় নুপংসক… মনুষ্য-পুরুষ… অমনুষ্য-পুরুষ… তির্যগ্‌জাতীয় পুরুষের সন্নিকটে এনে মলদ্বার-প্রস্রাবদ্বার-মুখদ্বার এই ত্রিবিধ অনাবৃত দ্বারকে আবৃত করে, আবৃত দ্বারকে অনাবৃত করে, আচ্ছাদিত দ্বারকে আচ্ছাদিত করে এবং অনাচ্ছাদিত দ্বারকে অনাচ্ছাদিত করে ঐ ত্রিদ্বারে জোরপূর্বক ভিক্ষুর পুরুষলিঙ্গ প্রবেশ করালে, সেই পুরুষলিঙ্গ প্রবেশ-প্রবিষ্ট-স্থিত-উত্তোলন এই চারি কালের মধ্যে ভিক্ষুর কামচিত্ত উৎপন্ন হলে, ভিক্ষুর ‘পারাজিকা’ আপত্তি হয়। আর কামসেবন চিত্ত উৎপন্ন না হলে, ভিক্ষুর অনাপত্তি।</p>
<p><a class='msdiv' id='msdiv65'></a>ভিক্ষু ভিক্ষুকে শত্রুতাবশত তির্যগ্‌জাতীয় পুরুষ জাগরণ, নিদ্রা, মত্ত, উন্মত্ত, প্রমত্তাবস্থায় এবং তির্যগ্‌জাতীয় পুরুষের অধিকাংশ অক্ষয়িত মৃতদেহের মলদ্বার-মুখদ্বার এই দ্বিদ্বারে জোরপূর্বক ভিক্ষুর পুরুষলিঙ্গ প্রবেশ করালে, সেই লিঙ্গ প্রবেশ-প্রবিষ্ট-স্থিত-উত্তোলন এই চারি কালের মধ্যে ভিক্ষুর কামসেবন চিত্ত উৎপন্ন হলে, ভিক্ষুর ‘পারাজিকা’ আপত্তি হয়। তির্যগ্‌জাতীয় পুরুষের অধিকাংশ ক্ষয়িত মৃতদেহ ভিক্ষুর নিকট এনে মলদ্বার-মুখদ্বার এই দ্বিবিধ অনাচ্ছাদিত দ্বারকে বস্ত্রাদি দ্বারা আচ্ছাদিত করে, আচ্ছাদিত দ্বারকে অনাচ্ছাদিত করে, আচ্ছাদিত দ্বারকে আচ্ছাদিত করে এবং অনাচ্ছাদিত দ্বারকে অনাচ্ছাদিত করে ঐ দ্বি-দ্বারে জোরপূর্বক ভিক্ষুর পুরুষলিঙ্গ প্রবেশ করালে, সেই লিঙ্গ প্রবেশ-প্রবিষ্ট-স্থিত-উত্তোলন এই চারি সময়ের মধ্যে যদি ভিক্ষুর কামসেবন চিত্ত উৎপন্ন হয়, তাহলে ভিক্ষুর ‘থুল্লচ্চয়’ আপত্তি হয়। আর যদি ঐ চারি সময়ের মধ্যে কামসেবন চিত্ত উৎপন্ন না হয়, তাহলে ভিক্ষুর অনাপত্তি।</p>
<p>[এস্থলে, রাজা শত্রুতাবশত… চোর শত্রুতাবশত… ধূর্ত শত্রুতাবশত… হৃদয় উৎপাটন করার ইচ্ছায় (উপ্পলগন্ধ) শত্রুতাবশত… ইত্যাদির সংক্ষিপ্ত রূপ ‘ভিক্ষু শত্রুতাবশত’ যেরূপে বিস্তারিত বর্ণিত হয়েছে, সেরূপই বিস্তারিত জ্ঞাতব্য]</p>
<p><a class='msdiv' id='msdiv66'></a>স্ত্রীর যোনিদ্বার-মলদ্বার-মুখদ্বার এই ত্রিবিধ দ্বারের মধ্যে যেকোনো একটি দ্বারে ভিক্ষু পুরুষলিঙ্গ প্রবেশ করালে, ভিক্ষুর ‘পারাজিকা’ আপত্তি হয়। প্রস্রাবমার্গাদিতে যেই ব্রণপ্রমাণ ছিদ্র থাকে, সেই ছিদ্রে অঙ্গজাত (লিঙ্গ) প্রবেশ করিয়ে বাহির করলে ভিক্ষুর ‘পারাজিকা’ আপত্তি হয়। যোনির পার্শ্বে ব্রণতুল্য ছিদ্রে লিঙ্গ প্রবেশ করিয়ে বাহির করলেও ভিক্ষুর ‘পারাজিকা’ আপত্তি হয়। যোনিদ্বারের দ্বিবিধ ব্রণপ্রমাণ ছিদ্রের মধ্যে প্রথমটি দিয়ে অঙ্গজাত প্রবেশ করিয়ে দ্বিতীয়টি দিয়ে বাহির করলে ভিক্ষুর ‘থুল্লচ্চয়’ আপত্তি হয়।</p>
<p>ভিক্ষু ভিক্ষুকে নিদ্রাবস্থায় অধর্ম সেবন করলে যদি জাগ্রত হওয়ার পর চিত্তে কামসুখানুভূতি উৎপন্ন হয়, তাহলে উভয়ের লিঙ্গনাশের কারণ হয়। আর যদি জাগ্রত হওয়ার পর কামসুখানুভূতি উৎপন্ন না হয়, তাহলে শুধু দূষকেরই লিঙ্গ নাশের কারণ হয়। যদি ভিক্ষু শ্রামণকে নিদ্রাবস্থায় অসদ্ধর্ম সেবন করে, জাগ্রত হওয়ার পর চিত্তে কামসুখানুভব উৎপন্ন হয়, তাহলে উভয়ের লিঙ্গনাশের কারণ হয়। যদি কামসুখানুভূতি উৎপন্ন না হয়, তাহলে শুধুই দূষকেরই লিঙ্গ নাশের কারণ হয়।</p>
<p>শ্রামণ ভিক্ষুর সাথে নিদ্রাবস্থায় পাপধর্ম সেবন করলে যদি জাগ্রত হওয়ার পর চিত্তে কামসুখানুভূতি উৎপন্ন হয়, তাহলে উভয়ই লিঙ্গনাশের যোগ্য হয়। শ্রামণ শ্রামণের সাথে নিদ্রাবস্থায় অধর্ম সেবন করলে যদি জাগ্রত হওয়ার পর চিত্তে কামসুখানুভূতি উৎপন্ন হয়, তাহলে উভয়ই লিঙ্গনাশের যোগ্য হয়। আর যদি কামসুখানুভূতি উৎপন্ন না হয়, তাহলে শুধুই দূষকের লিঙ্গনাশের কারণ হয়।</p>
<p>অনাপত্তি : না জেনে করলে সুখানুভূতি উৎপন্ন না হলে, উন্মাদ অবস্থায় করলে, বিক্ষিপ্তচিত্তে করলে, বেদনাগ্রস্ত অবস্থায় করলে এবং আদিকর্মিক হলে (অর্থাৎ সর্ব প্রথমে এই শিক্ষাপদ লঙ্ঘনকারীর ক্ষেত্রে অনাপত্তি)।</p>
<p class='endsection'>সন্থত পরিচ্ছেদ সমাপ্ত</p>
<h3>বিনীত বত্থু, উদান গাথা</h3>
<p>বানরী ও বজ্জিপুত্র, গৃহী, নগ্ন, তীর্থিয়গণ,</p>
<p>বালিকা, উৎপলবর্ণা, স্ত্রী ও পুরুষ, লিঙ্গ পরিবর্তন।</p>
<p>মাতা, কন্যা, ভগ্নি, স্ত্রী, মৃদু আর লম্বাতে,</p>
<p>ব্রণ দু’য়ে, সুসজ্জিত, লেপন, কাঠের পুতুলে।</p>
<p>পঞ্চ সুন্দর, পঞ্চ শ্মশান, ইতস্তত অস্থিতে,</p>
<p>নাগী, যক্ষী, প্রেত্নী, নপুংসক, নষ্ট ইন্দ্রিয়, স্পর্শেতে।</p>
<p>ভদ্রিয় বনে, অর্হৎ, নিদ্রায়, চারটি হয় শ্রাবস্তীতে,</p>
<p>বৈশালী তিন, মালা, আর ভারুকচ্ছ ভিক্ষুর স্বপ্নেতে।</p>
<p>সুপব্বা, শ্রদ্ধা, ভিক্ষুণী, শিক্ষামানা, শ্রামণেরীকে,</p>
<p>বেশ্যা, নপুংসক, গৃহী, পরস্পর, বৃদ্ধ প্রব্রজিত, মৃগশাবকে।</p>
<h3>বিনীত বত্থু</h3>
<p><a class='msdiv' id='msdiv67'></a>সে সময়ে জনৈক ভিক্ষু বানরের সঙ্গে মৈথুনধর্ম প্রতিসেবন করেছিল। এতে তার চিত্তে এরূপ সন্দেহ উদয় হলো : “আমি কি ভগবান কর্তৃক প্রজ্ঞাপ্ত শিক্ষাপদের মধ্যে ‘পারাজিকা’ আপত্তিগ্রস্ত হয়েছি?” সেই ভিক্ষু ভগবানকে এটি প্রকাশ করলে ভগবান বললেন, “হে ভিক্ষু, তুমি ‘পারাজিকা’ দোষে দোষগ্রস্ত হয়েছ।”</p>
<p>সে সময়ে কিছুসংখ্যক বৈশালীবাসী বজ্জীপুত্র ভিক্ষু শিক্ষা প্রত্যাখ্যান (পরিত্যাগ) না করে এবং শিক্ষায় দুবর্লতা প্রকাশ না করে মৈথুনধর্ম প্রতিসেবন করেছিল। এ হেতু তাদের এরূপ সন্দেহ উৎপন্ন হলো : “আমরা কি ভগবান কর্তৃক প্রজ্ঞাপ্ত শিক্ষাপদের মধ্যে ‘পারাজিকা’ দোষে দোষগ্রস্ত হয়েছি?” তারা ভগবানকে এটি প্রকাশ করলে ভগবান বললেন, “হে ভিক্ষুগণ, তোমরা ‘পারাজিকা’ দোষে দোষগ্রস্ত হয়েছ।”</p>
<p>সে সময়ে জনৈক ভিক্ষু ‘এটি আমার অপরাধ হবে না’ এরূপ ভেবে গৃহীবেশ ধারণ করে মৈথুনধর্ম প্রতিসেবন করেছিল। এতে তার এরূপ সন্দেহ উদয় হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘পারাজিকা’ আপত্তিতে আপত্তিগ্রস্ত হয়েছি?” সেই ভিক্ষু এটি ভগবানকে নিবেদন করলে ভগবান বললেন, “হে ভিক্ষু, তুমি ‘পারাজিকা’ আপত্তিগ্রস্ত হয়েছ।”</p>
<p>সে সময়ে অন্যতর ভিক্ষু ‘এটি আমার দোষ হবে না’ এরূপ ভেবে বিবস্ত্র হয়ে মৈথুনধর্ম (ব্যাভিচার) প্রতিসেবন করেছিল। এ হেতু তার মনে এরূপ সংশয় উদয় হলো : “আমি কি ভগবান কর্তৃক প্রজ্ঞাপ্ত শিক্ষাপদের মধ্যে ‘পারাজিকা’ দোষে দোষগ্রস্ত হয়েছি?” সেই ভিক্ষু ভগবানকে এটি প্রকাশ করলে ভগবান বললেন, “হে ভিক্ষু, তুমি ‘পারাজিকা’ দোষে দোষগ্রস্ত হয়েছ।”</p>
<p>সে সময়ে জনৈক ভিক্ষু ‘এটি আমার অনাপত্তি হবে’ এরূপ ভেবে কুশতৃণ-নির্মিত বস্ত্র পরিধান করে… বৃক্ষবাকল দ্বারা নির্মিত বস্ত্র পরিধান করে… ফলক-বস্ত্র (কাষ্ঠ দ্বারা নির্মিত পট্ট) পরিধান করে… কেশ দ্বারা নির্মিত কম্বল পরিধান করে… চামরী মৃগের লোম দ্বারা নির্মিত কম্বল পরিধান করে… পেঁচাপক্ষীর পালক দ্বারা নির্মিত বস্ত্র পরিধান করে… মৃগ বা চিতা বাঘের নির্মিত আচ্ছাদন পরিধান করে মৈথুনধর্ম (ব্যভিচার) প্রতিসেবন করেছিল। এতে সেই ভিক্ষুর মনে এরূপ সন্দেহ উদয় হলো : “আমি কি ভগবান কর্তৃক প্রজ্ঞাপ্ত শিক্ষাপদের মধ্যে ‘পারাজিকা’ আপত্তিতে আপত্তিগ্রস্ত হয়েছি?” সেই ভিক্ষু ভগবানকে এটি নিবেদন করলে ভগবান বললেন, “হে ভিক্ষু, তুমি ‘পারাজিকা’ আপত্তিতে দোষগ্রস্ত হয়েছ।”</p>
<p>সে সময়ে অন্যতর পিণ্ডচারিক ভিক্ষু আসনে শায়িত বালককে দেখে কামতৃষ্ণায় উত্তেজিত হয়ে (স্বীয়) বৃদ্ধাঙ্গুলি (বালকের) অঙ্গজাতে (লিঙ্গে) প্রবেশ করিয়েছিল। এতে সেই বালক কালগত হলে, সেই ভিক্ষুর মনে এরূপ সংশয় উদয় হলো : “আমি কি ভগবান কর্তৃক প্রজ্ঞাপ্ত শিক্ষাপদের মধ্যে ‘পারাজিকা অপরাধগ্রস্ত হয়েছি?” সেই ভিক্ষু ভগবানকে এটি প্রকাশ করলে ভগবান বললেন, “হে ভিক্ষু, এটি তোমার ‘পারাজিকা’ আপত্তি হবে না, ‘সংঘাদিশেষ’ আপত্তি হবে।”</p>
<p><a class='msdiv' id='msdiv68'></a>সে সময়ে জনৈক মানবক উৎপলবর্ণা ভিক্ষুণীর প্রতি আসক্ত হয়েছিল। অতঃপর উৎপলবর্ণা ভিক্ষুণী ভিক্ষান্নের জন্য গ্রামে প্রবিষ্ট হলে, সেই মানবক উৎপলবর্ণা ভিক্ষুণীর কুটিরে প্রবেশ করে লুকিয়ে রইল। অপরাহ্ন সময়ে যখন উৎপলবর্ণা ভিক্ষুণী প্রত্যাগমন করে পাদ প্রক্ষালনপূর্বক কুটিরে প্রবেশ করে মঞ্চে উপবেশন করলেন, তখন সেই মানবক উৎপলবর্ণা ভিক্ষুণীকে ধরে জোরপূর্বক দূষিত করল। উৎপলবর্ণা ভিক্ষুণী অন্য ভিক্ষুণীদের এই বিষয়ে জ্ঞাপন করলে ভিক্ষুণীগণ এটি ভিক্ষুদেরকে জানালেন। ভিক্ষুগণও ভগবানকে এটি জ্ঞাপন করলে ভগবান বললেন, “হে ভিক্ষুগণ, উৎপলবর্ণা ভিক্ষুণীর কামসেবন চিত্ত না থাকাতে, তার অনাপত্তি।</p>
<p><a class='msdiv' id='msdiv69'></a>সে সময়ে অন্যতর ভিক্ষুর স্ত্রীলিঙ্গ প্রাদুর্ভাব হলো। ভিক্ষুগণ ভগবানকে এই বিষয়ে জ্ঞাপন করলে ভগবান বললেন, “হে ভিক্ষুগণ, আমি অনুজ্ঞা (আদেশ) করছি যে, স্ত্রীলিঙ্গ প্রাদুর্ভূত ভিক্ষু যেই হতে উপসম্পদা লাভ করেছে এবং যেই বর্ষাসমূহ অতিবাহিত করেছে, সেই অতিবাহিত বর্ষাসমূহ পূর্ণ হবার জন্যে পুনরায় ভিক্ষুণীদের সঙ্গে একত্রে অবস্থান করতে হবে। যেই সকল আপত্তি ভিক্ষুদের সন্নিকটে প্রকাশ করেছে, সেই গতানুগতিক আপত্তিসমূহ ভিক্ষুণীদের সন্নিকটে প্রকাশ করতে হবে। ভিক্ষুদের যেই আপত্তিসমূহ দোষযোগ্য, সেই গতানুগতিক দোষসমূহ (শুক্রমোচনাদি অপরাধ) ভিক্ষুণীদের অনাপত্তি হবে।”</p>
<p>সে সময়ে জনৈকা ভিক্ষুণীর পুরুষলিঙ্গ প্রাদুর্ভাব হলো। ভিক্ষুণীগণ ভগবানকে এটি নিবেদন করলে ভগবান বললেন, “হে ভিক্ষুগণ, আমি অনুজ্ঞা প্রদান করছি যে, “পুরুষলিঙ্গ প্রাদুর্ভূত ভিক্ষুণী যেই হতে উপসম্পদা লাভ করেছে এবং যেই বর্ষাসমূহ অতিবাহিত করেছে, সেই অতিবাহিত বর্ষাসমূহ পুনরায় ভিক্ষুদের সঙ্গে একত্রে অবস্থান করতে হবে। যেই সকল আপত্তি ভিক্ষুণীদের নিকটে প্রকাশ করেছে, সেই গতানুগতিক আপত্তিসমূহ ভিক্ষুদের সন্নিকটে প্রকাশ করতে হবে। ভিক্ষুণীদের যেই আপত্তিসমূহ দোষযোগ্য, সেই গতানুগতিক দোষসমূহ ভিক্ষুদের অনাপত্তি হবে।”</p>
<p><a class='msdiv' id='msdiv70'></a>সে সময়ে অন্যতর ভিক্ষু “এটি আমার অনাপত্তি হবে” এরূপ ভেবে মাতার সঙ্গে মৈথুনধর্ম প্রতিসেবন করেছিল… কন্যার সঙ্গে মৈথুনধর্ম প্রতিসেবন করেছিল… ভগিনীর সঙ্গে মৈথুনধর্ম প্রতিসেবন করেছিল। এতে তার মনে এরূপ সংশয় উদয় হলো : “আমি কি ভগবান কর্তৃক প্রজ্ঞাপ্ত শিক্ষাপদের মধ্যে ‘পারাজিকা’ দোষগ্রস্ত হয়েছি?” সেই ভিক্ষু ভগবানকে এটি নিবেদন করলে ভগবান বললেন, “হে ভিক্ষু, তুমি ‘পারাজিকা’ অপরাধগ্রস্ত হয়েছ।”</p>
<p>সে সময়ে জনৈক ভিক্ষু “এটি আমার অপরাধ হবে না” এরূপ ভেবে তার গৃহী স্ত্রীর সঙ্গে ব্যভিচার করল। এতে সেই ভিক্ষুর চিত্তে এরূপ সন্দেহ উৎপন্ন হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘পারাজিকা’ দোষগ্রস্ত হয়েছি?” ভগবানকে এটি প্রকাশ করলে ভগবান বললেন, “হে ভিক্ষু, তুমি ‘পারাজিকা’ আপত্তিগ্রস্ত হয়েছ।”</p>
<p><a class='msdiv' id='msdiv71'></a>সে সময়ে অন্যতর ভিক্ষু কোমলপৃষ্ঠ ছিল। সে প্রব্রজ্যায় অনুৎসাহী হয়ে কাম-উত্তেজনায় উৎপীড়িত হয়ে স্বীয় লিঙ্গ স্বীয় মুখদ্বারে প্রবেশ করাল। এতে তার চিত্তে এরূপ সংশয় উদয় হলো : “আমি কি ভগবান কর্তৃক প্রজ্ঞাপ্ত শিক্ষাপদের ‘পারাজিকা’ দোষগ্রস্ত হয়েছি?” সেই ভিক্ষু ভগবানকে এটি প্রকাশ করলে ভগবান বললেন, “হে ভিক্ষু, তুমি ‘পারাজিকা’ অপরাধগ্রস্ত হয়েছ।”</p>
<p>সে সময়ে অন্যতর ভিক্ষু দীর্ঘকায় ছিল। সে অনভিরতি (প্রব্রজ্যায় উৎসাহহীন) হয়ে কামযন্ত্রণায় উৎপীড়িত হয়ে স্বীয় অঙ্গজাত স্বীয় মলদ্বারে প্রবেশ করাল। এ হেতু তার মনে এরূপ সন্দেহ উদয় হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘পারাজিকা’ আপত্তিগ্রস্ত হয়েছি?” এই বিষয়ে ভগবানকে নিবেদন করলে ভগবান বললেন, “হে ভিক্ষু, তুমি ‘পারাজিকা’ আপত্তিগ্রস্ত হয়েছ।”</p>
<p>সে সময়ে জনৈক ভিক্ষু মৃত শরীর দেখল। সেই মৃত শরীরের যোনিদ্বারের পার্শ্বে ব্রণতুল্য ছিদ্র হয়েছিল। সেই ভিক্ষু “এটি আমার অপরাধ হবে না” এরূপ ভেবে সেই যোনিদ্বারের নিচ দিয়ে লিঙ্গ প্রবেশ করিয়ে ব্রণতুল্য ছিদ্র দিয়ে বাহির করল। এতে তার মনে এরূপ সন্দেহ উদয় হলো : “আমি কি ভগবান কর্তৃক প্রজ্ঞাপ্ত শিক্ষাপদের মধ্যে ‘পারাজিকা’ দোষগ্রস্ত হয়েছি?” ভগবানকে এটি জ্ঞাপন করলে ভগবান বললেন, “হে ভিক্ষু, তুমি ‘পারাজিকা’ দোষগ্রস্ত হয়েছ।”</p>
<p>সে সময়ে অন্যতর ভিক্ষু মৃত শরীর দেখল। সেই মৃত শরীরের প্রস্রাবদ্বারের পার্শ্বে ব্রণপ্রমাণ ছিদ্র হয়েছিল। সেই ভিক্ষু “এটি আমার দোষ হবে না” এরূপ ভেবে সেই ব্রণপ্রমাণ ছিদ্রে স্বীয় লিঙ্গ প্রবেশ করিয়ে প্রস্রাবদ্বার দিয়ে বাহির করল। এতে তার মনে এরূপ সংশয় উৎপন্ন হলো : “আমি কি ভগবান কর্তৃক প্রজ্ঞাপ্ত শিক্ষাপদের মধ্যে ‘পারাজিকা’ আপত্তিগ্রস্ত হয়েছি?” ভগবানকে এটি প্রকাশ করলে ভগবান বললেন, “হে ভিক্ষু, তুমি ‘পারাজিকা’ আপত্তিগ্রস্ত হয়েছ।”</p>
<p>সে সময়ে জনৈক ভিক্ষু কামাসক্ত চিত্তে কামজনক দৃশ্য দর্শনে যোনিদ্বার স্পর্শ করল। এতে তার মনে এরূপ সন্দেহ উদয় হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘পারাজিকা’ আপত্তিগ্রস্ত হয়েছি?” ভগবানকে এটি নিবেদন করলে ভগবান বললেন, “হে ভিক্ষু, এটি তোমার ‘পারাজিকা’ অপরাধ হয়নি, তবে ‘দুক্কটঁ’ অপরাধ হয়েছে।”</p>
<p>সে সময়ে জনৈক ভিক্ষু কামাসক্ত চিত্তে কাষ্ঠনির্মিত প্রতিমা দর্শনে যোনিদ্বার স্পর্শ করল। এ কারণে তার চিত্তে এরূপ সংশয় উদয় হলো : “আমি কি ভগবান কর্তৃক প্রজ্ঞাপ্ত শিক্ষাপদের মধ্যে ‘পারাজিকা’ অপরাধগ্রস্ত হয়েছি?” সেই ভিক্ষু ভগবানকে এটি প্রকাশ করলে ভগবান বললেন, “হে ভিক্ষু, এটি তোমার ‘দুক্কট’ আপত্তিই হয়েছে, ‘পারাজিকা’ আপত্তি নহে।”</p>
<p><a class='msdiv' id='msdiv72'></a>সে সময়ে রাজগৃহ হতে প্রব্রজিত সুন্দর নামক ভিক্ষু রথিকায়ে যাচ্ছিলেন। তখন জনৈকা স্ত্রীলোক “এই মুহূর্তে ভন্তে আগমন করলে বন্দনা করব” এরূপ ভাব দেখায়ে সেই ভিক্ষু নিকটে আসলে বন্দনা জ্ঞাপনচ্ছলে অন্তর্বাস উপরে উঠায়ে ভিক্ষুর পুরুষলিঙ্গ স্বীয় মুখে প্রবেশ করাল। এতে সেই ভিক্ষুর মনে এরূপ সংশয় উদয় হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘পারাজিকা’ দোষগ্রস্ত হয়েছি?” ভগবানকে এটি নিবেদন করলে ভগবান জিজ্ঞেস করলেন, “হে ভিক্ষু, তোমার কি ঐ সময়ে কামসেবন চিত্ত উৎপন্ন হয়েছিল?” “না ভন্তে।” “তাহলে ভিক্ষু কামসেবন চিত্ত উৎপন্ন না হলে, তোমার অনাপত্তি।”</p>
<p>সে সময়ে অন্যতরা স্ত্রীলোক জনৈক ভিক্ষুকে দেখে এরূপ বললেন, “আসুন ভন্তে, কামসুখ (মৈথুনধর্ম) প্রতিসেবন করুন।” “না ভগিনী, এরূপ করা আমার পক্ষে মোটেও উচিত নহে।” সেই ভিক্ষু এটি বললে, উক্ত স্ত্রীলোক বলল, “আসুন ভন্তে, আমি ইচ্ছা করলে আপনিও বা কেন ইচ্ছা করবেন না?” “এটি আমার অপরাধ হবে না” ভিক্ষু এরূপ ভেবে মৈথুনধর্ম প্রতিসেবন করল। এতে তার চিত্তে এরূপ সন্দেহ উদয় হলো : “আমি কি ভগবান কর্তৃক প্রজ্ঞাপ্ত শিক্ষাপদের মধ্যে ‘পারাজিকা’ অপরাধগ্রস্ত হয়েছি?” সেই ভিক্ষু ভগবানকে এটি প্রকাশ করলে ভগবান বললেন, “হে ভিক্ষু, তুমি ‘পারাজিকা’ অপরাধগ্রস্ত হয়েছ।”</p>
<p>সে সময়ে জনৈকা স্ত্রীলোক জনৈক ভিক্ষুকে দেখে এরূপ বলল, “আসুন ভন্তে, কামসুখ (মৈথুনধর্ম) প্রতিসেবন করুন।” “না ভগিনী, এটি করা আমার পক্ষে মোটেও উচিত নহে।” সেই ভিক্ষু এরূপ বললে, সেই স্ত্রীলোক বলল, “আসুন ভন্তে, আপনি চেষ্টা করলে আমিই বা কেন চেষ্টা করব না?” সেই ভিক্ষু ‘এটি আমার দোষ হবে না’ এরূপ মনে করে উক্ত স্ত্রীর সঙ্গে দেহ সম্ভোগ করল। এ হেতু সেই ভিক্ষুর মনে এরূপ সংশয় উদয় হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘পারাজিকা’ আপত্তিগ্রস্ত হয়েছি?” এটি ভগবানকে প্রকাশ করলে ভগবান বললেন, “হে ভিক্ষু, তুমি ‘পারাজিকা’ আপত্তিগ্রস্ত হয়েছ।”</p>
<p>সে সময়ে অন্যতরা স্ত্রীলোক অন্যতর ভিক্ষুকে দেখে এরূপ বলল, “আসুন ভন্তে, (পুরুষাঙ্গটিকে) অভ্যন্তরে (অর্থাৎ স্ত্রীযোনির ভেতরে) ঘষে (বীর্য) বাইরে ফেলুন।” ‘এটি আমার অনাপত্তি হবে’ এরূপ ভেবে উক্ত ভিক্ষু তাই করল। এতে তার (সেই ভিক্ষুর) মনে সন্দেহ উদয় হলো যে, “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘পারাজিকা’ অপরাধগ্রস্ত হয়েছি?” এটি ভগবানকে নিবেদন করলে ভগবান বললেন, “হে ভিক্ষু, তুমি ‘পারাজিকা’ আপত্তিগ্রস্ত হয়েছ।”</p>
<p><a class='msdiv' id='msdiv73'></a>সে সময়ে অন্যতর ভিক্ষু শ্মশানে গিয়ে অক্ষয়িত (অবিনষ্ট) শরীর (মৃতদেহ) দেখে উহাতে মৈথুন সেবন করল। এতে তার মনে সংশয় উৎপন্ন হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘পারাজিকা’ দোষগ্রস্ত হয়েছি?” এটি ভগবানকে জ্ঞাপন করলে ভগবান বললেন, “হে ভিক্ষু, তুমি ‘পারাজিকা’ দোষগ্রস্ত হয়েছ।”</p>
<p>সে সময়ে অন্যতর ভিক্ষু শ্মশানে গিয়ে অধিকাংশ অক্ষয়িত শরীর দেখে, সেই শরীরে মৈথুন সেবন করল। এতে সেই ভিক্ষুর চিত্তে এরূপ সন্দেহ উদয় হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘পারাজিকা’ আপত্তিগ্রস্ত হয়েছি?” এটি ভগবানকে জ্ঞাপন করলে ভগবান বললেন, “হে ভিক্ষু, তুমি ‘পারাজিকা’ আপত্তিগ্রস্ত হয়েছ।”</p>
<p>সে সময়ে অন্যতর ভিক্ষু শ্মশানে গিয়ে অধিকাংশ ক্ষয়িত (বিনষ্ট) শরীর দেখে সেই ক্ষয়িত শরীরে মৈথুন প্রতিসেবন করল। এতে উক্ত ভিক্ষুর চিত্তে এরূপ সন্দেহ উৎপন্ন হলো : “আমি কি ভগবান কর্তৃক প্রজ্ঞাপ্ত শিক্ষাপদের মধ্যে ‘পারাজিকা’ আপত্তিতে আপত্তিগ্রস্ত হয়েছি?” ভগবানকে এটি নিবেদন করলে ভগবান বললেন, “হে ভিক্ষু, এটি তোমার ‘থুল্লচ্চয়’ আপত্তিই হয়েছে; ‘পারাজিকা’ আপত্তি নহে।”</p>
<p>সে সময়ে অন্যতর ভিক্ষু শ্মশানে গিয়ে শিরছিন্ন বর্তক পক্ষী দেখে স্পর্শ (কামানুভূতি) হয় মতো বর্তকের মুখে স্বীয় অঙ্গজাত (লিঙ্গ) প্রবেশ করাল। এতে তার মনে এরূপ সন্দেহ উদয় হলো : “আমি কি ভগবান কর্তৃক প্রজ্ঞাপ্ত শিক্ষাপদের মধ্যে ‘পারাজিকা’ অপরাধগ্রস্ত হয়েছি?” ভগবানকে এটি জ্ঞাপন করলে ভগবান বললেন, “হে ভিক্ষু, তুমি ‘পারাজিকা’ অপরাধগ্রস্ত হয়েছ।”</p>
<p>সে সময়ে জনৈক ভিক্ষু শ্মশানে গিয়ে শিরছিন্ন বর্তক দেখে স্পর্শ (কামানুভূতি) না হয় মতো বর্তকের মুখে স্বীয় লিঙ্গ প্রবেশ করাল। এতে উক্ত ভিক্ষুর মনে এরূপ সন্দেহ উদয় হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘পারাজিকা’ দোষে দোষগ্রস্ত হয়েছি?” এটি ভগবানকে প্রকাশ করলে ভগবান বললেন, “হে ভিক্ষু, তুমি ‘দুক্কট’ আপত্তিগ্রস্ত হয়েছ; ‘পারাজিকা’ আপত্তি নহে।”</p>
<p>সে সময়ে অন্যতর ভিক্ষু অন্যতরা রমণীর প্রতি আসক্তচিত্ত হয়েছিল। হঠাৎ সেই রমণী কালগত হলে, তার মৃতদেহ শ্মশানে ফেলে দিল। কালক্রমে সেই মৃতদেহ অস্থি-কঙ্কালে পরিণত হয়ে অস্থি চতুর্পার্শ্বে ছড়িয়ে ছিটিয়ে পড়ল। অনন্তর সেই ভিক্ষু শ্মশানে গিয়ে উক্ত মৃত রমণীর অস্থিসমূহ সংগ্রহ করে স্ত্রীনিমিত্ত গ্রহণ করে স্ত্রীযোনি নির্দিষ্ট করল। এতে তার মনে এরূপ সংশয় উদয় হলো : “আমি কি ভগবান কর্তৃক প্রজ্ঞাপ্ত শিক্ষাপদের মধ্যে ‘পারাজিকা’ আপত্তিগ্রস্ত হয়েছি?” এটি ভগবানকে জ্ঞাত করলে ভগবান বললেন, “হে ভিক্ষু, এটি তোমার ‘পারাজিকা’ আপত্তি নহে; ‘দুক্কট’ আপত্তিই হয়েছে।”</p>
<p>সে সময়ে জনৈক ভিক্ষু নাগীর সঙ্গে মৈথুন প্রতিসেবন করল… যক্ষিণীর সঙ্গে মৈথুন প্রতিসেবন করল… প্রেত্নীর সঙ্গে মৈথুন প্রতিসেবন করল… নপুংসকের সঙ্গে মৈথুন প্রতিসেবন করল। এতে সেই ভিক্ষুর চিত্তে এরূপ সংশয় উৎপন্ন হলো : “আমি কি ভগবান কর্তৃক প্রজ্ঞাপ্ত শিক্ষাপদের মধ্যে ‘পারাজিকা’ অপরাধগ্রস্ত হয়েছি?” এটি ভগবানকে নিবেদন করলে ভগবান বললেন, “হে ভিক্ষু, তুমি ‘পারাজিকা’ অপরাধগ্রস্ত হয়েছ।”</p>
<p>সে সময়ে অন্যতর ভিক্ষুর ইন্দ্রিয় বিনষ্ট হয়েছিল। “আমি সুখবেদনা অথবা দুঃখবেদনা অনুভব করি না; অতএব আমার অপরাধ হবে না” এরূপ ভেবে উক্ত ভিক্ষু মৈথুন প্রতিসেবন করল। ভগবানকে এটি জ্ঞাপন করলে ভগবান বললেন, “হে ভিক্ষুগণ, বেদনা বা অনুভূতি উৎপন্ন হোক কিংবা না হোক, সেই মোঘপুরুষ ‘পারাজিকা’ আপত্তিগ্রস্ত হয়েছে।”</p>
<p>সে সময়ে অন্যতর ভিক্ষু “এই স্ত্রীর সঙ্গে মৈথুন সেবন করব” এরূপ ভেবে স্পর্শ করা মাত্রই তীব্র অনুশোচনা উৎপন্ন হলো। তার এরূপ তীব্র অনুশোচনা উৎপন্ন হলে, তা ভগবানকে নিবেদন করল। ভগবান বললেন, “হে ভিক্ষু, এটি তোমার ‘সংঘাদিশেষ’ আপত্তি হয়েছে; ‘পারাজিকা’ আপত্তি নহে।”</p>
<p><a class='msdiv' id='msdiv74'></a>সে সময়ে জনৈক ভিক্ষু ভদ্রিয়দের জাতীয় বনে দিবাবিহারে গিয়ে শায়িত হলেন। তাঁর সর্বাঙ্গ বায়ুতে নিশ্চল ও শক্ত হলো। এটি দেখে অন্যতরা স্ত্রীলোক সেই ভিক্ষুর লিঙ্গের উপর উপবেশন করে যা প্রয়োজন তা করে প্রস্থান করল। অন্যান্য ভিক্ষুগণ অশুচি ক্লেদযুক্ত দেখে ভগবানকে এটি জ্ঞাপন করলে ভগবান বললেন, “হে ভিক্ষুগণ, পাঁচ প্রকারে অঙ্গজাত বা লিঙ্গ উত্তেজিত হয়ে থাকে। যথা : ১. কামরাগ উৎপন্ন হলে, ২. পায়খানার বেগে, ৩. প্রস্রাবের বেগে, ৪. বায়ুতে এবং ৫. কীট-পতঙ্গ-পোকাদির ইত্যাদি দংশনে। হে ভিক্ষুগণ, এই পাঁচ প্রকারে অঙ্গজাত উত্তেজিত হয়ে থাকে। হে ভিক্ষুগণ, এটি অসম্ভব ও অযৌক্তিক যে, কামরাগে সেই ভিক্ষুর অঙ্গজাত উত্তেজিত হতে পারে। ভিক্ষুগণ, উক্ত ভিক্ষু তৃষ্ণাক্ষয় করে অর্হৎ হয়েছে। সুতরাং তার আপত্তি হবার কোনো কারণ বিদ্যমান নাই।”</p>
<p>সে সময়ে অন্যতর ভিক্ষু শ্রাবস্তীর অন্ধবনে দিবাবিহারে গিয়ে শায়িত হলো। তখন জনৈকা গোপালিকা (গরু রক্ষাকারিণী) দেখে উক্ত ভিক্ষুর লিঙ্গের উপর বসল। এতে সেই ভিক্ষু প্রবেশ-প্রবিষ্ট-স্থিত-উত্তোলন এই চারি সময়ের মধ্যে কামসুখ অনুভব করল। এ হেতু তার মনে সন্দেহ উৎপন্ন হলো যে, “আমি কি তথাগত বুদ্ধ কর্তৃক প্রজ্ঞাপিত শিক্ষাপদের মধ্যে ‘পারাজিকা’ আপত্তিগ্রস্ত হয়েছি?” এটি ভগবানকে নিবেদন করলে ভগবান বললেন, “হে ভিক্ষু, তুমি ‘পারাজিকা’ আপত্তিগ্রস্ত হয়েছ।”</p>
<p>সে সময়ে জনৈক ভিক্ষু শ্রাবস্তীর অন্ধবনে দিবাবিহারে গিয়ে শায়িত হলো। তখন জনৈকা অজপালিকা (ছাগল রক্ষাকারিণী)… জনৈকা কাষ্ঠ-সংগ্রহকারিণী উক্ত ভিক্ষুকে শায়িত অবস্থায় দেখে লিঙ্গের উপর বসল। এতে সেই ভিক্ষু প্রবেশ-প্রবিষ্ট-স্থিত-উত্তোলন এই চারি কালে কামসুখ অনুভব করল। এ হেতু সেই ভিক্ষুর মনে সন্দেহ উৎপন্ন হলো যে, “আমি কি তথাগত বুদ্ধ কর্তৃক প্রজ্ঞাপিত শিক্ষাপদের মধ্যে ‘পারাজিকা’ আপত্তিগ্রস্ত হয়েছি?” এটি ভগবানকে নিবেদন করলে ভগবান বললেন, “হে ভিক্ষু, তুমি ‘পারাজিকা’ আপত্তিগ্রস্ত হয়েছ।”</p>
<p><a class='msdiv' id='msdiv75'></a>সে সময়ে অন্যতর ভিক্ষু বৈশালীর মহাবনে দিবাবিহারে গিয়ে শায়িত হলেন। অতঃপর অন্যতরা স্ত্রীলোক সেই ভিক্ষুকে শায়িত দেখে লিঙ্গের উপরে বসে যা প্রয়োজন তা করে হাসতে হাসতে সম্মুখে স্থিত হলো। তখন উক্ত ভিক্ষু জাগ্রত হয়ে উক্ত স্ত্রীলোককে জিজ্ঞেস করলেন, “তুমি কি এ কাজ করেছো?” “হ্যাঁ ভন্তে, আমিই করেছি।” এতে সেই ভিক্ষুর মনে এরূপ সংশয় উদয় হলো : “আমি কি তথাগত বুদ্ধ কর্তৃক প্রজ্ঞাপিত শিক্ষাপদের মধ্যে ‘পারাজিকা’ আপত্তিতে আপত্তিগ্রস্ত হয়েছি?” এটি ভগবানকে প্রকাশ করলে ভগবান জিজ্ঞেস করলেন, “হে ভিক্ষু, তুমি কি সে সময়ে কামসুখানুভব করেছিলে?” “না ভন্তে, আমি তা জানি না।” “তাহলে ভিক্ষু না জানা হেতু তোমার অনাপত্তি।”</p>
<p><a class='msdiv' id='msdiv76'></a>সে সময়ে জনৈক ভিক্ষু বৈশালীর মহাবনে দিবাবিহারে গিয়ে বৃক্ষকে আশ্রয় করে শায়িত রইলেন। অতঃপর অন্যতরা স্ত্রীলোক সেই ভিক্ষুকে শায়িত দেখে লিঙ্গের উপর বসল। এতে সেই ভিক্ষু সহসা জাগ্রত হলো। তখন সেই ভিক্ষুর মনে এরূপ সন্দেহ উৎপন্ন হলো : “আমি কি তথাগত বুদ্ধ কর্তৃক প্রজ্ঞাপিত শিক্ষাপদের মধ্যে ‘পারাজিকা’ আপত্তিতে আপত্তিগ্রস্ত হয়েছি?” এই বিষয়ে ভগবানকে নিবেদন করলে ভগবান তাকে জিজ্ঞেস করলেন, “হে ভিক্ষু, তখন কি তোমার মৈথুন সেবনচিত্ত উৎপন্ন হয়েছিল?” “না ভন্তে, কামসেবন চিত্ত উৎপন্ন হয়নি।” “তাহলে ভিক্ষু, কাম সেবন চিত্ত উৎপন্ন না হলে, তোমার অনাপত্তি।”</p>
<p>সে সময়ে অন্যতর ভিক্ষু বৈশালীর মহাবনে দিবাবিহারে গিয়ে বৃক্ষকে অবলম্বন করে শায়িত রইলেন। অতঃপর অন্যতরা স্ত্রীলোক দেখে সেই ভিক্ষুর লিঙ্গের উপর বসল। তখন সেই ভিক্ষু ক্ষিপ্ত হয়ে সেই স্ত্রীলোককে তাড়িয়ে দিল। এতে তাঁর মনে এরূপ সন্দেহ উৎপন্ন হলো : “আমি কি তথাগত বুদ্ধ কর্তৃক প্রজ্ঞাপিত শিক্ষাপদের মধ্যে ‘পারাজিকা’ আপত্তিগ্রস্ত হয়েছি?” এ বিষয়ে ভগবানকে জ্ঞাপন করলে ভগবান তাঁকে জিজ্ঞেস করলেন, “হে ভিক্ষু, তুমি কি ঐ সময়ে মৈথুন সেবন চিত্ত উৎপন্ন করেছিলে?” “না ভন্তে, কামসেবন চিত্ত উৎপন্ন করিনি।” “তাহলে ভিক্ষু কাম সেবন চিত্ত না থাকলে, তোমার অনাপত্তি।”</p>
<p><a class='msdiv' id='msdiv77'></a>সে সময়ে জনৈক ভিক্ষু বৈশালীর মহাবনে কূটাগারশালায় দিবাবিহারে গিয়ে দ্বার উন্মুক্ত রেখে শায়িত রইলেন। তাঁর সর্বাঙ্গ বাতাসে নিশ্চল ও শক্ত হলো। সে সময়ে কিছুসংখ্যক স্ত্রীলোক সুগন্ধি দ্রব্য ও পুষ্পমালাদি সঙ্গে নিয়ে বিহারে আসলে, বিহার অবলোকন করার সময় উক্ত ভিক্ষুকে দেখল। অতঃপর সেই স্ত্রীলোকেরা উক্ত ভিক্ষুকে সেই অবস্থায় দেখে লিঙ্গের উপরে বসে যা প্রয়োজন তা করল। যখন দেখল যে, সেই ভিক্ষু পুর্বষোত্তম। তখন “এই ভিক্ষু পুর্বষোত্তম (অর্হৎ)” বলে সুগন্ধি দ্রব্য ও পুষ্পমালাদি ফেলে প্রস্থান করল। অপরাপর ভিক্ষুগণ উক্ত ভিক্ষুকে অশুচি-ক্লেদযুক্ত দেখে ভগবানকে এটি জ্ঞাপন করলে ভগবান বললেন, “হে ভিক্ষুগণ, পাঁচ প্রকারে অঙ্গজাত বা লিঙ্গ উত্তেজিত হয়। যথা : ১. কামরাগ উৎপন্ন হলে, ২. পায়খানার বেগে, ৩. প্রস্রাবের বেগে, ৪. বায়ুতে এবং ৫. কীট-পতঙ্গ-পোকাদির দংশনে। হে ভিক্ষুগণ, এই পাঁচ প্রকারে অঙ্গজাত উত্তেজিত হয়ে থাকে। ভিক্ষুগণ, এটি অসম্ভব ও অযৌক্তিক যে, কামরাগে সেই ভিক্ষুর অঙ্গজাত উত্তেজিত হতে পারে। ভিক্ষুগণ, উক্ত ভিক্ষু তৃষ্ণাক্ষয় করে অর্হৎ হয়েছে। সুতরাং আপত্তিগ্রস্ত হওয়ার কোনো কারণ দেখছি না। হে ভিক্ষুগণ, আমি অনুজ্ঞা প্রদান করছি যে, দিবাভাগে বিশ্রাম করলে ঘরের দ্বার বন্ধ করে বিশ্রাম করবে।”</p>
<p><a class='msdiv' id='msdiv78'></a>সে সময়ে ভারুকচ্ছক নামক অন্যতর ভিক্ষু স্বপ্নে পূর্বের স্ত্রীর সঙ্গে মৈথুন সেবন করলে “আমি অশ্রমণ, সুতরাং প্রব্রজ্যা ত্যাগ করব” এই ভেবে রাস্তা দিয়ে যাবার সময় আয়ুষ্মান উপালিকে দেখে তা প্রকাশ করলেন। তখন আয়ুষ্মান উপালি বললেন, “আবুসো, স্বপ্নের মধ্যে হলে, অনাপত্তি।”</p>
<p>সে সময়ে রাজগৃহে সুপব্বা নাম্নী উপাসিকা অতিশয় প্রসন্না ছিলেন। তিনি এরূপ দৃষ্টি পোষণ করতেন : “যে মৈথুন বা কামসেবা দান করে, সে অগ্রদানই করে থাকে।” সেই স্ত্রী ভিক্ষুকে দেখে এরূপ বলল, “আসুন ভন্তে, মৈথুন সেবন করুন।” “না ভগিনী, এরূপ করা উচিত নহে।” “আসুন ভন্তে, দুই ঊরুর মধ্যস্থলে মর্দন করুন, নাভিতে মর্দন করুন, উদরচক্রে মর্দন করুন, কুক্ষিতে (বগলে) মর্দন করুন, গ্রীবায় মর্দন করুন, কর্ণছিদ্রে মর্দন করুন, কেশচক্রে মর্দন করুন, অঙ্গুলির মধ্যস্থানে মর্দন করুন; আসুন ভন্তে, যত্নসহকারে সেবা করব।” এরূপ বারংবার অনুরুদ্ধ হয়ে উক্ত ভিক্ষু অনাপত্তি ভেবে তা করল। এতে তার মনে এরূপ সন্দেহ উদয় হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘পারাজিকা’ দোষে দোষী হয়েছি?” এই বিষয়ে ভগবানকে জ্ঞাপন করলে ভগবান বললেন, “হে ভিক্ষু, তুমি ‘সংঘাদিশেষ’ অপরাধী হয়েছ; ‘পারাজিকা’ অপরাধী নহে।”</p>
<p><a class='msdiv' id='msdiv79'></a>সে সময় শ্রাবস্তীর শ্রদ্ধা নাম্নী এক উপাসিকা অতিশয় প্রসন্না ছিলেন। তিনি এরূপ দৃষ্টি পোষণ করতেন : “যে মৈথুন বা কামসেবা দান করে সে অগ্রদানই করে থাকে।” সেই স্ত্রী ভিক্ষুকে দেখে এরূপ বলল, “আসুন ভন্তে, মৈথুন সেবন করুন।” “না ভগিনী, এরূপ করা উচিত নহে।” “আসুন ভন্তে, দুই ঊরুর মধ্যস্থলে মর্দন করুন, নাভিতে মর্দন করুন, উদরচক্রে মর্দন করুন, কুক্ষিতে (বগলে) মর্দন করুন, গ্রীবায় মর্দন করুন, কর্ণছিদ্রে মর্দন করুন, কেশচক্রে মর্দন করুন, অঙ্গুলির মধ্যস্থানে মর্দন করুন; আসুন ভন্তে, উত্তমরূপে যত্নসহকারে সেবা করব।” এরূপ বারংবার অনুরুদ্ধ হয়ে উক্ত ভিক্ষু অনাপত্তি ভেবে তা করল।” এতে তার মনে এরূপ সন্দেহ উদয় হলো : “আমি কি ভগবান কর্তৃক প্রজ্ঞাপিত শিক্ষাপদের মধ্যে ‘পারাজিকা’ দোষী হয়েছি?” এ বিষয়ে ভগবানকে জ্ঞাপন করলে ভগবান বললেন, “হে ভিক্ষু, তুমি ‘সংঘাদিশেষ’ অপরাধী হয়েছ; ‘পারাজিকা’ অপরাধী নহে।”</p>
<p><a class='msdiv' id='msdiv80'></a>সে সময়ে বৈশালীর লিচ্ছবীকুমার ভিক্ষু ভিক্ষুণীর সঙ্গে অসদ্ধর্ম সেবন করল… শিক্ষার্থীণীর সঙ্গে অসদ্ধর্ম সেবন করল… শ্রামণেরীর সঙ্গে অসদ্ধর্ম সেবন করল। ভগবানকে এ বিষয়ে জ্ঞাত করলে ভগবান বললেন, উভয়ে কামসুখানুভব করলে; উভয়েই সংঘের সঙ্গে বসবাসের অযোগ্য এবং উভয়ে কামসুখানুভব না করলে উভয়েরই অনাপত্তি।</p>
<p><a class='msdiv' id='msdiv81'></a>সে সময়ে বৈশালীর লিচ্ছবীকুমার বেশ্যার সঙ্গে অসদ্ধর্ম সেবন করল… পণ্ডক বা নপুংসকের সঙ্গে অসদ্ধর্ম সেবন করল… গৃহীণীর সঙ্গে অসদ্ধর্ম সেবন করল। ভগবানকে এ বিষয়ে জ্ঞাত করলে ভগবান বললেন, ভিক্ষু কামসুখানুভব করলে সংঘের সঙ্গে একত্রে বসবাসের অযোগ্য। আর ভিক্ষু কামসুখানুভব না করলে ভিক্ষুর অনাপত্তি।</p>
<p>সে সময়ে বৈশালীর লিচ্ছবীকুমার ভিক্ষু অন্যান্যদের সঙ্গে অসদ্ধর্ম সেবন করল। ভগবানকে এ বিষয়ে জ্ঞাত করলে ভগবান বললেন, যদি উভয়ে কামসুখানুভব করে; তবে উভয়েই সংঘের সঙ্গে বসবাসের অযোগ্য। আর উভয়ে কামসুখানুভব না করলে উভয়েরই অনাপত্তি।</p>
<p><a class='msdiv' id='msdiv82'></a>সে সময়ে অন্যতর বৃদ্ধ-প্রব্রজিত ভিক্ষু পূর্বের স্ত্রীকে দেখতে গিয়েছিলেন। “ভন্তে, প্রব্রজ্যা ত্যাগ করুন” বলে তার স্ত্রী তাকে ধরতে গেলে, সেই ভিক্ষু চিত হয়ে মাটিতে পড়ে গেল। তখন তার স্ত্রী লাফিয়ে উঠে লিঙ্গের উপরে বসল। এতে তার মনে সন্দেহ উদয় হলো : “আমি কি তথাগত বুদ্ধ কর্তৃক প্রজ্ঞাপিত শিক্ষাপদের মধ্যে ‘পারাজিকা’ আপত্তিতে আপত্তিগ্রস্ত হয়েছি?” এই বিষয়ে ভগবানকে নিবেদন করলে ভগবান তাকে জিজ্ঞেস করলেন, “হে ভিক্ষু, তখন কি তোমার মৈথুন সেবনচিত্ত উৎপন্ন হয়েছে?” “না ভন্তে, কামসেবন চিত্ত উৎপন্ন হয় নাই।” “তাহলে ভিক্ষু কামসেবন চিত্ত না থাকলে, তোমার অনাপত্তি।”</p>
<p><a class='msdiv' id='msdiv83'></a>সে সময়ে অন্যতর ভিক্ষু অরণ্যে বাস করতেন। উক্ত ভিক্ষু প্রস্রাব করতে গেলে, মৃগ শাবক তার প্রস্রাবস্থানে এসে প্রস্রাব পান করার সময় মুখে অঙ্গজাত গ্রহণ করল। এতে সেই ভিক্ষুর কামসেবন চিত্ত উৎপন্ন হলো। তাতে তার মনে এরূপ সন্দেহ উৎপন্ন হলো যে, “আমি কি তথাগত বুদ্ধ কর্তৃক প্রজ্ঞাপিত শিক্ষাপদের মধ্যে ‘পারাজিকা’ আপত্তিতে আপত্তিগ্রস্ত হয়েছি?” এটি ভগবানকে নিবেদন করলে ভগবান বললেন, “হে ভিক্ষু, তুমি ‘পারাজিকা’ আপত্তিগ্রস্ত হয়েছ।”</p>
<p class='endsutta'>প্রথম পারাজিকা সমাপ্ত</p>
<footer>
<p>Translated by <span class='author'>ভদন্ত বুদ্ধবংশ ভিক্ষু</span> (Buddhabangsha Bhikkhu).</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
