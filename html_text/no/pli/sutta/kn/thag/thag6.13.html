<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thag6.13' lang='no'>
<header>
<ul>
<li class='division'>Brødrenes sanger</li>
<li class='subdivision'>Sanger med seks vers</li>
</ul>
<h1>6.13. Sirimanda</h1>
</header>
<blockquote class='gatha'>
<p><a class='kl' id='kl447'></a>Det regner på det som er dekket,<br>
men ikke på det som er åpent.<br>
Åpne derfor det som er dekket,<br>
så regnet ikke faller på det.</p>
<p><a class='kl' id='kl448'></a>Verden er angrepet av død<br>
og omringet av alderdom,<br>
gjennomboret av begjærets pil<br>
og alltid tåkelagt av ønsker.</p>
<p><a class='kl' id='kl449'></a>Verden er angrepet av død<br>
og omringet av alderdom,<br>
plaget, uten håp om lindring,<br>
lik en morder som straffes hardt.</p>
<p><a class='kl' id='kl450'></a>Lik en skogbrann som nærmer seg<br>
er alderdom, sykdom og død:<br>
Ingen er sterk nok til å slå dem,<br>
ingen rask nok til å unnslippe.</p>
<p><a class='kl' id='kl451'></a>La ikke dagen stå ubrukt!<br>
Gjør det du kan, om det så er lite!<br>
Hver dag og hver natt som glir forbi,<br>
bringer livet nærmere slutten.</p>
<p><a class='kl' id='kl452'></a>Om du ligger, sitter eller står,<br>
vil din siste natt en gang komme—<br>
du har ingen tid å miste,<br>
ingen tid til å være lat.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2006</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
