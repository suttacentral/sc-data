<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thag4.10' lang='no'>
<header>
<ul>
<li class='division'>Brødrenes sanger</li>
<li class='subdivision'>Sanger med fire vers</li>
</ul>
<h1>4.10. Dhammika</h1>
</header>
<blockquote class='gatha'>
<p><a class='kl' id='kl303'></a>Sannhetens lære<br>
beskytter den som ferdes<br>
i visdom.<br>
Rettferdens lære<br>
er lykken når den følges<br>
i godhet.<br>
Slik er alt godt<br>
når lærens lys får stråle<br>
i sinnet.<br>
Slik er alt godt—<br>
og ingen pine finnes<br>
i hjertet.</p>
<p><a class='kl' id='kl304'></a>Frukten av sannhet<br>
og frukten av løgn og svik<br>
er to ting.<br>
Frukten av godhet<br>
og frukten av hat og strid<br>
er to ting.<br>
Ondskapen høster<br>
smerte, helvetes plager<br>
er hatets frukt.<br>
Godhet lønnes med<br>
lykke, strålende lys<br>
er fremtiden.</p>
<p><a class='kl' id='kl305'></a>Derfor: søk<br>
god og rettferdig handling<br>
med glede.<br>
Fryd deg: søk<br>
veiledning fra en lykkelig<br>
med glede!<br>
Vise er brødrene<br>
som hører Den Lykkeliges ord<br>
om læren!<br>
Vise er brødrene<br>
som slutter seg til Den Våknes ord<br>
om læren!</p>
<p><a class='kl' id='kl306'></a>Byllen har sprukket, begjærets nett<br>
er ødelagt og kastet bort.<br>
Livets og dødens kretsløp er brutt,<br>
han renset mitt sinn—hvor det stråler!<br>
Det ligner den klare fullmånen<br>
en skyfri og skinnende natt!</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2006</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
