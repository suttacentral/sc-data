<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thag5.5' lang='no'>
<header>
<ul>
<li class='division'>Brødrenes sanger</li>
<li class='subdivision'>Sanger med fem vers</li>
</ul>
<h1>5.5. Vaddha</h1>
</header>
<blockquote class='gatha'>
<p><a class='kl' id='kl335'></a>I sannhet virkningsfullt var dét<br>
puffet jeg fikk av moren min!<br>
Jeg lyttet nøye og fulgte<br>
alle hennes instruksjoner,<br>
så arbeidet jeg dag og natt<br>
til jeg fant sann og evig fred.</p>
<p><a class='kl' id='kl336'></a>Jeg ble en arahant, verdig<br>
til gaver, evig vis og klarsynt—<br>
jeg beseiret døden! Jeg er<br>
fri fra sinnets sorte strømmer.</p>
<p><a class='kl' id='kl337'></a>De mørkets vekster som fantes<br>
i meg, inni og utenpå,<br>
er alle trukket opp med rot,<br>
og aldri skal de blomstre igjen.</p>
<p><a class='kl' id='kl338'></a>Og dette sa min vise søster:<br>
“Som meg skal du aldri mer gå vill<br>
i begjærets jungelmørke—<br>
i deg gror intet kratt av begjær!”</p>
<p><a class='kl' id='kl339'></a>Lidelsen er endelig over,<br>
dette er mitt siste legeme.<br>
Livets og dødens sirkel er brutt,<br>
nå har lengselsflammen sluknet.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2006</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
