<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thag5.9' lang='no'>
<header>
<ul>
<li class='division'>Brødrenes sanger</li>
<li class='subdivision'>Sanger med fem vers</li>
</ul>
<h1>5.9. Vijitasena</h1>
</header>
<blockquote class='gatha'>
<p><a class='kl' id='kl355'></a>Stopp, sinn! Som elefanten hindres<br>
av en trang port, skal jeg hindre deg!<br>
Du sanselighetens nett, født<br>
av kroppen: ikke gjør det onde!</p>
<p><a class='kl' id='kl356'></a>Bundet må du holde deg i ro<br>
som elefanten ved den trange<br>
porten. Hekse-sinn, fullt av ondskap—<br>
du skal ikke tvinge deg frem.</p>
<p><a class='kl' id='kl357'></a>Som den ville elefanten<br>
tvinges av elefanttemmeren<br>
til å gå tvert imot sin natur,<br>
skal jeg tvinge mitt villfarne sinn.</p>
<p><a class='kl' id='kl358'></a>Som en dyktig hestetemmer<br>
temmer en fullblodshest, skal jeg<br>
temme deg med min konsentrasjon,<br>
med kraftig energi og visdom.</p>
<p><a class='kl' id='kl359'></a>Oppmerksomhet skal binde deg.<br>
Besluttsomhet skal temme deg.<br>
Lenket med energiens lenker<br>
skal du aldri mer fare vill!</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2006</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
