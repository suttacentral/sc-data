<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thag6.14' lang='no'>
<header>
<ul>
<li class='division'>Brødrenes sanger</li>
<li class='subdivision'>Sanger med seks vers</li>
</ul>
<h1>6.14. Sabbakama</h1>
</header>
<blockquote class='gatha'>
<p><a class='kl' id='kl453'></a>Den tobeinte, stinkende kroppen<br>
steller vi for og skatter høyt,<br>
enda den flyter over av møkk<br>
og allslags gørr, både her og der!</p>
<p><a class='kl' id='kl454'></a>Som en sky hjort fanges i snaren,<br>
som fisken spreller på kroken,<br>
som apen sitter i klisteret,<br>
bindes vanlige mennesker</p>
<p><a class='kl' id='kl455'></a>av synlige former, av vellyd,<br>
av smak, av duft og berøring:<br>
all den fristende sanselighet<br>
som finnes i en kvinnes kropp.</p>
<p><a class='kl' id='kl456'></a>De som dag og natt er besatt<br>
og beruset av lyst på kvinner,<br>
får likhaugene til å vokse,<br>
samler fødsler og død i mengder.</p>
<p><a class='kl' id='kl457'></a>Men den som unngår kroppens begjær<br>
som han unngår å trå på en orm,<br>
kan fullstendig overvinne<br>
det som binder ham til verden.</p>
<p><a class='kl' id='kl458'></a>Jeg så farene ved lysten,<br>
jeg så munkelivet som fred.<br>
Ubundet av sanser ble jeg<br>
fri fra sinnets mørke strømmer.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2006</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
