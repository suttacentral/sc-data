<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thag4.5' lang='no'>
<header>
<ul>
<li class='division'>Brødrenes sanger</li>
<li class='subdivision'>Sanger med fire vers</li>
</ul>
<h1>4.5. Jambuka</h1>
</header>
<blockquote class='gatha'>
<p><a class='kl' id='kl283'></a>I femtifem år var støv og skitt<br>
min eneste drakt. Jeg spiste<br>
ett måltid en gang i måneden,<br>
alt hår og skjegg nappet jeg ut.</p>
<p><a class='kl' id='kl284'></a>Jeg balanserte på ett bein,<br>
jeg nektet meg selv å sitte,<br>
tørre møkka var alt jeg åt<br>
og ingen fikk be meg med hjem.</p>
<p><a class='kl' id='kl285'></a>Slik levde jeg. Mine handlinger<br>
førte til mye elendighet!<br>
Den store flommen virvlet meg rundt<br>
til jeg fant Buddhas stille havn.</p>
<p><a class='kl' id='kl286'></a>Se, min vei til lindringens havn!<br>
Se, hvor god denne læren er!<br>
Livet har jeg gjennomskuet,<br>
jeg har fulgt Den Våknes vei.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2006</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
