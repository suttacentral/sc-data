<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thig5.2' lang='no'>
<header>
<ul>
<li class='division'>Søstrenes sanger 5.2</li>
<li class='subdivision'>Sanger med fem vers</li>
</ul>
<h1>Vimala</h1>
</header>
<blockquote class='gatha'>
<p><a class='kl' id='kl72'></a>Betatt og forført av meg selv,<br>
min store skjønnhet og rikdom,<br>
beruset av ungdommens makt<br>
foraktet jeg alle andre.</p>
<p><a class='kl' id='kl73'></a>Jeg sminket meg, smykket meg rikt,<br>
bordellets dør holdt jeg åpen—<br>
mitt blikk dro jyplinger inn<br>
slik kobraen fjetrer smådyr!</p>
<p><a class='kl' id='kl74'></a>Og straks de steg inn, bød jeg frem<br>
alt det som tosker begjærer—<br>
de falt for alle slags knep!<br>
Jeg spottet, snøt og bedro dem!</p>
<p><a class='kl' id='kl75'></a>For almisser vandrer jeg nå<br>
i enkel kappe, og snauklipt—<br>
i skyggen av trær kan jeg se<br>
dypt under tankenes bølger.</p>
<p><a class='kl' id='kl76'></a>De bånd som bandt meg til jord<br>
og himmel, er skåret over—<br>
den dypsvarte malstrøm i meg<br>
er stilnet. Jeg er helbredet!</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2000</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
