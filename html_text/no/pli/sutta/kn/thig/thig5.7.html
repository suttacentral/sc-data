<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thig5.7' lang='no'>
<header>
<ul>
<li class='division'>Søstrenes sanger 5.7</li>
<li class='subdivision'>Sanger med fem vers</li>
</ul>
<h1>Sakula</h1>
</header>
<blockquote class='gatha'>
<p><a class='kl' id='kl97'></a>Mens jeg levde som kvinner flest,<br>
kom en munk: Og læren strømmet<br>
fra hans munn! Hvor han var plettfri,<br>
stjerneklar og sval i sinnet!</p>
<p><a class='kl' id='kl98'></a>Straks forlot jeg sønn og datter,<br>
gull og grøde kastet jeg bort.<br>
Håret lot jeg skjære av meg<br>
før jeg gikk ut i hjemløshet.</p>
<p><a class='kl' id='kl99'></a>Jeg var oppmerksom. Den rette vei<br>
vokste frem under mine føtter.<br>
Hatets landskap la jeg bak meg;<br>
åndens mørke virvelstormer.</p>
<p><a class='kl' id='kl100'></a>Som nonne fikk jeg skjerpet minne,<br>
fjerne livsløp kom tilbake.<br>
Øyet gjennomstrålte verdens<br>
skjulte ting, ble rent og klart:</p>
<p><a class='kl' id='kl101'></a>Alt som før var meg, ble fremmed—<br>
blendverk av det tilfeldige!<br>
Sinnets hete, mørke strømmer<br>
er nå kjølnet, falt til ro.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2000</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
