<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thig5.9' lang='no'>
<header>
<ul>
<li class='division'>Søstrenes sanger 5.9</li>
<li class='subdivision'>Sanger med fem vers</li>
</ul>
<h1>Bhadda Krølltopp</h1>
</header>
<blockquote class='gatha'>
<p><a class='kl' id='kl107'></a>Snauklipt og sølete vandret jeg<br>
rundt i min eneste kappe.<br>
I det feilfrie fant jeg feil—<br>
ved ondt så jeg ingen lyter.</p>
<p><a class='kl' id='kl108'></a>Fra hyttas lune mørke gikk jeg<br>
ut i Gribbenutens kveldslys.<br>
Der satt Mesteren! Den edle<br>
som munkene viste respekt.</p>
<p><a class='kl' id='kl109'></a>Jeg knelte, holdt hendene samlet<br>
ærbødig foran ansiktet.<br>
“Kom, Bhadda!” sa Buddha til meg—<br>
slik ble jeg en av søstrene!</p>
<p><a class='kl' id='kl110'></a>Gjennom Anga og Magadha,<br>
Vajji, Kasi og Kosala<br>
vandret jeg skyldfri i femti år,<br>
tilfreds med folkenes gaver.</p>
<p><a class='kl' id='kl111'></a>Sannelig gjorde han mye godt,<br>
den vise, gavmilde mannen<br>
som ga en kappe til Bhadda—<br>
hun som er fri fra alle bånd!</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2000</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
