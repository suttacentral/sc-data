<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie, Tone Gleditsch Stabell'>
<title></title>
</head>
<body>
<article id='thig6.4' lang='no'>
<header>
<ul>
<li class='division'>Søstrenes sanger 6.4</li>
<li class='subdivision'>Sanger med seks vers</li>
</ul>
<h1>Sujata</h1>
</header>
<blockquote class='gatha'>
<p><a class='kl' id='kl145'></a>Kostbart kledd, behengt med perler,<br>
gull og store blomsterkranser,<br>
parfymert med sandeltre<br>
og vartet opp av tjenerinner</p>
<p><a class='kl' id='kl146'></a>dro jeg ut i parkens grønne<br>
skygge. Bordet ble dekket rikt:<br>
Krydret kjøtt og kjølig drikke,<br>
honning og saftige frukter.</p>
<p><a class='kl' id='kl147'></a>Vi lekte. Slynget muntre rop<br>
ut blant Anjanalundens trær.<br>
Da så jeg klosteret. Jeg gikk<br>
inn dit, nysgjerrig og åpen.</p>
<p><a class='kl' id='kl148'></a>Der, blant munker, satt Verdens Lys!<br>
Jeg nærmet meg, bøyde meg dypt.<br>
Av medfølelse ga han meg<br>
læren—hans øyne så meg klart.</p>
<p><a class='kl' id='kl149'></a>Jeg lyttet til Seerens ord.<br>
Og sannhetens sølvbleke stjerne<br>
steg ned! Jeg berørte dens glans,<br>
og straks ble jeg gjennomlyst, sval.</p>
<p><a class='kl' id='kl150'></a>Slik ble jeg et kar for lyset<br>
og vandret ut i hjemløshet.<br>
Alt forsto jeg. Ikke fikk jeg<br>
del i budskapet forgjeves!</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2000</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
