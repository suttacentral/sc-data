<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='dhp129-145' lang='no'>
<header>
<ul>
<li class='division'>Mindre tekster</li>
<li>Dhammapada</li>
<li class='subdivision'>Vers om læren</li>
</ul>
<h1>10. Vold</h1>
</header>
<blockquote class='gatha'>
<p><a class='sc' id='sc1' data-uid='dhp129'></a>Alle skjelver for voldsbruk,<br>
alle er redd for å dø.<br>
Sett deg derfor i andres sted<br>
og la være å slå eller drepe.</p>
<p><a class='sc' id='sc2' data-uid='dhp130'></a>Alle skjelver for voldsbruk,<br>
alle har livet kjært.<br>
Sett deg derfor i andres sted<br>
og la være å slå eller drepe.</p>
<p>13l.<br>
Alt som lever søker lykken på sitt vis.<br>
Men den som søker lykken for sin egen del<br>
og derved kommer til å skade andre -<br>
han finner ingen lykke senere.</p>
<p><a class='sc' id='sc3' data-uid='dhp132'></a>Alt som lever søker lykken på sitt vis.<br>
Men den som søker lykken for sin egen del<br>
og passer på å ikke skade andre -<br>
han finner også lykken senere.</p>
<p><a class='sc' id='sc4' data-uid='dhp133'></a>Tal ikke sårende ord,<br>
dem får du kanskje tilbake;<br>
for hissige ord gjør vondt,<br>
og gjengjeld kan ramme deg lett.</p>
<p><a class='sc' id='sc5' data-uid='dhp134'></a>Hvis du forholder deg rolig<br>
liksom en sprukken gongong,<br>
da har du oppnådd nibbana,<br>
fordi du er uten vrede.</p>
<p><a class='sc' id='sc6' data-uid='dhp135'></a>Som gjeteren med kjeppen sin<br>
driver kveget ut på beite,<br>
driver alderdom og død<br>
alle individers livsløp.</p>
<p><a class='sc' id='sc7' data-uid='dhp136'></a>Dåren forstår det ikke selv<br>
når han utfører dårlige handlinger,<br>
men siden så får den uvettige<br>
lide for det som han selv har gjort,<br>
liksom en som fortæres av ild.</p>
<p><a class='sc' id='sc8' data-uid='dhp137'></a>Den som øver vold mot de fredsommelige,<br>
eller krenker de som er uten skyld,<br>
han vil snart bli rammet<br>
av ett av disse ti:</p>
<p><a class='sc' id='sc9' data-uid='dhp138'></a>Enten et smertelig tap<br>
eller en legemlig skade,<br>
eller alvorlig sykdom<br>
eller en skade på sinnet.</p>
<p><a class='sc' id='sc10' data-uid='dhp139'></a>Vansker med myndighetene<br>
eller en alvorlig anklage,<br>
tap av slekt eller eiendom,<br>
dette kan også ramme ham.</p>
<p><a class='sc' id='sc11' data-uid='dhp140'></a>Eller så kan huset hans<br>
bli ødelagt av ildebrann,<br>
etter kroppens oppløsning<br>
går dåren inn til pinen.</p>
<p>14l.<br>
Ikke ved å ferdes naken<br>
eller å ha langt, uryddig hår,<br>
heller ikke ved å faste<br>
eller sove rett på stein og mark;<br>
heller ikke støv og skitt<br>
og det å sitte lenge ned på huk<br>
kan foredle den som ikke<br>
selv har overvunnet tvilen sin.</p>
<p><a class='sc' id='sc12' data-uid='dhp142'></a>Den som, selv om han er velkledd<br>
går omkring i fred og harmoni,<br>
vel behersket, stø og måteholden,<br>
og har sluttet fred med alt som lever,<br>
han er høyreist, filosof og bhikkhu.</p>
<p><a class='sc' id='sc13' data-uid='dhp143'></a>Så sant her i verden det finnes<br>
noen som bryr seg om andres mening,<br>
så passer han seg for kritikk,<br>
som en veltrenet hest for pisken.</p>
<p><a class='sc' id='sc14' data-uid='dhp144'></a>Liksom en god hest, truffet av pisken,<br>
bør du bli ivrig og rask.<br>
Energisk, med tillit og god moral,<br>
med meditasjon og oppmerksomhet,<br>
med fullkommen kunnskap og adferd,<br>
og med grundig vurdering av dhamma<br>
skal du beseire all lidelse.</p>
<p><a class='sc' id='sc15' data-uid='dhp145'></a>En vanningsekspert leder vannet,<br>
en pil maker retter ut pila,<br>
snekkerne bøyer til treverket,<br>
den gode temmer seg selv.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>1976</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
