<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='dhp290-305' lang='no'>
<header>
<ul>
<li class='division'>Mindre tekster</li>
<li>Dhammapada</li>
<li class='subdivision'>Vers om læren</li>
</ul>
<h1>21. Forskjellig</h1>
</header>
<blockquote class='gatha'>
<p><a class='sc' id='sc1' data-uid='dhp290'></a>Om man kan vinne en større lykke<br>
ved å gi slipp på en mindre lykke,<br>
da er man klok om man slipper den lille<br>
og retter sitt blikk mot den store.</p>
<p><a class='sc' id='sc2' data-uid='dhp291'></a>Den som vil bli lykkelig<br>
ved å gjøre andre vondt,<br>
snøres inn i hatets bånd<br>
og kommer ikke løs fra dem.</p>
<p><a class='sc' id='sc3' data-uid='dhp292'></a>De dårlige tendenser øker i den<br>
som forsømmer å gjøre det som han burde,<br>
men tvertimot gjør det han ikke bør,<br>
og er overfladisk og arrogant.</p>
<p><a class='sc' id='sc4' data-uid='dhp293'></a>De dårlige tendenser svinner i den<br>
som stadig retter sin oppmerksomhet<br>
mot observasjon av kroppens natur,<br>
som ikke gjør det som ikke bør gjøres,<br>
men holder fram i det som han bør<br>
med våken og klar forståelse.</p>
<p><a class='sc' id='sc5' data-uid='dhp294'></a>Den høyreiste går uforstyrret<br>
når han har drept sin mor og far,<br>
to konger av edel byrd,<br>
og ruinert både land og folk.</p>
<p><a class='sc' id='sc6' data-uid='dhp295'></a>Den høyreiste går uforstyrret<br>
når han har drept sin mor og far,<br>
to konger fylt av lærdom,<br>
og en tiger som nummer fem.</p>
<p><a class='sc' id='sc7' data-uid='dhp296'></a>Gotamas elever<br>
er alltid lysvåkne -<br>
de som både dag og natt<br>
betrakter Buddhas natur.</p>
<p><a class='sc' id='sc8' data-uid='dhp297'></a>Gotamas elever<br>
er all tid lysvåkne -<br>
de som både dag og natt<br>
betrakter Dhammas natur.</p>
<p><a class='sc' id='sc9' data-uid='dhp298'></a>Gotamas elever<br>
er alltid lysvåkne -<br>
de som både dag og natt<br>
betrakter Sanghas natur.</p>
<p><a class='sc' id='sc10' data-uid='dhp299'></a>Gotamas elever<br>
er alltid lysvåkne -<br>
de som både dag og natt<br>
betrakter kroppens natur.</p>
<p><a class='sc' id='sc11' data-uid='dhp300'></a>Gotamas elever<br>
er alltid lysvåkne -<br>
de som både dag og natt<br>
frydes ved nestekjærlighet.</p>
<p><a class='sc' id='sc12' data-uid='dhp301'></a>Gotamas elever<br>
er alltid Iysvåkne -<br>
de som både natt og dag<br>
frydes ved egenutvikling.</p>
<p><a class='sc' id='sc13' data-uid='dhp302'></a>Det er ikke lett å være munk<br>
og trives med munkelivet,<br>
men hjemmelivet kan også være<br>
tungt og fylt av plager.<br>
Slitsomt kan det være<br>
å savne omgang med likemenn,<br>
og den som er på reise<br>
har lidelsen som følgesvenn.<br>
Vær derfor ikke på reise,<br>
og unngå følge av lidelsen.</p>
<p><a class='sc' id='sc14' data-uid='dhp303'></a>Den som har tillit og god moral<br>
og rikdom og godt renomme,<br>
han mottas med heder uansett hvorhen<br>
han enn måtte velge å ferdes.</p>
<p><a class='sc' id='sc15' data-uid='dhp304'></a>Den gode skinner så vidt omkring<br>
som Himalayas tinder.<br>
Den dårlige, derimot, blir ikke sett,<br>
som flyvende piler i natten.</p>
<p><a class='sc' id='sc16' data-uid='dhp305'></a>Den som ferdes i ensomhet,<br>
som sover og sitter alene,<br>
som uopphørlig arbeider med<br>
å temme seg selv i ensomhet, -<br>
vil trives i skogens dyp.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>1976</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
