<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='dhp167-178' lang='no'>
<header>
<ul>
<li class='division'>Mindre tekster</li>
<li>Dhammapada</li>
<li class='subdivision'>Vers om læren</li>
</ul>
<h1>13. Verden</h1>
</header>
<blockquote class='gatha'>
<p><a class='sc' id='sc1' data-uid='dhp167'></a>Man bør ikke følge en simpel lære<br>
og ikke leve i slapphet,<br>
man bør ikke henge ved vrangforestillinger<br>
eller ved verdslige ting.</p>
<p><a class='sc' id='sc2' data-uid='dhp168'></a>Stå opp! og vær ikke lenger så slapp,<br>
men gå den gode dhammas vei.<br>
Den som vandrer i dhamma lever lykkelig<br>
både i denne verden og i den andre.</p>
<p><a class='sc' id='sc3' data-uid='dhp169'></a>Ferdes ikke på dårlige veier,<br>
men gå den gode dhammas vei.<br>
Den som vandrer i dhamma lever lykkelig<br>
både i denne verden og i den andre.</p>
<p><a class='sc' id='sc4' data-uid='dhp170'></a>Se på verden som ei boble,<br>
se den som en hildring.<br>
Dødens konge ser ikke den<br>
som betrakter verden slik.</p>
<p><a class='sc' id='sc5' data-uid='dhp171'></a>Kom og se på denne verden,<br>
den ligner en glorete paradevogn;<br>
her synker dåren til bunns,<br>
men vismannen er ikke interessert.</p>
<p><a class='sc' id='sc6' data-uid='dhp172'></a>Den som før har vært slapp,<br>
men siden har våknet til handling,<br>
han lyser opp denne verden<br>
som månen fra skyfri himmel.</p>
<p><a class='sc' id='sc7' data-uid='dhp173'></a>Den som med gode gjerninger<br>
gjør opp for det han har gjort av vondt,<br>
han lyser opp denne verden<br>
som månen fra skyfri himmel.</p>
<p><a class='sc' id='sc8' data-uid='dhp174'></a>Forblindet er denne verden,<br>
bare et fåtall når innsikt,<br>
bare et fåtall kan fri seg som fuglen<br>
fra nettet, og nå fram til lykkens land.</p>
<p><a class='sc' id='sc9' data-uid='dhp175'></a>Svanene følger solens bane,<br>
en magiker flyr gjennom lufta;<br>
den vise slår Mara og hele hans hær<br>
og lar seg gli bort fra verden.</p>
<p><a class='sc' id='sc10' data-uid='dhp176'></a>Den som først har brutt med sannheten<br>
og tatt et løgnens ord i munn,<br>
som avviser den annen verden -<br>
for ham er intet ondt umulig.</p>
<p><a class='sc' id='sc11' data-uid='dhp177'></a>En gnier kommer aldri til englenes verden,<br>
og dåren setter ikke pris på gavmildhet.<br>
Den vise, derimot, har ekte giverglede,<br>
og nettopp derfor blir han lykkelig etterpå.</p>
<p><a class='sc' id='sc12' data-uid='dhp178'></a>Bedre enn enevoldsmakt på jorda<br>
eller å komme til himmelen<br>
eller ha makt over alle verdener -<br>
Sotapattis frukt er det beste av alt.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>1976</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
