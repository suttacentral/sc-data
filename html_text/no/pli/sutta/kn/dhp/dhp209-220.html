<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='dhp209-220' lang='no'>
<header>
<ul>
<li class='division'>Mindre tekster</li>
<li>Dhammapada</li>
<li class='subdivision'>Vers om læren</li>
</ul>
<h1>16. Det som er kjært</h1>
</header>
<blockquote class='gatha'>
<p><a class='sc' id='sc1' data-uid='dhp209'></a>Den som driver med det som ikke bør gjøres,<br>
som ikke øver seg opp i det som bør øves,<br>
forkaster det nyttige, griper til det bekvemme, -<br>
han kan misunne den som foredler seg selv.</p>
<p><a class='sc' id='sc2' data-uid='dhp210'></a>Søk ikke omgang med det du har kjært,<br>
og aldri med det som du ikke har kjært;<br>
for smertefullt er det å savne det kjære<br>
og omgås med det som du ikke har kjært.</p>
<p>21l.<br>
Hold derfor intet som kjært,<br>
for vondt er å skilles fra det du er glad i.<br>
Det fins ingen bånd for den som verken<br>
har forkjærlighet eller motvilje.</p>
<p><a class='sc' id='sc3' data-uid='dhp212'></a>Av det som er kjært oppstår sorg,<br>
av det som er kjært fødes frykt.<br>
Den som har fridd seg fra det som er kjært<br>
har ingen sorg, hva så med frykt?</p>
<p><a class='sc' id='sc4' data-uid='dhp213'></a>Av attråen oppstår sorg,<br>
av attråen fødes frykt.<br>
Den som har fridd seg fra attrå<br>
har ingen sorg, hva så med frykt?</p>
<p><a class='sc' id='sc5' data-uid='dhp214'></a>Av nytelsen oppstår sorg,<br>
av nytelsen fødes frykt.<br>
Den som har fridd seg fra nytelsen<br>
har ingen sorg, hva så med frykt?</p>
<p><a class='sc' id='sc6' data-uid='dhp215'></a>Av vellysten oppstår sorg,<br>
av vellysten fødes frykt.<br>
Den som har fridd seg fra vellysten<br>
har ingen sorg, hva så med frykt?</p>
<p><a class='sc' id='sc7' data-uid='dhp216'></a>Av begjær oppstår sorg,<br>
av begjær fødes frykt.<br>
Den som har fridd seg fra alt begjær<br>
har ingen sorg, hva så med frykt?</p>
<p><a class='sc' id='sc8' data-uid='dhp217'></a>Den som har innsikt og høy moral,<br>
lever rettferdig og taler sannhet<br>
og passer sine egne ting -<br>
ham vil folk holde av.</p>
<p><a class='sc' id='sc9' data-uid='dhp218'></a>Hvis du lar din tanke være fylt<br>
av lengsel etter det uutsigelige,<br>
og ikke binder tankene til vellyst,<br>
kan du kalles en som går oppad.</p>
<p><a class='sc' id='sc10' data-uid='dhp219'></a>Når noen trygt har kommet hjem<br>
etter å ha vært lenge bortreist,<br>
møter slekt og venner ham<br>
og ønsker ham velkommen.</p>
<p><a class='sc' id='sc11' data-uid='dhp220'></a>Og liksom hans slektninger møter sin kjære,<br>
slik vil hans gode gjerninger<br>
ta imot den som har handlet godt,<br>
når han forlater denne verden<br>
og kommer fram til den neste.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>1976</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
