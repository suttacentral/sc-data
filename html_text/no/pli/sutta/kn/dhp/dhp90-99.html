<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='dhp90-99' lang='no'>
<header>
<ul>
<li class='division'>Mindre tekster</li>
<li>Dhammapada</li>
<li class='subdivision'>Vers om læren</li>
</ul>
<h1>7. Arahanten</h1>
</header>
<blockquote class='gatha'>
<p><a class='sc' id='sc1' data-uid='dhp90'></a>For den som har vandret veien til ende,<br>
som fri fra sorg har brutt alle bånd,<br>
i alle henseender fullt ut befridd,<br>
for ham finnes ingen feber.</p>
<p><a class='sc' id='sc2' data-uid='dhp91'></a>Den oppmerksomme løsriver seg<br>
og finner ei glede i hus og hjem;<br>
hvert oppholdssted legger han bak seg,<br>
som svanen forlater sin dam.</p>
<p><a class='sc' id='sc3' data-uid='dhp92'></a>De som ikke samler i lade,<br>
som inntar sin føde med omtanke,<br>
som tar sikte på frigjøring<br>
ved hjelp av tomhet og uvarighet,<br>
deres vei er vanskelig å følge,<br>
liksom fuglenes i himmelrommet.</p>
<p><a class='sc' id='sc4' data-uid='dhp93'></a>De som har uttømt de dårlige tendenser,<br>
som ikke bare tenker på mat,<br>
som tar sikte på frigjøring<br>
ved hjelp av tomhet og uvarighet,<br>
deres spor er vanskelig å følge,<br>
liksom fuglenes i himmelrommet.</p>
<p><a class='sc' id='sc5' data-uid='dhp94'></a>Selv englene bøyer seg gjerne for han<br>
som holder sansene vel i tømme,<br>
som kusken holder en veltemmet hest;<br>
når han har lagt bort sin stolthet<br>
og ikke huser dårlige tendenser.</p>
<p><a class='sc' id='sc6' data-uid='dhp95'></a>Det finnes intet kretsløp mer for den<br>
som, liksom jorden, intet avviser,<br>
men gjør sin gjerning ydmyk som en dørterskel -<br>
han er liksom en innsjø ren og klar.</p>
<p><a class='sc' id='sc7' data-uid='dhp96'></a>Tankene hans er harmoniske,<br>
det samme hans ord og gjerninger,<br>
når han gjennom fullkommen kunnskap<br>
har funnet frihet og fred.</p>
<p><a class='sc' id='sc8' data-uid='dhp97'></a>Den mann som ikke tror og ikke håper,<br>
men gjennom egen innsikt ser det uskapte,<br>
som bryter ut av kretsløpet og ikke lar seg forlede,<br>
han er den største blant mennesker.</p>
<p><a class='sc' id='sc9' data-uid='dhp98'></a>Der hvor en arahant holder til,<br>
om den nå enn er høyt eller lavt,<br>
i landsbyen eller i skogen -<br>
der er det herlig å være.</p>
<p><a class='sc' id='sc10' data-uid='dhp99'></a>Herlige er skogene,<br>
der hvor mengden ikke trives,<br>
der skal de nøkterne trives<br>
som ikke jager det sanselige.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>1976</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
