<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='dhp235-255' lang='no'>
<header>
<ul>
<li class='division'>Mindre tekster</li>
<li>Dhammapada</li>
<li class='subdivision'>Vers om læren</li>
</ul>
<h1>18. Pletter</h1>
</header>
<blockquote class='gatha'>
<p><a class='sc' id='sc1' data-uid='dhp235'></a>Du er som et vissent løv nå,<br>
og dødens sendebud venter på deg.<br>
Du står ved terskelen til din bortgang,<br>
og du er ikke utstyrt for reisen.</p>
<p><a class='sc' id='sc2' data-uid='dhp236'></a>Gjør deg en lampe,<br>
anstreng deg straks og bli vis!<br>
Plettfri og feilfri skal du nå fram til<br>
de opphøydes himmelske plan.</p>
<p><a class='sc' id='sc3' data-uid='dhp237'></a>Nå går livet ditt mot sin slutt,<br>
og du har kommet døden nær.<br>
Det fins ingen hvileplass underveis,<br>
og du er ikke utstyrt for reisen.</p>
<p><a class='sc' id='sc4' data-uid='dhp238'></a>Gjør deg en lampe,<br>
anstreng deg straks og bli vis!<br>
Plettfri og feilfri skal du ei mere<br>
gjennomgå fødsel og forfall.</p>
<p><a class='sc' id='sc5' data-uid='dhp239'></a>Litt av gangen, med tiden til hjelp,<br>
kan den som er vis fordrive<br>
alt smuss fra sitt eget sinn,<br>
liksom smeden hamrer ut sølvet.</p>
<p><a class='sc' id='sc6' data-uid='dhp240'></a>Rusten fortærer jernet<br>
enda det er dens opphav.<br>
Slik vil fråtserens egne gjerninger<br>
føre ham ut i ulykke.</p>
<p>24l.<br>
Skriftenes plett er å ikke bli lest,<br>
hjemlivets plett er likegladhet,<br>
kroppens plett er sløvhet,<br>
vaktmannens plett er døsighet.</p>
<p><a class='sc' id='sc7' data-uid='dhp242'></a>Kvinnens plett er usømmelig atferd,<br>
giverens plett er gjerrighet,<br>
tankens plett er ondskap,<br>
både her og i neste verden.</p>
<p><a class='sc' id='sc8' data-uid='dhp243'></a>Men verre enn alle disse pletter<br>
er uvitenheten, den styggeste plett.<br>
Denne pletten må fjernes, bhikkhu,<br>
så skal du plettfri være.</p>
<p><a class='sc' id='sc9' data-uid='dhp244'></a>Livet er lett for den hensynsløse,<br>
for ham som er frekk som ei skjære,<br>
kjepphøy og nesevis, grisk og ustyrlig;<br>
som lever et tarvelig liv.</p>
<p><a class='sc' id='sc10' data-uid='dhp245'></a>Men livet er hardt for den hensynsfulle,<br>
som alltid søker det rene,<br>
åpen til sinns og fordringsløs;<br>
som lever i innsikt og renhet.</p>
<p><a class='sc' id='sc11' data-uid='dhp246'></a>Den som dreper et levende vesen,<br>
som farer med urett tale,<br>
som tar det som ikke blir gitt ham her,<br>
og går til en annens make, -</p>
<p><a class='sc' id='sc12' data-uid='dhp247'></a>som henfaller til nytelse<br>
av rusmidler, - den arme dåre<br>
graver opp sine egne røtter<br>
her i denne verden.</p>
<p><a class='sc' id='sc13' data-uid='dhp248'></a>Så skal du vite, min gode venn,<br>
at dårlig vaner er vonde å vende.<br>
La ikke griskhet og uvaner trekke deg<br>
rundt i langvarig lidelse.</p>
<p><a class='sc' id='sc14' data-uid='dhp249'></a>Et menneske gir ifølge sin tro,<br>
og etter sin velvilje.<br>
Den som derfor er misfornøyd<br>
med mat og drikke som andre har gitt,<br>
oppnår ingen konsentrasjon,<br>
verken ved natt eller dag.</p>
<p><a class='sc' id='sc15' data-uid='dhp250'></a>Men den som fullstendig har utryddet misnøyen,<br>
og rykket den opp med rota,<br>
han vil oppnå konsentrasjon,<br>
både ved natt og ved dag.</p>
<p><a class='sc' id='sc16' data-uid='dhp251'></a>Det fins ingen ild som begjærets ild,<br>
det fins intet grep som hatet,<br>
det fins intet nett som uvitenheten,<br>
det fins ingen elv som tørsten.</p>
<p><a class='sc' id='sc17' data-uid='dhp252'></a>Andres feil er lett å se,<br>
men ikke dine egne.<br>
Andres vil du avsløre<br>
og vise for all verden,<br>
men dine egne vil du skjule,<br>
som en uheldig falskspiller.</p>
<p><a class='sc' id='sc18' data-uid='dhp253'></a>Den som følger med i andres feil<br>
og alltid står beredt til å bebreide, -<br>
hans dårlige tendenser tiltar, .<br>
og han står fjernt fra å bli kvitt dem.</p>
<p><a class='sc' id='sc19' data-uid='dhp254'></a>Det fins ingen fotspor i lufta,<br>
utenfor fins ingen sann filosof.<br>
Folk flest trivs med sin livsløgn,<br>
men slikt ligger fjernt for en Tathagata.</p>
<p><a class='sc' id='sc20' data-uid='dhp255'></a>Det fins ingen fotspor i lufta,<br>
utenfor fins ingen sann filosof.<br>
Det som er sammensatt er ikke evig,<br>
det fins intet svik i de oppvåknede.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>1976</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
