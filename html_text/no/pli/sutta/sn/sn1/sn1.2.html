<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn1.2' lang='no'>
<header>
<ul>
<li class='division' lang='pli' translate='no'>Saṃyutta Nikaya 1</li>
<li>Samtaler med guder</li>
</ul>
<h1>1.2. Frigjøring</h1>
</header>
<p>I Savatthi. Tidlig en morgen kom en gud og lyste opp hele Jetalunden. Han gikk bort til Mesteren og hilste høflig på ham. Mens han sto der, sa han:</p>
<p>«Vet du hvordan levende vesener finner frigjøring, forløsning og løsrivelse, min herre?»</p>
<p>«Ja, min venn. Jeg vet hvordan levende vesener finner frigjøring, forløsning og løsrivelse.»</p>
<p>«Og hvordan finner levende vesener frigjøring, forløsning og løsrivelse, min herre?» Mesteren svarte:</p>
<blockquote class='gatha'>
<p>«De slutter å nyte tilblivelse,<br>
de avslutter bevissthet på sanseinntrykk,<br>
de lar følelsene falle til ro.<br>
Slik vet jeg at levende vesener<br>
finner frigjøring, forløsning og løsrivelse.»</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>2015</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
