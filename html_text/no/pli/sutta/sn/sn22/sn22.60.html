<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.60">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Om personlighetsfaktore</p>
<h1>22.60. Mahali</h1>
</div>
<p>Slik har jeg hørt det:</p>
<p>En gang da Mesteren bodde i huset med de spisse gavlene i
Storskogen ved Vesali, kom licchavien Mahali bort til ham. Han
hilste høflig og satte seg ned. Så sa han:</p>
<p>«Purana Kassapa har sagt at det ikke finnes noen årsaker eller
betingelser for at et vesen blir forurenset, vesener blir
forurenset uten noen årsak eller betingelser. Og det finnes ingen
årsak eller betingelser for at et vesen blir renset, vesener blir
renset uten noen årsak eller betingelser. Hva sier du til dette,
Mester?»</p>
<p>«Det finnes årsaker og betingelser for at et vesen blir
forurenset, vesener blir forurenset ut fra årsaker og betingelser,
Mahali. Og det finnes årsaker og betingelser for at et vesen blir
renset, vesener blir renset ut fra årsaker og betingelser.»</p>
<p>«Men hva er årsaken, hva er betingelsen for at vesener blir
forurenset, Mester? Og hvordan blir de forurenset ut fra årsaker og
betingelser?»</p>
<p>«Hvis primærsanseinntrykkene hadde vært utelukkende smertefulle,
Mahali, hvis de hadde vært fylt av smerte og ikke hadde gitt noen
glede, ville ikke vesenene ha vært så lidenskapelig opptatt av dem.
Men siden det finnes primærsanseinntrykk som gir glede og ikke er
knyttet til smerter, blir vesenene lidenskapelig opptatt av dem. De
binder seg til dem i lidenskap, og disse bindingene forurenser dem.
Dette er årsaken, dette er betingelsen for at vesener blir
forurenset, Mahali. Slik blir de forurenset ut fra årsaker og
betingelser.</p>
<p>Hvis følelsene hadde vært utelukkende smertefulle, Mahali, hvis
de hadde vært fylt av smerte og ikke hadde gitt noen glede, ville
ikke vesenene ha vært så lidenskapelig opptatt av dem. Men siden
det finnes følelser som gir glede og ikke er knyttet til smerter,
blir vesenene lidenskapelig opptatt av dem. De binder seg til dem i
lidenskap, og disse bindingene forurenser dem. Dette er årsaken,
dette er betingelsen for at vesener blir forurenset, Mahali. Slik
blir de forurenset ut fra årsaker og betingelser.</p>
<p>Hvis identifikasjonene hadde vært utelukkende smertefulle,
Mahali, hvis de hadde vært fylt av smerte og ikke hadde gitt noen
glede, ville ikke vesenene ha vært så lidenskapelig opptatt av dem.
Men siden det finnes identifikasjoner som gir glede og ikke er
knyttet til smerter, blir vesenene lidenskapelig opptatt av dem. De
binder seg til dem i lidenskap, og disse bindingene forurenser dem.
Dette er årsaken, dette er betingelsen for at vesener blir
forurenset, Mahali. Slik blir de forurenset ut fra årsaker og
betingelser.</p>
<p>Hvis reaksjonene hadde vært utelukkende smertefulle, Mahali,
hvis de hadde vært fylt av smerte og ikke hadde gitt noen glede,
ville ikke vesenene ha vært så lidenskapelig opptatt av dem. Men
siden det finnes reaksjoner som gir glede og ikke er knyttet til
smerter, blir vesenene lidenskapelig opptatt av dem. De binder seg
til dem i lidenskap, og disse bindingene forurenser dem. Dette er
årsaken, dette er betingelsen for at vesener blir forurenset,
Mahali. Slik blir de forurenset ut fra årsaker og betingelser.</p>
<p>Hvis den skjelnende bevisstheten hadde vært utelukkende
smertefull, Mahali, hvis den hadde vært fylt av smerte og ikke
hadde gitt noen glede, ville ikke vesenene ha vært så lidenskapelig
opptatt av den. Men siden det finnes skjelnende bevissthet som gir
glede og ikke er knyttet til smerter, blir vesenene lidenskapelig
opptatt av den. De binder seg til den i lidenskap, og disse
bindingene forurenser dem. Dette er årsaken, dette er betingelsen
for at vesener blir forurenset, Mahali. Slik blir de forurenset ut
fra årsaker og betingelser.»</p>
<p>«Men hva er årsaken, hva er betingelsen for at vesener blir
renset, Mester? Og hvordan blir de renset ut fra årsaker og
betingelser?»</p>
<p>«Hvis primærsanseinntrykkene hadde vært utelukkende tiltalende,
Mahali, hvis de hadde vært fylt av glede og ikke hadde gitt noen
smerte, ville ikke vesenene ha klart å slippe taket i dem. Men
siden det finnes primærsanseinntrykk som gir smerte og er knyttet
til smerter, klarer vesenene å slippe taket i dem. De slipper taket
og lar lidenskapene kjølne, og når lidenskapene kjølner, blir de
renset. Dette er årsaken, dette er betingelsen for at vesener blir
renset, Mahali. Slik blir de renset ut fra årsaker og
betingelser.</p>
<p>Hvis følelsene … identifikasjonene … reaksjonene hadde vært
utelukkende tiltalende, Mahali, hvis de hadde vært fylt av glede og
ikke hadde gitt noen smerte, ville ikke vesenene ha klart å slippe
taket i dem. Men siden det finnes reaksjoner som gir smerte og er
knyttet til smerter, klarer vesenene å slippe taket i dem. De
slipper taket og lar lidenskapene kjølne, og når lidenskapene
kjølner, blir de renset. Dette er årsaken, dette er betingelsen for
at vesener blir renset, Mahali. Slik blir de renset ut fra årsaker
og betingelser.</p>
<p>Hvis den skjelnende bevisstheten hadde vært utelukkende
tiltalende, Mahali, hvis den hadde vært fylt av glede og ikke hadde
gitt noen smerte, ville ikke vesenene ha klart å slippe taket i
den. Men siden det finnes skjelnende bevissthet som gir smerte og
er knyttet til smerter, klarer vesenene å slippe taket i den. De
slipper taket og lar lidenskapene kjølne, og når lidenskapene
kjølner, blir de renset. Dette er årsaken, dette er betingelsen for
at vesener blir renset, Mahali. Slik blir de renset ut fra årsaker
og betingelser.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av
<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for
disse oversettelsene fra pali: Chattha Sangayana CD, version 3.0,
1999; utgaver av palitekstene fra Pali Text Society; og
Syamaratthassa Tepitakam, Bangkok 2523 (1980). Sanskrittekstene og
andre tekster er oversatt fra forskjellige utgaver, og disse er
angitt ved de enkelte tekstene. Disse oversettelsene er skrevet
over et tidsrom fra 1975 og fram til i dag. Ord og formuleringer
kan ofte oversettes på flere måter, og det er ikke alltid jeg har
valgt samme løsning for identiske uttrykk og avsnitt. Jeg har
likevel valgt å la variantene stå som de er, idet de alle
gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene
til privat bruk. Kommersiell bruk av tekstene faller inn under
åndsverkslovens bestemmelser om copyright. Forlag eller andre som
ønsker å bruke disse tekstene kommersielt, bes ta kontakt med
oversetteren, Kåre A. Lie, alberlie@online.no</p>
<p>Used with kind permission of the translator. Full texts and
other resources may be found on the translator’s website,
http://dhamma.priv.no/</p>
<p>Prepared for SuttaCentral by <span class="editor">Ayya
Vimala</span>.</p>
</aside>
</section>
</div>
</body>
</html>
