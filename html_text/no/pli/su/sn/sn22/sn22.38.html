<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.38">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Om personlighetsfaktore</p>
<h1>22.38. En annen samtale med Ananda</h1>
</div>
<p>En gang da Mesteren oppholdt seg i Savatthi, kom Ananda bort til
ham, pratet litt med ham og satte seg ned. Mesteren sa:</p>
<p>«Hva ville du svare hvis noen spør deg om hvor mange fenomener
man har kunnet se oppstå, vedvare, forandre seg og bli borte igjen,
Ananda? Hvor mange fenomener vil man kunne se oppstå, vedvare,
forandre seg og bli borte igjen? Hvor mange fenomener kan man se
oppstå, vedvare, forandre seg og bli borte igjen? Hva vil du si om
dette, Ananda?»</p>
<p>«Hvis noen spør meg om dette, Mester, vil jeg svare slik:
Fortidens primærsanseinntrykk har forandret seg og er borte. Vi har
kunnet se dem oppstå, vedvare, forandre seg og bli borte igjen.
Fortidens følelser … identifikasjoner … reaksjoner …
skjelnende bevissthet har forandret seg og er borte. Vi har kunnet
se den oppstå, vedvare, forandre seg og bli borte igjen.</p>
<p>Framtidige primærsanseinntrykk er ikke blitt til ennå, de har
ikke manifestert seg. Vi vil kunne se dem oppstå, vedvare, forandre
seg og bli borte igjen. Framtidige følelser … identifikasjoner
… reaksjoner … skjelnende bevissthet er ikke blitt til ennå,
den har ikke manifestert seg. Vi vil kunne se den oppstå, vedvare,
forandre seg og bli borte igjen.</p>
<p>Øyeblikkets primærsanseinntrykk kommer til syne. Vi kan se dem
oppstå, vedvare, forandre seg og bli borte igjen. Øyeblikkets
følelser … identifikasjoner … reaksjoner … skjelnende
bevissthet kommer til syne. Vi kan se den oppstå, vedvare, forandre
seg og bli borte igjen. Slik vil jeg svare på dette spørsmålet,
Mester.»</p>
<p>«Godt sagt, Ananda, godt sagt! Nettopp slik skal du svare hvis
du blir spurt om dette!»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av
<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for
disse oversettelsene fra pali: Chattha Sangayana CD, version 3.0,
1999; utgaver av palitekstene fra Pali Text Society; og
Syamaratthassa Tepitakam, Bangkok 2523 (1980). Sanskrittekstene og
andre tekster er oversatt fra forskjellige utgaver, og disse er
angitt ved de enkelte tekstene. Disse oversettelsene er skrevet
over et tidsrom fra 1975 og fram til i dag. Ord og formuleringer
kan ofte oversettes på flere måter, og det er ikke alltid jeg har
valgt samme løsning for identiske uttrykk og avsnitt. Jeg har
likevel valgt å la variantene stå som de er, idet de alle
gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene
til privat bruk. Kommersiell bruk av tekstene faller inn under
åndsverkslovens bestemmelser om copyright. Forlag eller andre som
ønsker å bruke disse tekstene kommersielt, bes ta kontakt med
oversetteren, Kåre A. Lie, alberlie@online.no</p>
<p>Used with kind permission of the translator. Full texts and
other resources may be found on the translator’s website,
http://dhamma.priv.no/</p>
<p>Prepared for SuttaCentral by <span class="editor">Ayya
Vimala</span>.</p>
</aside>
</section>
</div>
</body>
</html>
