<!DOCTYPE html>
<html>
<head>
<meta charset='UTF-8'>
<meta name='author' content='Margaret Cone'>
<title></title>
</head>
<body>
<article id='pdhp278-305' lang='pra'>
<header>
<ul>
<li class='division'>Patna Dharmapada</li>
</ul>
<h1>16. Vācā</h1>
</header>
<blockquote class='gatha'>
<p><a class='ref cone' id='cone278' data-uid='pdhp278'>Cone 278</a><span class='metre'>− − ⏑ − । − ,⏑ ⏑ । − ⏑ − ⏑ − ।। − − ⏑ − ,। ⏑ ⏑ ⏑ । − ⏑ − ⏑ − Jagatī × 4<br></span>vācānurakkhī manasā susaṁvṛto kāyena yo akuśalaṁ na sevati।<br>
<span class='metre'>− − ⏑ − ,। − ⏑ ⏑ । − ⏑ − ⏑ − ।। − − ⏑ ,− । − ⏑ ⏑ । − ⏑ − ⏑ −<br></span> etettayo kaṁmapathe viśodhiya prāppojja so śāntipadaṁ anuttaraṁ ।।</p>
<p><a class='ref cone' id='cone279' data-uid='pdhp279'>Cone 279</a><span class='metre'>− − ⏑ − । − ,− − − ।। − − ⏑ − । ⏑ − ⏑ − mavipulā<br></span>kāyapradoṣaṁ rakkheyā kāyena saṁvṛto siyā ।<br>
<span class='metre'>− ⏑ − ⏑ । ⏑ − − − ।। − − ⏑ ⏓ ⏓ । ⏑ − ⏑ −<br></span> kāyaduccaritaṁ hettā kāyena sucaritaṁ care ।।</p>
<p><a class='ref cone' id='cone280' data-uid='pdhp280'>Cone 280</a><span class='metre'>− − ⏑ − । − ,− − − ।। − − ⏑ − । ⏑ − ⏑ − mavipulā<br></span>vācāpradoṣaṁ rakkheyā vācāya saṁvṛto siyā ।<br>
<span class='metre'>− − − ⏑ । ⏑ − − − ।। − − ⏑ ⏓ ⏓ । ⏑ − ⏑ −<br></span> vācāduccaritaṁ hettā vācāya sucaritaṁ care ।।</p>
<p><a class='ref cone' id='cone281' data-uid='pdhp281'>Cone 281</a><span class='metre'>⏑ − ⏑ − । − ,− − − ।। ⏑ ⏑ − − । ⏑ − ⏑ − mavipulā<br></span>manapradoṣaṁ rakkheyā manasā saṁvṛto siyā ।<br>
<span class='metre'>⏑ − − ⏑ । ⏑ − − − ।। ⏑ ⏑ − ⏓ ⏓ । ⏑ − ⏑ −<br></span> manoduccaritaṁ hettā manasā sucaritaṁ care ।।</p>
<p><a class='ref cone' id='cone282' data-uid='pdhp282'>Cone 282</a><span class='metre'>− − ⏑ − । ⏑ − − − ।। − − ⏑ − । ⏑ − ⏑ −<br></span> kāyena saṁvṛtā dhīrā vācāya utta cetasā ।<br>
<span class='metre'>− − ⏑ − । ⏑ − − − ।। − − ⏑ ⏑ । ⏑ − ⏑ −<br></span> sabbattha saṁvṛtā dhīrā te ve suparisaṁvṛtā ।।</p>
<p><a class='ref cone' id='cone283' data-uid='pdhp283'>Cone 283</a><span class='metre'>− − ⏑ − । − ,− − − ।। ⏑ − − ⏑ । ⏑ − ⏑ − mavipulā<br></span>porāṇam etaṁ ādhora na etaṁ ahunā-r-iva ।<br>
<span class='metre'>− − ⏑ − । ⏑ − − − ।। − − ⏑ ⏑ । ⏑ − ⏑ −<br></span> nindanti tohnim āsīnaṁ nindanti mitabhāṇikaṁ ।<br>
<span class='metre'>⏓ ⏓ − ⏑ − । ⏑ − − − ।। − ⏑ − − । ⏑ − ⏑ −<br></span> bahubhāṇikaṁ pi nindanti nāsti loke anindito ।।</p>
<p><a class='ref cone' id='cone284' data-uid='pdhp284'>Cone 284</a><span class='metre'>⏑ − ⏑ ⏓ ⏓ । ⏑ − ⏑ − ।। ⏑ − ⏑ ⏑ । ⏑ − ⏑ − Anuṣṭhubh<br></span>na cābhu na ca bhaviṣyati na cetarahi vijjati ।<br>
<span class='metre'>− − ⏑ − । ⏑ − − − ।। − − − − । ⏑ − ⏑ −<br></span> ekāntanindito poṣo ekāntaṁ vā praśaṁsito ।।</p>
<p><a class='ref cone' id='cone285' data-uid='pdhp285'>Cone 285</a><span class='metre'>− ⏑ − − । ⏑ − − − ।। − − ⏑ ⏑ । ⏑ − ⏑ −<br></span> yañ ca bālā adhaṁmaṭṭhaṁ pūjeyu garaheyu vā ।<br>
<span class='metre'>⏑ ⏑ − ⏑ । ⏑ − − − ।। ⏑ − − − । ⏑ − ⏑ −<br></span> aviñūṁ avibhāvāya na taṁ atthāya kāyaci ।।</p>
<p><a class='ref cone' id='cone286' data-uid='pdhp286'>Cone 286</a><span class='metre'>− ⏑ ⏑ − । ⏑ − − − ।। ⏑ ⏑ − ⏑ । ⏑ − ⏑ −<br></span> yaṁ ca viñū praśaṁsanti anuvicca suve suve ।<br>
<span class='metre'>− − ⏑ − । − ,− − − ।। − − − ⏑ । ⏑ − ⏑ − mavipulā<br></span>acchidravattiṁ medhāviṁ praṁñāśīlasamāhitaṁ ।।</p>
<p><a class='ref cone' id='cone287' data-uid='pdhp287'>Cone 287</a><span class='metre'>− − − − । ⏑ − − − ।। − − − ⏑ । ⏑ − ⏑ −<br></span> nikkhaṁ jāṁbūnadasseva ko taṁ ninditum ar<sup>i</sup>hati ।<br>
<span class='metre'>− − ⏑ − । ⏑ − − − ।। − ⏑ − ⏑ । ⏑ − ⏑ −<br></span> devā pi naṁ praśansanti brahmuṇā pi praśaṁsito ।।</p>
<p><a class='ref cone' id='cone288' data-uid='pdhp288'>Cone 288</a><span class='metre'>⏑ − ⏑ ⏑ । ⏑ − − − ।। − ⏑ − ⏑ । ⏑ − ⏑ −<br></span> na vākkaraṇamātteṇa vannapukkhalatāya vā ।<br>
<span class='metre'>− ⏑ − − । ⏑ − − − ।। − ⏑ − − । ⏑ − ⏑ −<br></span> sādhurūpī naro hoti iśśukī maccharī śaṭho ।।</p>
<p><a class='ref cone' id='cone289' data-uid='pdhp289'>Cone 289</a><span class='metre'>− ⏑ − − । ⏑ − − − ।। ⏑ ⏑ − − । ⏑ − ⏑ −<br></span> yamhi saccaṁ ca dhammo ca viratī saṁyyamo damo ।<br>
<span class='metre'>⏑ − ⏑ − । − − − − ।। − ⏑ − − । ⏑ − ⏑ − mavipulā<br></span>sa vāntadoṣo medhāvī sādhurūpī ti vuccati ।।</p>
<p><a class='ref cone' id='cone290' data-uid='pdhp290'>Cone 290</a><span class='metre'>⏑ − ⏑ − ,। ⏑ ⏑ − । − ⏑ − − ।। ⏑ − ⏑ − ,। − ⏑ ⏑ । − ⏑ − − Triṣṭubh × 4<br></span>bahuṁ pi ce sahitaṁ bhāṣamāno na takkaro hoti naro pramatto ।<br>
<span class='metre'>− − ⏑ − । − ,⏑ ⏑ । − ⏑ − − ।। ⏑ − ⏑ − ,। − − । − ⏑ − −<br></span> gopo va gāvo gaṇayaṁ paresaṁ na bhāgavā śāmaṇṇassa hoti ।।</p>
<p><a class='ref cone' id='cone291' data-uid='pdhp291'>Cone 291</a><span class='metre'>− − ⏑ − ,। ⏑ ⏑ − । − ⏑ − − ।। − − ⏑ − । ⏑ ,⏑ ⏑ । − ⏑ − − Triṣṭubh × 6<br></span>appaṁ pi ce sahitaṁ bhāṣamāno dhammassa hoti anudhammacārī ।<br>
<span class='metre'>− − ⏑ − । − ⏑ ,⏑ । − ⏑ − − ।। ⏑ − ⏑ − । − ,⏑ ⏑ । − ⏑ − −<br></span> rāgaṁ ca doṣaṁ ca prahāya mohaṁ vimuttacitto akhilo akaṁcho ।<br>
<span class='metre'>⏓ ⏓ − ⏑ − । − ,⏑ ⏑ । − ⏑ − − ।। ⏑ − ⏑ − ,। − − । − ⏑ − −<br></span> anupādiyāno iha vā hure vā sa bhāgavā śāmannassa hoti ।।</p>
<p><a class='ref cone' id='cone292' data-uid='pdhp292'>Cone 292</a><span class='metre'>− − ⏑ − । ⏑ − − − ।। − − − − । ⏑ − ⏑ −<br></span> saccaṁ bhaṇe na kujjheyā deyā appā pi yācito ।<br>
<span class='metre'>− − − ⏑ । ⏑ − − − ।। − − − − । ⏑ − ⏑ −<br></span> etehi ttihi ṭṭhāṇehi gacche devāna santike ।।</p>
<p><a class='ref cone' id='cone293' data-uid='pdhp293'>Cone 293</a><span class='metre'>⏑ − ⏑ − । − ,− ⏑ − । − ⏑ − − ।। − − ⏑ − ,। ⏑ ⏑ − । − ⏑ − − Triṣṭubh × 4<br></span>na ve kadāryyā devalokaṁ vrajanti bālā hi bhe na praśaṁsanti dānaṁ ।<br>
<span class='metre'>− − ⏑ − । − ,⏑ ⏑ । − ⏑ − − ।। − − ⏑ − ,। − ⏑ − । − ⏑ − −<br></span> dhīro tu dānaṁ anumodamāno teneva so devalokaṁ pareti ।।</p>
<p><a class='ref cone' id='cone294' data-uid='pdhp294'>Cone 294</a><span class='metre'>− ⏑ − − । ⏑ − − − ।। − − − − । ⏑ − ⏑ −<br></span> śīlavantaṁ śuciṁ dacchaṁ dhammaṭṭhaṁ saccavādinaṁ ।<br>
<span class='metre'>− ⏑ − − । ⏑ − − − ।। − ⏑ − ⏑ । ⏑ − ⏑ −<br></span> āttano kārakaṁ śantaṁ taṁ jano kurute priyaṁ ।।</p>
<p><a class='ref cone' id='cone295' data-uid='pdhp295'>Cone 295</a><span class='metre'>− − ⏑ − । ⏑ − − − ।। − − − ⏑ । ⏑ − ⏑ −<br></span> śreyo ayoguḍā bhuttā tattā aggiśikhopamā ।<br>
<span class='metre'>− ⏑ − − । ⏑ − − − ।। − ⏑ − − । ⏑ − ⏑ −<br></span> yaṁ ca bhuñjeya duśśīlo rāṣṭapiṇḍaṁ asaṁyyato ।।</p>
<p><a class='ref cone' id='cone296' data-uid='pdhp296'>Cone 296</a><span class='metre'>⏑ − ⏑ − । − ⏑ − − ।। − ⏑ − − । ⏑ − ⏑ − ravipulā<br></span>kuśo yathā duggṛhīto hastam evānukaṁtati ।<br>
<span class='metre'>− − − − । ⏑ − − − ।। ⏓ ⏓ − ⏑ ⏑ । ⏑ − ⏑ −<br></span> śāmannaṁ dupparāmāṭṭhaṁ nirayāya upakaṭṭati ।।</p>
<p><a class='ref cone' id='cone297' data-uid='pdhp297'>Cone 297</a><span class='metre'>− ⏑ − ⏑ । ⏑ − − − ।। ⏑ − − − । ⏑ − ⏑ −<br></span> ekadhaṁmam atītassa muṣāvādissa jaṁtuno ।<br>
<span class='metre'>⏑ − ⏑ ⏑ । ⏑ − − − ।। − ⏑ − − । ⏑ − ⏑ −<br></span> vitinnaparalokassa nāsti pāpaṁ akāriyaṁ ।।</p>
<p><a class='ref cone' id='cone298' data-uid='pdhp298'>Cone 298</a><span class='metre'>⏑ ⏑ − − । ⏑ ⏑ ⏑ − ।। ⏑ − − − । ⏑ − ⏑ − navipulā<br></span>na hi śastaṁ suniśitaṁ viṣaṁ hālāhalaṁ tathā ।<br>
<span class='metre'>− − − − ⏑ । ⏑ − − − ।। − − − − । ⏑ − ⏑ −<br></span> evaṁ khipraṁ atipāteti vācā dubbhāṣitā yathā ।।</p>
<p><a class='ref cone' id='cone299' data-uid='pdhp299'>Cone 299</a><span class='metre'>⏓ ⏓ − ⏑ − । ⏑ − − − ।। ⏑ − − − । ⏑ − ⏑ −<br></span> puruṣassa jāyamānassa kuṭhārī jāyate mukhe ।<br>
<span class='metre'>− ⏑ − ⏑ । ⏑ − − − ।। − − − − । ⏑ − ⏑ −<br></span> yāya chindati āttānaṁ vācaṁ dubbhāṣitaṁ bhaṇaṁ ।।</p>
<p><a class='ref cone' id='cone300' data-uid='pdhp300'>Cone 300</a><span class='metre'>− ⏑ − ⏑ । − ⏑ − ⏑ − ।। ⏑ ⏑ − − ⏑ ⏑ । − ⏑ − ⏑ − Vaitālīya × 4<br></span>yo hi nindiye praśaṁsati uttavā nindati yo praśaṁsiye ।<br>
<span class='metre'>⏑ ⏑ − ⏑ ⏑ । − ⏑ − ⏑ − ।। ⏑ ⏑ − − ⏑ ⏑ । − ⏑ − ⏑ −<br></span> vicināti mukhena so kaliṁ kalinā tena sukhaṁ na vindati ।।</p>
<p><a class='ref cone' id='cone301' data-uid='pdhp301'>Cone 301</a><span class='metre'>− − − । − ⏑ − ⏑ − ।। − − − ⏑ ⏑ । − ⏑ − ⏑ − Vaitālīya × 5<br></span>appāmātto ayaṁ kalī yo akkhehi dhanaṁ parājaye ।<br>
<span class='metre'>।। − − − ⏑ ⏑ । − ⏑ − ⏑ −<br></span> sabbassaṁ pi sahāpi āttanā<br>
<span class='metre'>⏑ ⏑ − ⏑ ⏑ । ⏑ ⏑ − ⏑ − ।। − ⏑ ⏑ − ⏑ ⏑ । − ⏑ − ⏑ −<br></span> ayam eva mahataro kalī yo sugatesu manaṁ pradūṣaye ।।</p>
<p><a class='ref cone' id='cone302' data-uid='pdhp302'>Cone 302</a><span class='metre'>⏑ − ⏑ − । − ⏑ ,⏑ । − ⏑ − − ।। − − ⏑ − ,। − ⏑ ⏑ । − ⏑ − − Triṣṭubh × 2<br></span>śataṁ sahasrāṇi nirabbudānāṁ chattrīśatiṁ paṁca ca abbudāni ।<br>
<span class='metre'>− − ⏑ − । − ,⏑ ⏑ । − ⏑ − − ।। − − ⏑ − । ⏑ ,⏑ ⏑ । − ⏑ − ⏑ − Triṣṭubh / Jagatī<br></span>yaṁ ay<sup>i</sup>ragar<sup>a</sup>hī nirayaṁ upeti vācaṁ manaṁ ca praṇidhāya pāpikāṁ ।।</p>
<p><a class='ref cone' id='cone303' data-uid='pdhp303'>Cone 303</a><span class='metre'>− − ⏑ − । ⏑ − − − ।। − ⏑ − − । ⏑ − ⏑ −<br></span> kallāṇim eva bhāṣeyā na ’ssa mucceya pāpikā ।<br>
<span class='metre'>− − − − । ⏑ − − − ।। − − ⏑ ⏑ । ⏑ − ⏑ −<br></span> mokkho kallāṇiye śreyo muttā tapati pāpikāṁ ।।</p>
<p><a class='ref cone' id='cone304' data-uid='pdhp304'>Cone 304</a><span class='metre'>− − ⏑ − । ⏑ − − − ।। − ⏑ − − । ⏑ − ⏑ −<br></span> kallāṇim eva seveyā na ’ssa mucceya pāpikā ।<br>
<span class='metre'>− − − − । ⏑ − − − ।। − − ⏑ ⏑ । ⏑ − ⏑ −<br></span> mokkho kallāṇiye śreyo muttā tapati pāpikāṁ ।।</p>
<p><a class='ref cone' id='cone305' data-uid='pdhp305'>Cone 305</a><span class='metre'>− − − − । − ,− − − ।। − ⏑ − − । ⏑ − ⏑ − mavipulā<br></span>vācaṁ bhāṣeyā kallāṇiṁ na ’ssa mucceya pāpikā ।<br>
<span class='metre'>− − − − । ⏑ − − − ।। − ⏑ − ⏑ । ⏑ − ⏑ −<br></span> jātaṁ krodhaṁ nivāreyā so biṣabbhi nirujjhati ।।</p>
</blockquote>
<p class='endsection'>Vācāvarggaḥ</p>
<footer>
<p><span class='author'>Margaret Cone</span></p>
<p><cite class='book' translate='no'>Patna Dharmapada</cite> (1989)</p>
<p>Dr. Cone’s text has been reproduced with the kind consent of The Pali Text Society, Oxford, England</p>
<p>Dr. Cone’s text has been reproduced from the Journal of the Pali Text Society, Volume XIII (1989), pp. 101–217. Cone’s text has been reproduced as printed as close as possible.</p>
<p>With Pāḷi Parallels, Metrical Commentary, Notes and Indexes compiled by Ānandajoti Bhikkhu (2007): <a href='http://www.ancient-buddhist-texts.net/Buddhist-Texts/C5-Patna/index.htm'>http://www.ancient-buddhist-texts.net/</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
