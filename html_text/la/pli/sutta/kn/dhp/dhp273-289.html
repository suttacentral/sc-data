<!DOCTYPE html>
<html>
<head>
<meta charset='UTF-8'>
<meta name='author' content='V. Fausböll'>
<title></title>
</head>
<body>
<article id='dhp273-289' lang='la'>
<header>
<ul>
<li class='division'>Dhammapadam</li>
</ul>
<h1>Cap. 20</h1>
</header>
<blockquote class='gatha'>
<p><a class='ref sc' id='sc273' href='#sc273' data-uid='dhp273'>SC 273</a>Viarum octopartita (est) optima, veritatum quatuor versus, a cupidine vacuitas optimus (est) statuum, bipedumque contemplatione præditus.</p>
<p><a class='ref sc' id='sc274' href='#sc274' data-uid='dhp274'>SC 274</a>Hæc ipsa via (est), non est alia cognitionis lustrationi (subveniens); hanc igitur vos amplectimini, Máræ hæc (est) illusio.</p>
<p><a class='ref sc' id='sc275' href='#sc275' data-uid='dhp275'>SC 275</a>Hanc enim vos amplectentes doloris finem facietis; enarrata profecto a me (est) via, intellecta doloris sedatione.</p>
<p><a class='ref sc' id='sc276' href='#sc276' data-uid='dhp276'>SC 276</a>Vobis facienda (est) virium contentio, enarratores (tantum) Tathágatæ; (viam) amplectentes liberabuntur meditabundi e Máræ vinculis.</p>
<p><a class='ref sc' id='sc277' href='#sc277' data-uid='dhp277'>SC 277</a>“Omnes creaturæ inconstantes”, id quando sapientiâ videt (homo), tum liberatur in dolore; hæc est via (quæ) ad lustrationem (conducit).</p>
<p><a class='ref sc' id='sc278' href='#sc278' data-uid='dhp278'>SC 278</a>“Omnes creaturæ doloris plenæ”, id quando sapientiâ videt (homo), tum liberatur in dolore; hæc est via (quæ) ad lustrationem (conducit).</p>
<p><a class='ref sc' id='sc279' href='#sc279' data-uid='dhp279'>SC 279</a>“Omnes naturæ sui impotentes sunt”, id quando sapientiâ videt (homo), tum liberatur in dolore; hæc est via (quæ) ad lustrationem (conducit).</p>
<p><a class='ref sc' id='sc280' href='#sc280' data-uid='dhp280'>SC 280</a>Roboris tempore vires non contendens juvenis robustus, ignaviæ indulgens, voluntate menteque depressus, segnis, intelligentiæ viam ignavus non invenit.</p>
<p><a class='ref sc' id='sc281' href='#sc281' data-uid='dhp281'>SC 281</a>Verba (sua) custodiens (sit), mente bene domitus (sit), corporeque malum ne faciat; has tres actionis vias purget, amplectatur viam a vatibus enarratam.</p>
<p><a class='ref sc' id='sc282' href='#sc282' data-uid='dhp282'>SC 282</a>E meditatione certe nascitur intelligentia, e distractione intelligentiæ interitus; hac bipartita via cognita incrementi et decrementi, talem se ipse reddat (homo), ut intelligentia crescat.</p>
<p><a class='ref sc' id='sc283' href='#sc283' data-uid='dhp283'>SC 283</a>Cupiditatem (vana i.e. cupiditas s. sylva) exstirpate, non arborem (dico), e cupiditate oritur metus; cupiditate vel minima exstirpata (miseriis) liberati estote, o mendici.</p>
<p><a class='ref sc' id='sc284' href='#sc284' data-uid='dhp284'>SC 284</a>Quamdiu enim cupiditas non exstirpatur, vel minima viri in feminas, tamdiu mente constrictus est ille, sicut vitulus lactens matri.</p>
<p><a class='ref sc' id='sc285' href='#sc285' data-uid='dhp285'>SC 285</a>Exstirpa tuam ipsius propensionem lotum auctumnalem velut manu, tranquillitatis viam amplifica, Nibbánum (enim) a Buddha institutum est.</p>
<p><a class='ref sc' id='sc286' href='#sc286' data-uid='dhp286'>SC 286</a>“Hic per tempus pluvium habitabo, hic frigido et fervido (tempore)”, sic stultus secum volvit, obstacula non animadvertit.</p>
<p><a class='ref sc' id='sc287' href='#sc287' data-uid='dhp287'>SC 287</a>Illum de filiis et pecudibus sollicitum, constrictæ mentis virum, sopitum vicum torrens velut, mors prehendens proficiscitur.</p>
<p><a class='ref sc' id='sc288' href='#sc288' data-uid='dhp288'>SC 288</a>Non sunt filii saluti, non pater neque propinqui; quem mors adiit, ei non est penes cognatos salus.</p>
<p><a class='ref sc' id='sc289' href='#sc289' data-uid='dhp289'>SC 289</a>Hac rei vi perspecta sapiens virtute temperatus viam ad Nibbánum ducentem cito purget.</p>
</blockquote>
<footer>
<p>Translated by: <span class='author'>V. Fausböll</span></p>
<p><cite class='book' translate='no'>Dhammapadam</cite></p>
<p>Ex Tribus Codicibus Hauniensibus. Palice edidit, latine vertit, excerptis ex commentario Palico. Notisque illustravit. MDCCCLV</p>
<p>Book digitized by Google and uploaded to the Internet Archive by user tpb</p>
<p>You can dowload a scan of the original text at: <a href='https://archive.org/details/dhammapadampali00unkngoog'>https://archive.org/details/dhammapadampali00unkngoog</a>.</p>
<p>Prepared for SuttaCentral by <span class='editor'>Anagarika Sabbamitta</span>.</p>
</footer>
</article>
</body>
</html>
