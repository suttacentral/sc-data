<!DOCTYPE html>
<html>
<head>
<meta charset='UTF-8'>
<meta name='author' content='V. Fausböll'>
<title></title>
</head>
<body>
<article id='dhp235-255' lang='la'>
<header>
<ul>
<li class='division'>Dhammapadam</li>
</ul>
<h1>Cap. 18</h1>
</header>
<blockquote class='gatha'>
<p><a class='ref sc' id='sc235' href='#sc235' data-uid='dhp235'>SC 235</a>Flaccidum folium velut nunc es et Yamæ ministri quoque tibi appropinquarunt et in tabis ostio stas et (bonorum operum) viaticum tibi non invenitur.</p>
<p><a class='ref sc' id='sc236' href='#sc236' data-uid='dhp236'>SC 236</a>Tu fac tibi insulam, celeriter labora, sapiens esto; maculis liberatus, culpæ expers divinam excellentium terram adibis.</p>
<p><a class='ref sc' id='sc237' href='#sc237' data-uid='dhp237'>SC 237</a>Ætatem confecisti nunc, processisti in propinquitatem Yamæ et commoratio tibi non est in itinere et viaticum tibi non invenitur.</p>
<p><a class='ref sc' id='sc238' href='#sc238' data-uid='dhp238'>SC 238</a>Tu fac tibi insulam, celeriter labora, sapiens esto; maculis liberatus, culpæ expers non iterum genituram et senectutem subibis.</p>
<p><a class='ref sc' id='sc239' href='#sc239' data-uid='dhp239'>SC 239</a>Ordine sapiens paulatim quoquo temporis puncto, opifex (maculas) argenti velut, auferat maculas suas.</p>
<p><a class='ref sc' id='sc240' href='#sc240' data-uid='dhp240'>SC 240</a>In ferro utique macula orta extemplo hoc ipsum comedit, item modum transgredientes sua facinora trahunt ad inferos.</p>
<p><a class='ref sc' id='sc241' href='#sc241' data-uid='dhp241'>SC 241</a>Sine meditatione vitiosæ (sunt) preces, sine contentione vitiosa oeconomia, vitium (est) coloris languor, socordia custodientis vitium.</p>
<p><a class='ref sc' id='sc242' href='#sc242' data-uid='dhp242'>SC 242</a>Vitium (est) mulieris evagatio, avaritia dantis vitium, vitia certe mali mores in hoc mundo et in altero.</p>
<p><a class='ref sc' id='sc243' href='#sc243' data-uid='dhp243'>SC 243</a>Dein vitio vitiosius (est): inscientia summum vitium; hoc vitio relicto a vitiis vacui estote, o mendici.</p>
<p><a class='ref sc' id='sc244' href='#sc244' data-uid='dhp244'>SC 244</a>Facile vita agitur ab impudico, kákasúræ (simili), obtrectatore, protervo, arroganti, malo.</p>
<p><a class='ref sc' id='sc245' href='#sc245' data-uid='dhp245'>SC 245</a>A pudico vero difficulter agitur, candida semper quærenti, propensione vacuo, non arroganti, integram vitam degenti, (clare) videnti.</p>
<p><a class='ref sc' id='sc246' href='#sc246' data-uid='dhp246'>SC 246</a>Qui vitam exstinguit falsumque sermonem profert, in mundo non data sibi arripit et ad alterius uxorem accedit,</p>
<p><a class='ref sc' id='sc247' href='#sc247' data-uid='dhp247'>SC 247</a>qui vir ad suram et merayum (potus inebriantes) bibendum se dat, is in hoc ipso mundo radicem lædit suam.</p>
<p><a class='ref sc' id='sc248' href='#sc248' data-uid='dhp248'>SC 248</a>Sic, heus homo, scito malos esse intemperantes, ne eum desiderium et impietas diu dolori subjiciant.</p>
<p><a class='ref sc' id='sc249' href='#sc249' data-uid='dhp249'>SC 249</a>(Dona) dat quidem ex fide, ex favore vulgus, ob hoc qui tristis fit, ob aliorum potum et cibum, non is vel interdiu vel noctu meditationem adit.</p>
<p><a class='ref sc' id='sc250' href='#sc250' data-uid='dhp250'>SC 250</a>Cui vero id excisum est, radicitus exstirpatum, is certe vel interdiu vel noctu meditationem adit.</p>
<p><a class='ref sc' id='sc251' href='#sc251' data-uid='dhp251'>SC 251</a>Non est cupidini similis ignis, non est odio similis captivitas, non est perturbationi simile rete, non est desiderio similis fluvius.</p>
<p><a class='ref sc' id='sc252' href='#sc252' data-uid='dhp252'>SC 252</a>Facile visu vitium aliorum, suum e contrario difficile visu; aliorum nempe is vitia detegit quam maxime, sua e contrario occultat, tessaram velut lusor fraudulentus.</p>
<p><a class='ref sc' id='sc253' href='#sc253' data-uid='dhp253'>SC 253</a>Aliorum vitia observantis, semper vituperationis animo præditi, libidines ejus crescunt, longe is a libidinum interitu abest.</p>
<p><a class='ref sc' id='sc254' href='#sc254' data-uid='dhp254'>SC 254</a>In aere incessus non est, samanas non est extraneus, perversitate delectatur vulgus, a perversitate soluti Tathágatæ.</p>
<p><a class='ref sc' id='sc255' href='#sc255' data-uid='dhp255'>SC 255</a>In aere incessus non est, samanas non est extraneus, naturæ æternæ non sunt, non est buddharum motus.</p>
</blockquote>
<footer>
<p>Translated by: <span class='author'>V. Fausböll</span></p>
<p><cite class='book' translate='no'>Dhammapadam</cite></p>
<p>Ex Tribus Codicibus Hauniensibus. Palice edidit, latine vertit, excerptis ex commentario Palico. Notisque illustravit. MDCCCLV</p>
<p>Book digitized by Google and uploaded to the Internet Archive by user tpb</p>
<p>You can dowload a scan of the original text at: <a href='https://archive.org/details/dhammapadampali00unkngoog'>https://archive.org/details/dhammapadampali00unkngoog</a>.</p>
<p>Prepared for SuttaCentral by <span class='editor'>Anagarika Sabbamitta</span>.</p>
</footer>
</article>
</body>
</html>
