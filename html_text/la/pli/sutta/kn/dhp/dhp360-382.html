<!DOCTYPE html>
<html>
<head>
<meta charset='UTF-8'>
<meta name='author' content='V. Fausböll'>
<title></title>
</head>
<body>
<article id='dhp360-382' lang='la'>
<header>
<ul>
<li class='division'>Dhammapadam</li>
</ul>
<h1>Cap. 25</h1>
</header>
<blockquote class='gatha'>
<p><a class='ref sc' id='sc360' data-uid='dhp360'>SC 360</a>Oculi continentia salutaris (est), salutaris auris continentia, nasi continentia salutaris (est), salutaris linguæ continentia.</p>
<p><a class='ref sc' id='sc361' data-uid='dhp361'>SC 361</a>Corporis continentia salutaris (est), salutaris sermonis continentia, mentis continentia salutaris (est), salutaris omnibus in rebus continentia; omnibus in rebus se continens bhikkhus (mendicus) omni dolore liberatur.</p>
<p><a class='ref sc' id='sc362' data-uid='dhp362'>SC 362</a>(Qui) manu moderatus, pede moderatus, sermone moderatus, moderatorum optimus, animo intimo delectatus, compositus, solitarius gaudens, eum appellant bhikkhum.</p>
<p><a class='ref sc' id='sc363' data-uid='dhp363'>SC 363</a>Qui bhikkhus ore moderatus, sapienter loquens, non tumidus, sensus (sermonis) et religionem illustrat, dulcis (est) ejus oratio.</p>
<p><a class='ref sc' id='sc364' data-uid='dhp364'>SC 364</a>Cui religio hortulus, religione gaudens, religionem reputans, religionem recordatus bhikkhus vera religione non excidit.</p>
<p><a class='ref sc' id='sc365' data-uid='dhp365'>SC 365</a>Suum ipsius lucrum ne nimis magni æstimet, ne aliis invidens agat; aliis invidens bhikkhus meditationem non adipiscitur.</p>
<p><a class='ref sc' id='sc366' data-uid='dhp366'>SC 366</a>Paululum modo lucratus si bhikkhus lucrum suum non nimis magni æstimat, eum sane dii celebrant puram vitam degentem, non segnem.</p>
<p><a class='ref sc' id='sc367' data-uid='dhp367'>SC 367</a>Omnio speciei propriæ cui non est studium neque vanis moeret, is certe bhikkhus dicitur.</p>
<p><a class='ref sc' id='sc368' data-uid='dhp368'>SC 368</a>Benevole vivens bhikkhus, Buddhæ præceptis sedatus, adit locum tranquillum, naturarum (saṁkhárá) sedationem, gaudium.</p>
<p><a class='ref sc' id='sc369' data-uid='dhp369'>SC 369</a>Exhauri, bhikkhus, hanc navem, exhausta tibi cito procedet, cupidine et odio rescissis dein Nibbánum adibis.</p>
<p><a class='ref sc' id='sc370' data-uid='dhp370'>SC 370</a>Quinque (vincula) scindat bhikkhus, quinque (vincula) relinquat, quinque (sensus) removeat, quinque vincula qui superavit bhikkhus oghatinnas (flumen transgressus) dicitur.</p>
<p><a class='ref sc' id='sc371' data-uid='dhp371'>SC 371</a>Meditare, bhikkhus, neve socors sis, ne tua ad res jucundas sit cogitatio (applicata), ne globum ferreum devoret socors, ne ululet: “dolor hic (est)”, tortus.</p>
<p><a class='ref sc' id='sc372' data-uid='dhp372'>SC 372</a>Non est meditatio non intelligentis, intellectus non est non meditantis; in quo et meditatio et intellectus, is sane in Nibbáni propinquitate (versatur).</p>
<p><a class='ref sc' id='sc373' data-uid='dhp373'>SC 373</a>Vacuam domum ingresso, sedata cogitatione prædito bhikkhui divina voluptas fit plane religionem perspicienti.</p>
<p><a class='ref sc' id='sc374' data-uid='dhp374'>SC 374</a>Simulac consideravit naturarum ortum et interitum, adipiscitur gaudium et voluptetem, immortalitatem illam intelligentium;</p>
<p><a class='ref sc' id='sc375' data-uid='dhp375'>SC 375</a>hujus rei hoc exordium fit hic intelligentis bhikkhûs: sensuum custodia, animus contentus et secundum præscripta (quæ liberationem spectant) continentia;</p>
<p><a class='ref sc' id='sc376' data-uid='dhp376'>SC 376</a>amicos colas probos, puram vitam degentes, impigros; vitam familiarem agat, morum gnarus sit, tum gaudio abundans doloris finem faciet.</p>
<p><a class='ref sc' id='sc377' data-uid='dhp377'>SC 377</a>Vassika sicut flores flaccidos dimittit, ita et cupidinem et odium dimittite, o bhikkhus.</p>
<p><a class='ref sc' id='sc378' data-uid='dhp378'>SC 378</a>Corpore sedatus, sermone sedatus, (mente) sedatus, bene compositus, qui cupiditates mundi exspuit bhikkhus sedatus vocatur.</p>
<p><a class='ref sc' id='sc379' data-uid='dhp379'>SC 379</a>Per te incita te ipse, exploret se (quisque) per se, talis tu per te custoditus, recordatione præditus, læte, o bhikkhus, vitam ages.</p>
<p><a class='ref sc' id='sc380' data-uid='dhp380'>SC 380</a>Quisque enim sui (est) dominus, quisque enim suum refugium; ideo cohibe te ipsum, equum generosum velut mercator.</p>
<p><a class='ref sc' id='sc381' data-uid='dhp381'>SC 381</a>Gaudio abundans bhikkhus, sedatus Buddhæ præceptis, adit locum tranquillum, naturarum (saṁkhárá) sedationem, gaudium.</p>
<p><a class='ref sc' id='sc382' data-uid='dhp382'>SC 382</a>Qui utique juvenis bhikkhus applicat se ad Buddhæ præcepta, is hunc mundum collustrat nube liberata velut luna.</p>
</blockquote>
<footer>
<p>Translated by: <span class='author'>V. Fausböll</span></p>
<p><cite class='book' translate='no'>Dhammapadam</cite></p>
<p>Ex Tribus Codicibus Hauniensibus. Palice edidit, latine vertit, excerptis ex commentario Palico. Notisque illustravit. MDCCCLV</p>
<p>Book digitized by Google and uploaded to the Internet Archive by user tpb</p>
<p>You can dowload a scan of the original text at: <a href='https://archive.org/details/dhammapadampali00unkngoog'>https://archive.org/details/dhammapadampali00unkngoog</a>.</p>
<p>Prepared for SuttaCentral by <span class='editor'>Anagarika Sabbamitta</span>.</p>
</footer>
</article>
</body>
</html>
