<!DOCTYPE html>
<html>
<head>
<meta charset='UTF-8'>
<meta name='author' content='V. Fausböll'>
<title></title>
</head>
<body>
<article id='dhp33-43' lang='la'>
<header>
<ul>
<li class='division'>Dhammapadam</li>
</ul>
<h1>Cap. 3</h1>
</header>
<blockquote class='gatha'>
<p><a class='ref sc' id='sc33' href='#sc33' data-uid='dhp33'>SC 33</a>Luxuriantem, fluctuantem cogitationem, custoditu difficilem, coercitu difficilem, rectam reddit sapiens, sagittam velut faber sagittarius.</p>
<p><a class='ref sc' id='sc34' href='#sc34' data-uid='dhp34'>SC 34</a>Piscis velut in terram conjectus ex aquæ domicilio ablatus, palpitat hæc cogitatio regno Máræ relinquendo.</p>
<p><a class='ref sc' id='sc35' href='#sc35' data-uid='dhp35'>SC 35</a>Refrenatu difficilis, levis, quolibet sese præcipitantis cogitationis coercitio salutaris (est), cogitatio domita gaudium affert.</p>
<p><a class='ref sc' id='sc36' href='#sc36' data-uid='dhp36'>SC 36</a>Observatu difficilem, valde idoneam, quolibet delabentem cogitationem custodiat sapiens, cogitatio custodita gaudium affert.</p>
<p><a class='ref sc' id='sc37' href='#sc37' data-uid='dhp37'>SC 37</a>Effuse vagantem, in solitudine versantem, incorporalem, in (cordis) latebris habitantem cogitationem qui cohibebunt, e Máræ vinculis liberabuntur.</p>
<p><a class='ref sc' id='sc38' href='#sc38' data-uid='dhp38'>SC 38</a>Cogitatione inconstantis, veram legem non cognoscentis, (animi) tranquillitate vacillantis intellectus plenitudinem non attingit.</p>
<p><a class='ref sc' id='sc39' href='#sc39' data-uid='dhp39'>SC 39</a>Cogitatione non rigida præditi, integram mentem habentis, bono maloque vacui, vigilantis non est metus.</p>
<p><a class='ref sc' id='sc40' href='#sc40' data-uid='dhp40'>SC 40</a>Vasi simile corpus hoc agnoscens, arci similem cogitationem hanc sistens, subigat (sapiens) Máram intellectus armis, victumque custodiat, domicilio liber sit.</p>
<p><a class='ref sc' id='sc41' href='#sc41' data-uid='dhp41'>SC 41</a>Intra breve tempus, heu, hoc corpus humi jacebit vile, judicii expers, inutilis velut surculus.</p>
<p><a class='ref sc' id='sc42' href='#sc42' data-uid='dhp42'>SC 42</a>Inimicus inimico quidquid fecerit, invidiosus rursus invidioso,―falso applicata cogitatio plus mali ei adhuc affert.</p>
<p><a class='ref sc' id='sc43' href='#sc43' data-uid='dhp43'>SC 43</a>Non id mater (vel) pater fecerit, vel alii quoque propinqui,―perfecte applicata cogitatio plus boni ei adhuc affert.</p>
</blockquote>
<footer>
<p>Translated by: <span class='author'>V. Fausböll</span></p>
<p><cite class='book' translate='no'>Dhammapadam</cite></p>
<p>Ex Tribus Codicibus Hauniensibus. Palice edidit, latine vertit, excerptis ex commentario Palico. Notisque illustravit. MDCCCLV</p>
<p>Book digitized by Google and uploaded to the Internet Archive by user tpb</p>
<p>You can dowload a scan of the original text at: <a href='https://archive.org/details/dhammapadampali00unkngoog'>https://archive.org/details/dhammapadampali00unkngoog</a>.</p>
<p>Prepared for SuttaCentral by <span class='editor'>Anagarika Sabbamitta</span>.</p>
</footer>
</article>
</body>
</html>
