<!DOCTYPE html>
<html>
<head>
<meta charset='UTF-8'>
<meta name='author' content='V. Fausböll'>
<title></title>
</head>
<body>
<article id='dhp129-145' lang='la'>
<header>
<ul>
<li class='division'>Dhammapadam</li>
</ul>
<h1>Cap. 10</h1>
</header>
<blockquote class='gatha'>
<p><a class='ref sc' id='sc129' href='#sc129' data-uid='dhp129'>SC 129</a>Omnes tremunt baculum, omnes timent mortem, se ipsum exemplum reddens ne occidat (quis), ne occidere faciat.</p>
<p><a class='ref sc' id='sc130' href='#sc130' data-uid='dhp130'>SC 130</a>Omnes tremunt baculum, omnibus vita cara, se ipsum exemplum reddens ne occidat (quis), ne occidere faciat.</p>
<p><a class='ref sc' id='sc131' href='#sc131' data-uid='dhp131'>SC 131</a>Gaudii cupidos animantes qui baculo lædit, suum ipsius gaudium desiderans, morte obita ille gaudium non consequitur.</p>
<p><a class='ref sc' id='sc132' href='#sc132' data-uid='dhp132'>SC 132</a>Gaudii cupidos animantes qui baculo non lædit, suum ipsius gaudium desiderans, morte obita ille gaudium consequitur.</p>
<p><a class='ref sc' id='sc133' href='#sc133' data-uid='dhp133'>SC 133</a>Ne dicas aspera in quemquam, lacessiti respondebunt tibi; molestus videlicet rixosus sermo, vindicta assequetur te.</p>
<p><a class='ref sc' id='sc134' href='#sc134' data-uid='dhp134'>SC 134</a>Si mutum te ipsum reddere potes tympanum fractum velut, talis tu adipisceris Nibbánum, (dum) rixandi cupido in te non invenitur.</p>
<p><a class='ref sc' id='sc135' href='#sc135' data-uid='dhp135'>SC 135</a>Sicut baculo bubulcus boves cogit in stabulum, ita et senium et mors vitam cogunt animantium.</p>
<p><a class='ref sc' id='sc136' href='#sc136' data-uid='dhp136'>SC 136</a>Ac mala facinora patrans stultus non resipiscit; facinoribus suis, igne combustus velut, insipiens uritur.</p>
<p><a class='ref sc' id='sc137' href='#sc137' data-uid='dhp137'>SC 137</a>Qui per baculum (homines) baculum non usurpantes, non offendentes, offendit, unam e decem conditionibus cito adit:</p>
<p><a class='ref sc' id='sc138' href='#sc138' data-uid='dhp138'>SC 138</a>dolorem asperum, tabem corporisque diruptionem, vel etiam terribilem cladem, vel cogitationis dissipationem assequitur;</p>
<p><a class='ref sc' id='sc139' href='#sc139' data-uid='dhp139'>SC 139</a>fulgentis (lunæ) defectionem et calumniam ingentem, vel interitum cognatorum vel opum dissolutionem;</p>
<p><a class='ref sc' id='sc140' href='#sc140' data-uid='dhp140'>SC 140</a>vel etiam domos ejus fulmen cremat (seu) ignis; corporis dissolutione insipiens iste ad inferos accedit.</p>
<p><a class='ref sc' id='sc141' href='#sc141' data-uid='dhp141'>SC 141</a>Non nudorum vivendi ratio, non capilli religati, non sordes, non jejunium nec cubatio in loco sacro, (non) pulveris tegumentum (nec) cossim sedendi constantia purgant mortalem cupiditatum non expertem.</p>
<p><a class='ref sc' id='sc142' href='#sc142' data-uid='dhp142'>SC 142</a>Ornamentis quoque instructus si (quis) tranquillitatem (animi) exercet tranquillus, domitus, refrenatus, religiosus, omnibus animalibus non afferens castigationem, ille bráhmanas, ille samanas, ille bhikkhus.</p>
<p><a class='ref sc' id='sc143' href='#sc143' data-uid='dhp143'>SC 143</a>Pudore retentus homo quisnam in terra reperitur, qui increpationem non excitet, equus excellens flagellum velut?</p>
<p><a class='ref sc' id='sc144' href='#sc144' data-uid='dhp144'>SC 144</a>Equus velut excellens flagello tactus, ardentes, veloces estote. Fide et virtute et firmitate, meditatione et legis reputatione, scientiam et cultum exercentes, recordantes relinquetis dolorem hunc magnum.</p>
<p><a class='ref sc' id='sc145' href='#sc145' data-uid='dhp145'>SC 145</a>Aquam videlicet ducunt aquarii, fabri sagittarii subigunt sagittam, lignum subigunt fabri tignarii, semet ipsi domant pii.</p>
</blockquote>
<footer>
<p>Translated by: <span class='author'>V. Fausböll</span></p>
<p><cite class='book' translate='no'>Dhammapadam</cite></p>
<p>Ex Tribus Codicibus Hauniensibus. Palice edidit, latine vertit, excerptis ex commentario Palico. Notisque illustravit. MDCCCLV</p>
<p>Book digitized by Google and uploaded to the Internet Archive by user tpb</p>
<p>You can dowload a scan of the original text at: <a href='https://archive.org/details/dhammapadampali00unkngoog'>https://archive.org/details/dhammapadampali00unkngoog</a>.</p>
<p>Prepared for SuttaCentral by <span class='editor'>Anagarika Sabbamitta</span>.</p>
</footer>
</article>
</body>
</html>
