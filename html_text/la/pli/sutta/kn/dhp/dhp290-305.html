<!DOCTYPE html>
<html>
<head>
<meta charset='UTF-8'>
<meta name='author' content='V. Fausböll'>
<title></title>
</head>
<body>
<article id='dhp290-305' lang='la'>
<header>
<ul>
<li class='division'>Dhammapadam</li>
</ul>
<h1>Cap. 21</h1>
</header>
<blockquote class='gatha'>
<p><a class='ref sc' id='sc290' href='#sc290' data-uid='dhp290'>SC 290</a>Exigui gaudii relictione si videt amplum gaudium, relinquat exiguum gaudium sapiens, amplum gaudium spectans.</p>
<p><a class='ref sc' id='sc291' href='#sc291' data-uid='dhp291'>SC 291</a>Aliis dolorem imponendo qui suum ipsius gaudium exoptat, iracundiæ vinculo vinctus, iracundia ille non liberatur.</p>
<p><a class='ref sc' id='sc292' href='#sc292' data-uid='dhp292'>SC 292</a>Quod nempe faciendum (est) id negligitur, (quod) rursus non faciendum (id) agitur: insolentium, socordium, horum crescunt cupiditates.</p>
<p><a class='ref sc' id='sc293' href='#sc293' data-uid='dhp293'>SC 293</a>Quorum vero valde firma est semper corpus respiciens recordatio, quod non faciendum ii non persequuntur, quæ facienda semper agentes; recordantium, intelligentium intereunt cupiditates.</p>
<p><a class='ref sc' id='sc294' href='#sc294' data-uid='dhp294'>SC 294</a>Matre (et) patre occisis regibusque duobus militaribus, regno unacum eo pertinentibus devastato insons evadit bráhmanas.</p>
<p><a class='ref sc' id='sc295' href='#sc295' data-uid='dhp295'>SC 295</a>Matre (et) patre occisis regibusque duobus brahmanicis, occiso viro errante quinto insons evadit bráhmanas.</p>
<p><a class='ref sc' id='sc296' href='#sc296' data-uid='dhp296'>SC 296</a>Vigilantissime vigilant semper Gotamidæ auscultatores, quorum et interdiu et noctu semper Buddham respiciens recordatio (est).</p>
<p><a class='ref sc' id='sc297' href='#sc297' data-uid='dhp297'>SC 297</a>Vigilantissime vigilant semper Gotamidæ auscultatores, quorum et interdiu et noctu semper legem respiciens recordatio (est).</p>
<p><a class='ref sc' id='sc298' href='#sc298' data-uid='dhp298'>SC 298</a>Vigilantissime vigilant semper Gotamidæ auscultatores, quorum et interdiu et noctu semper conventum respiciens recordatio (est).</p>
<p><a class='ref sc' id='sc299' href='#sc299' data-uid='dhp299'>SC 299</a>Vigilantissime vigilant semper Gotamidæ auscultatores, quorum et interdiu et noctu semper corpus respiciens recordatio (est).</p>
<p><a class='ref sc' id='sc300' href='#sc300' data-uid='dhp300'>SC 300</a>Vigilantissime vigilant semper Gotamidæ auscultatores, quorum et interdiu et noctu mansuetudine gaudens mens (est).</p>
<p><a class='ref sc' id='sc301' href='#sc301' data-uid='dhp301'>SC 301</a>Vigilantissime vigilant semper Gotamidæ auscultatores, quorum et interdiu et noctu meditatione gaudens mens (est).</p>
<p><a class='ref sc' id='sc302' href='#sc302' data-uid='dhp302'>SC 302</a>Molestus pabbajitæ status difficilis delectatu (est), difficiles gestu oeconomiæ dolore (sunt) plenæ, dolore plena arrogantium consuetudo, dolori subjecti (sunt) viatores, propterea neque viator sit (quisquam) neque dolori subjectus sit.</p>
<p><a class='ref sc' id='sc303' href='#sc303' data-uid='dhp303'>SC 303</a>Fidei plenus, virtute præditus, gloria et opibus instructus quamcunque regionem invisit, hic ibidem honoratus (est).</p>
<p><a class='ref sc' id='sc304' href='#sc304' data-uid='dhp304'>SC 304</a>Longe probi fulgent Himavantas velut mons; improbi hic non conspiciuntur noctu emissæ sicut sagittæ.</p>
<p><a class='ref sc' id='sc305' href='#sc305' data-uid='dhp305'>SC 305</a>Sedem solitariam, cubitum solitarium solitarius colens non segnis, solitarius semet ipse domans in sylva extrema delectatus sit.</p>
</blockquote>
<footer>
<p>Translated by: <span class='author'>V. Fausböll</span></p>
<p><cite class='book' translate='no'>Dhammapadam</cite></p>
<p>Ex Tribus Codicibus Hauniensibus. Palice edidit, latine vertit, excerptis ex commentario Palico. Notisque illustravit. MDCCCLV</p>
<p>Book digitized by Google and uploaded to the Internet Archive by user tpb</p>
<p>You can dowload a scan of the original text at: <a href='https://archive.org/details/dhammapadampali00unkngoog'>https://archive.org/details/dhammapadampali00unkngoog</a>.</p>
<p>Prepared for SuttaCentral by <span class='editor'>Anagarika Sabbamitta</span>.</p>
</footer>
</article>
</body>
</html>
