<!DOCTYPE html>
<html>
<head>
<meta charset='UTF-8'>
<meta name='author' content='V. Fausböll'>
<title></title>
</head>
<body>
<article id='dhp44-59' lang='la'>
<header>
<ul>
<li class='division'>Dhammapadam</li>
</ul>
<h1>Cap. 4</h1>
</header>
<blockquote class='gatha'>
<p><a class='ref sc' id='sc44' href='#sc44' data-uid='dhp44'>SC 44</a>Quisnam hanc terram superabit Yamæque mundum hunc unacum deorum? Quisnam versus legis bene enarratos, peritus (coronarius) flores velut, colliget?</p>
<p><a class='ref sc' id='sc45' href='#sc45' data-uid='dhp45'>SC 45</a>Sekhas (discipulus) terram superabit Yamæque mundum hunc unacum deorum; sekhas versus legis bene enarratos, peritus (coronarius) flores velut, colliget.</p>
<p><a class='ref sc' id='sc46' href='#sc46' data-uid='dhp46'>SC 46</a>Spumæ instar corpus hoc existimans, radiorum solis natura præditum agnoscens, scindens Máræ sagittas (mendicus) mortis regem non videbit.</p>
<p><a class='ref sc' id='sc47' href='#sc47' data-uid='dhp47'>SC 47</a>Flores utique colligentem, constrictæ mentis virum, sopitum vicum torrens velut, mors prehendens abit.</p>
<p><a class='ref sc' id='sc48' href='#sc48' data-uid='dhp48'>SC 48</a>Flores utique colligentem, constrictæ mentis virum, amoribus non saturatum mors reddit sibi subjectum.</p>
<p><a class='ref sc' id='sc49' href='#sc49' data-uid='dhp49'>SC 49</a>Sicut apis florem colore et odore præditum non violans aufugit succo percepto, ita in vico anachoreta incedat.</p>
<p><a class='ref sc' id='sc50' href='#sc50' data-uid='dhp50'>SC 50</a>Non aliorum aspera (verba), non aliorum facta et omissa, sua ipsius contempletur (quisque) facta omissaque.</p>
<p><a class='ref sc' id='sc51' href='#sc51' data-uid='dhp51'>SC 51</a>Ut nitens flos, colore præditus, odore carens, ita bene prolatus sermo infecundus est non agentis.</p>
<p><a class='ref sc' id='sc52' href='#sc52' data-uid='dhp52'>SC 52</a>Ut nitens flos, colore præditus et odore, ita bene prolatus sermo frugifer est agentis.</p>
<p><a class='ref sc' id='sc53' href='#sc53' data-uid='dhp53'>SC 53</a>Sicut e copia florum facere potest (coronarius) multa genera sertorum, ita nato mortali faciendum est bonum multum.</p>
<p><a class='ref sc' id='sc54' href='#sc54' data-uid='dhp54'>SC 54</a>Odor floris adversus ventum non procedit, nec candani nec tagaramallikæ; proborum vero odor adversus ventum procedit, omnes regiones vir probus perflat.</p>
<p><a class='ref sc' id='sc55' href='#sc55' data-uid='dhp55'>SC 55</a>Candanum vel etiam tagarum, uppalum atque vassikis―horum odoratorum præclarus (est) odor, quo nullus præstantior.</p>
<p><a class='ref sc' id='sc56' href='#sc56' data-uid='dhp56'>SC 56</a>(At) exiguus (tamen) hic odor, qui ipse est tagari et candani; qui vero proborum odor (est), spirat inter deos præstantissimus.</p>
<p><a class='ref sc' id='sc57' href='#sc57' data-uid='dhp57'>SC 57</a>Horum virtute ornatorum, vigilanter viventium, ob perfectam cognitionem liberatorum Máras viam non invenit.</p>
<p><a class='ref sc' id='sc58' href='#sc58' data-uid='dhp58'>SC 58</a>Sicut in sterquilinio ad magnam viam conjecto flos ibi nascitur puro odore præditus,</p>
<p><a class='ref sc' id='sc59' href='#sc59' data-uid='dhp59'>SC 59</a>mentem exhilarans, ita inter (vulgus) stercori simile (versans) occoecato vulgo prælucet intelligentiâ plane sapientis (Buddhæ) sávakas (auscultator).</p>
</blockquote>
<footer>
<p>Translated by: <span class='author'>V. Fausböll</span></p>
<p><cite class='book' translate='no'>Dhammapadam</cite></p>
<p>Ex Tribus Codicibus Hauniensibus. Palice edidit, latine vertit, excerptis ex commentario Palico. Notisque illustravit. MDCCCLV</p>
<p>Book digitized by Google and uploaded to the Internet Archive by user tpb</p>
<p>You can dowload a scan of the original text at: <a href='https://archive.org/details/dhammapadampali00unkngoog'>https://archive.org/details/dhammapadampali00unkngoog</a>.</p>
<p>Prepared for SuttaCentral by <span class='editor'>Anagarika Sabbamitta</span>.</p>
</footer>
</article>
</body>
</html>
