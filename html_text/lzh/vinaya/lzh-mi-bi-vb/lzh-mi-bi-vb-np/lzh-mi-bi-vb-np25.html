<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bi-vb-np25' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Nissaggiya Pācittiya 25</span> <span class='mirror-right'>捨墮法二十五</span></h1>
</header>
<p><a class='ref sc' id='sc1'>SC 1</a> <a class='t-linehead' id='t-linehead0084c10'></a> 爾時差摩比丘尼到舍衛城在露地布薩。為 <a class='ref t' id='t0084c11'>T 0084c11</a> 風雨塵土蚊虻所惱。舊住比丘尼語一居士 <a class='ref t' id='t0084c12'>T 0084c12</a> 言。今比丘尼僧露地布薩。有如是如是惱。如 <a class='ref t' id='t0084c13'>T 0084c13</a> 佛所說。若施僧堂舍最為第一。善哉居士。可 <a class='ref t' id='t0084c14'>T 0084c14</a> 為僧作布薩堂。答言。我多事不得自作。今以 <a class='ref t' id='t0084c15'>T 0084c15</a> 此物付阿姨。可共斷理作竟語我。我當自往 <a class='ref t' id='t0084c16'>T 0084c16</a> 施僧。諸比丘尼既得物已共作是議。我等 <a class='ref t' id='t0084c17'>T 0084c17</a> 衣服弊壞。可分此物各用作之。兼御露地布 <a class='ref t' id='t0084c18'>T 0084c18</a> 薩之惱。議已便分作衣。作衣竟語居士言。汝 <a class='ref t' id='t0084c19'>T 0084c19</a> 宜應歡喜。諸比丘尼衣服弊壞。汝所與物分 <a class='ref t' id='t0084c20'>T 0084c20</a> 用作衣。作衣已竟。居士聞已便譏訶言。我不 <a class='ref t' id='t0084c21'>T 0084c21</a> 歡喜。何以故。前云作布薩堂最為第一。而今 <a class='ref t' id='t0084c22'>T 0084c22</a> 云何持用作衣。諸長老比丘尼聞種種訶責。 <a class='ref t' id='t0084c23'>T 0084c23</a> 乃至今為諸比丘尼結戒。亦如上說。從今是 <a class='ref t' id='t0084c24'>T 0084c24</a> 戒應如是說。若比丘尼為僧為是事。從一居 <a class='ref t' id='t0084c25'>T 0084c25</a> 士乞而餘用者尼薩耆波逸提。若發心欲分 <a class='ref t' id='t0084c26'>T 0084c26</a> 及方便皆突吉羅。是物應捨與僧。不得捨與 <a class='ref t' id='t0084c27'>T 0084c27</a> 一二三比丘尼。式叉摩那沙彌尼突吉羅。若 <a class='ref t' id='t0084c28'>T 0084c28</a> 雖為是事乞檀越後自令作餘用不犯。</p>
<a class='ref t' id='t0084c29'>T 0084c29</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
