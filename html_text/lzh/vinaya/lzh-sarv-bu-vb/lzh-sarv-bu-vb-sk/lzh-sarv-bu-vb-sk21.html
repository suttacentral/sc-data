<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-sarv-bu-vb-sk21' lang='lzh'>
<header class='mirror'>
<p class='division'><span class='mirror-left latin'>Sarvāstivāda Vinaya</span> <span class='mirror-right'>十誦律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Sekhiya 21</span> <span class='mirror-right'>眾學法之二十一</span></h1>
</header>
<p><a class='ref sc' id='sc1' href='#sc1'>SC 1</a>  佛在舍衛國。爾時世尊。中前著衣與諸比丘<a class='ref t' id='t0134c04' href='#t0134c04'>T 0134c04</a>入舍衛城。諸佛常法。若以神通力入城邑聚<a class='ref t' id='t0134c05' href='#t0134c05'>T 0134c05</a>落時。現如是希有事。謂象申鳴馬悲鳴諸牛<a class='ref t' id='t0134c06' href='#t0134c06'>T 0134c06</a>王吼鵝鴈孔雀鸚鵡舍利鳥俱均羅猩猩諸<a class='ref t' id='t0134c07' href='#t0134c07'>T 0134c07</a>鳥。出和雅音。大鼓小鼓箜篌箏笛琵琶簫<a class='ref t' id='t0134c08' href='#t0134c08'>T 0134c08</a>瑟篳篥鐃鈸。不鼓自鳴。諸貴人舍所有金器<a class='ref t' id='t0134c09' href='#t0134c09'>T 0134c09</a>內外莊嚴具。若在箱篋中自然作聲。盲者得<a class='ref t' id='t0134c10' href='#t0134c10'>T 0134c10</a>視。聾者得聽。<span class='t-gaiji'>瘂<!--gaiji,啞,1[病-丙+亞],2&#x7602;,3--></span>者能言。拘躄者得伸跛蹇<a class='ref t' id='t0134c11' href='#t0134c11'>T 0134c11</a>者得手足。睞眼得正。病瘦者得除。苦痛者<a class='ref t' id='t0134c12' href='#t0134c12'>T 0134c12</a>得樂。毒者得消。狂者得正。殺者離殺。偷者<a class='ref t' id='t0134c13' href='#t0134c13'>T 0134c13</a>離偷。邪婬者不邪婬。妄語者不妄語。兩舌<a class='ref t' id='t0134c14' href='#t0134c14'>T 0134c14</a>惡口無義語者。不無義語。貪者不貪。瞋者<a class='ref t' id='t0134c15' href='#t0134c15'>T 0134c15</a>不瞋。邪見者離邪見。牢獄閉繫枷鎖杻械。悉<a class='ref t' id='t0134c16' href='#t0134c16'>T 0134c16</a>得解脫。憒<span class='t-gaiji'>閙<!--gaiji,鬧,1[門@市],2&#x9599;,3--></span>處者皆得空閑。未種善根<a class='ref t' id='t0134c17' href='#t0134c17'>T 0134c17</a>者種。已種者增長。已增長者得解脫。諸伏藏<a class='ref t' id='t0134c18' href='#t0134c18'>T 0134c18</a>寶物自然發出。現如是希有事。諸眾生得利<a class='ref t' id='t0134c19' href='#t0134c19'>T 0134c19</a>益。爾時佛漸漸行到城。以右足著門閫<a class='ref t' id='t0134c20' href='#t0134c20'>T 0134c20</a>上。如是等種種希有事皆現。爾時人民於屋<a class='ref t' id='t0134c21' href='#t0134c21'>T 0134c21</a>上堂壁樓閣上看佛及僧。是中有未曾見佛<a class='ref t' id='t0134c22' href='#t0134c22'>T 0134c22</a>者。有曾見佛者指示言。此是佛。此是舍利<a class='ref t' id='t0134c23' href='#t0134c23'>T 0134c23</a>弗目連阿那律難提金毘羅。此是六群比丘。<a class='ref t' id='t0134c24' href='#t0134c24'>T 0134c24</a>六群比丘聞已。仰看作是言。某女人盲。某<a class='ref t' id='t0134c25' href='#t0134c25'>T 0134c25</a>睞眼某赤眼。某短鼻某癭。某背僂某跛。某白<a class='ref t' id='t0135a01' href='#t0135a01'>T 0135a01</a>某黑。某無威德。諸女人聞已。語六群比丘言。<a class='ref t' id='t0135a02' href='#t0135a02'>T 0135a02</a>我非汝婦。不與汝私通我等好醜何豫汝事。<a class='ref t' id='t0135a03' href='#t0135a03'>T 0135a03</a>而字名我等。六群比丘言。我從佛及僧入<a class='ref t' id='t0135a04' href='#t0135a04'>T 0135a04</a>城。何豫汝事。指我等言。此是六群比丘。似<a class='ref t' id='t0135a05' href='#t0135a05'>T 0135a05</a>如過罪人。佛聞是事語諸比丘。從今不高<a class='ref t' id='t0135a06' href='#t0135a06'>T 0135a06</a>視入家內。應當學。高視入家內。突吉羅。不<a class='ref t' id='t0135a07' href='#t0135a07'>T 0135a07</a>高視入家內不犯。<span class='rule-number'>二十一</span></p>
<a class='ref t' id='t0135a08' href='#t0135a08'>T 0135a08</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
