<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-sarv-bu-vb-pc29' lang='lzh'>
<header class='mirror'>
<p class='division'><span class='mirror-left latin'>Sarvāstivāda Vinaya</span> <span class='mirror-right'>十誦律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 29</span> <span class='mirror-right'>波夜提之二十九</span></h1>
</header>
<p><a class='ref sc' id='sc1'>SC 1</a> <a class='t-linehead' id='t-linehead0085a15'></a> 佛在舍衛國。爾時迦留陀夷。與掘多居士婦<a class='ref t' id='t0085a16'>T 0085a16</a>舊相識。數數共語親善狎習。時迦留陀夷<a class='ref t' id='t0085a17'>T 0085a17</a>往居士婦舍。獨與此婦露地共坐。諸白衣見<a class='ref t' id='t0085a18'>T 0085a18</a>已作是言。汝等看是為比丘婦為私通耶。是<a class='ref t' id='t0085a19'>T 0085a19</a>比丘必當共作婬事。是中有比丘。少欲知足<a class='ref t' id='t0085a20'>T 0085a20</a>行頭陀。聞是事心不喜。種種因緣訶責。云何<a class='ref t' id='t0085a21'>T 0085a21</a>名比丘。獨與一女人露地共坐。種種因緣訶<a class='ref t' id='t0085a22'>T 0085a22</a>已向佛廣說。佛以是事集比丘僧。知而故問<a class='ref t' id='t0085a23'>T 0085a23</a>迦留陀夷。汝實作是事不。答言。實作世尊。<a class='ref t' id='t0085a24'>T 0085a24</a>佛以種種因緣訶責。云何名比丘。獨與一女<a class='ref t' id='t0085a25'>T 0085a25</a>人露地共坐。佛種種因緣訶已語諸比丘。以<a class='ref t' id='t0085a26'>T 0085a26</a>十利故與比丘結戒。從今是戒應如是說。若<a class='ref t' id='t0085a27'>T 0085a27</a>比丘獨與一女人露地共坐波逸提。女人者<a class='ref t' id='t0085a28'>T 0085a28</a>名有命若大若小若嫁未嫁堪作婬事。獨與<a class='ref t' id='t0085a29'>T 0085a29</a>一女人者。正有二人更無第三人。露地者。無<a class='ref t' id='t0085b01'>T 0085b01</a>壁障無衣幔障無席障。波逸提者。煮燒覆<a class='ref t' id='t0085b02'>T 0085b02</a>障。若不悔過能障礙道。是中犯者。若比丘獨<a class='ref t' id='t0085b03'>T 0085b03</a>與一女人露地共坐波逸提。起已還坐波逸<a class='ref t' id='t0085b04'>T 0085b04</a>提。隨起還坐。隨得爾所波逸提。若相去半<a class='ref t' id='t0085b05'>T 0085b05</a>尋坐波逸提。相去一尋坐波逸提。相去一<a class='ref t' id='t0085b06'>T 0085b06</a>尋半坐突吉羅。不犯者若相去二尋。若過<a class='ref t' id='t0085b07'>T 0085b07</a>二尋坐不犯。<span class='rule-number'>二十九竟</span></p>
<a class='ref t' id='t0085b08'>T 0085b08</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
