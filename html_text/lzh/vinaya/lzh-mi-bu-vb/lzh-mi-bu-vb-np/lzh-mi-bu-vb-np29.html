<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bu-vb-np29' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Nissaggiya Pācittiya 29</span> <span class='mirror-right'>捨墮法二十九</span></h1>
</header>
<p><a class='ref sc' id='sc1' href='#sc1'>SC 1</a>  佛在王舍城。爾時難陀跋難陀。用金銀金銀 <a class='ref t' id='t0036c22' href='#t0036c22'>T 0036c22</a> 錢雜錢買物亦賣物取之。時有群劫到王舍 <a class='ref t' id='t0036c23' href='#t0036c23'>T 0036c23</a> 城伺覓富室。見二比丘大以金銀及錢買物 <a class='ref t' id='t0036c24' href='#t0036c24'>T 0036c24</a> 又賣物取之。便共議言。觀此邑里。無勝沙門 <a class='ref t' id='t0036c25' href='#t0036c25'>T 0036c25</a> 釋子之富。阿練若處劫之又易。便於後日。至 <a class='ref t' id='t0036c26' href='#t0036c26'>T 0036c26</a> 阿練若處捉諸比丘。拷責金銀及諸錢物。諸 <a class='ref t' id='t0036c27' href='#t0036c27'>T 0036c27</a> 比丘言。我等已離金銀及錢。不復受畜此不 <a class='ref t' id='t0036c28' href='#t0036c28'>T 0036c28</a> 淨物。劫言。汝等妄語。我親見比丘用以賣買。 <a class='ref t' id='t0036c29' href='#t0036c29'>T 0036c29</a> 拷之垂死盡奪衣<span class='t-gaiji'>鉢<!--gaiji,缽,1[金*本],2&#x9262;,3--></span>而去。此諸比丘即遙呵 <a class='ref t' id='t0037a01' href='#t0037a01'>T 0037a01</a> 責難陀跋難陀。如何出家積畜寶物以殃我 <a class='ref t' id='t0037a02' href='#t0037a02'>T 0037a02</a> 等。以是白佛。佛以是事集比丘僧。問難陀跋 <a class='ref t' id='t0037a03' href='#t0037a03'>T 0037a03</a> 難陀。汝實爾不。答言。實爾世尊。佛種種呵 <a class='ref t' id='t0037a04' href='#t0037a04'>T 0037a04</a> 責。汝愚癡人。若不作是。彼諸比丘何由遭此。 <a class='ref t' id='t0037a05' href='#t0037a05'>T 0037a05</a> 種種呵責已告諸比丘。以十利故為諸比丘 <a class='ref t' id='t0037a06' href='#t0037a06'>T 0037a06</a> 結戒。從今是戒應如是說。若比丘以金銀及 <a class='ref t' id='t0037a07' href='#t0037a07'>T 0037a07</a> 錢種種賣買尼薩耆波逸提。</p>
<p><a class='ref t' id='t0037a08' href='#t0037a08'>T 0037a08</a><a class='ref sc' id='sc2' href='#sc2'>SC 2</a>  應僧中捨。不得與一二三人。是比丘應白僧 <a class='ref t' id='t0037a09' href='#t0037a09'>T 0037a09</a> 言。大德僧聽。我某甲比丘。以金銀及錢賣買 <a class='ref t' id='t0037a10' href='#t0037a10'>T 0037a10</a> 犯捨墮。今於僧中捨。白如是。僧應白二羯磨。 <a class='ref t' id='t0037a11' href='#t0037a11'>T 0037a11</a> 差一比丘作棄金銀及錢人。一比丘白言。大 <a class='ref t' id='t0037a12' href='#t0037a12'>T 0037a12</a> 德僧聽。此某甲比丘用金銀及錢賣買犯捨 <a class='ref t' id='t0037a13' href='#t0037a13'>T 0037a13</a> 墮。今捨與僧。僧差某甲比丘作棄金銀及錢 <a class='ref t' id='t0037a14' href='#t0037a14'>T 0037a14</a> 人。若僧時到僧忍聽。白如是。大德僧聽。此某 <a class='ref t' id='t0037a15' href='#t0037a15'>T 0037a15</a> 甲比丘用金銀及錢賣買犯捨墮。今捨與僧。 <a class='ref t' id='t0037a16' href='#t0037a16'>T 0037a16</a> 僧差某甲比丘作棄金銀及錢人。誰諸長老 <a class='ref t' id='t0037a17' href='#t0037a17'>T 0037a17</a> 忍默然不忍者說。僧已差某甲比丘作棄金 <a class='ref t' id='t0037a18' href='#t0037a18'>T 0037a18</a> 銀及錢人竟。僧忍默然故。是事如是持。彼比 <a class='ref t' id='t0037a19' href='#t0037a19'>T 0037a19</a> 丘應棄此物。著坑中火中流水中曠野中。不 <a class='ref t' id='t0037a20' href='#t0037a20'>T 0037a20</a> 應記處。若捉著餘處。不得更捉。彼比丘不 <a class='ref t' id='t0037a21' href='#t0037a21'>T 0037a21</a> 應問僧此物當云何。僧亦不應教作是作是。 <a class='ref t' id='t0037a22' href='#t0037a22'>T 0037a22</a> 若不棄不問僧。而使淨人以貿僧所衣食之 <a class='ref t' id='t0037a23' href='#t0037a23'>T 0037a23</a> 物來與僧。僧得受。若分者唯犯罪。人不得受 <a class='ref t' id='t0037a24' href='#t0037a24'>T 0037a24</a> 分。比丘尼亦如是。式叉摩那沙彌沙彌尼突 <a class='ref t' id='t0037a25' href='#t0037a25'>T 0037a25</a> 吉羅。不犯者。雖施比丘比丘不知。淨人受之 <a class='ref t' id='t0037a26' href='#t0037a26'>T 0037a26</a> 為買淨物。<span class='rule-number'>二十九竟</span></p>
<a class='ref t' id='t0037a27' href='#t0037a27'>T 0037a27</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
