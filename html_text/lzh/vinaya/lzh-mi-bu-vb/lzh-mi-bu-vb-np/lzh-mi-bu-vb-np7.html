<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bu-vb-np7' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Nissaggiya Pācittiya 7</span> <span class='mirror-right'>捨墮法七</span></h1>
</header>
<p><a class='ref sc' id='sc1' href='#sc1'>SC 1</a>  佛在舍衛城。爾時眾多比丘從波利邑來向 <a class='ref t' id='t0027c23' href='#t0027c23'>T 0027c23</a> 佛所。遇劫失衣共作是言。佛雖聽五事因緣 <a class='ref t' id='t0027c24' href='#t0027c24'>T 0027c24</a> 得從非親里居士居士婦乞衣。我今不知當從 <a class='ref t' id='t0027c25' href='#t0027c25'>T 0027c25</a> 誰乞。時六群比丘作是念。此諸比丘失衣。不 <a class='ref t' id='t0027c26' href='#t0027c26'>T 0027c26</a> 知從誰乞。我當為索。若有長者當自取之。念 <a class='ref t' id='t0027c27' href='#t0027c27'>T 0027c27</a> 已。即以是語語失衣比丘。失衣比丘言大善。 <a class='ref t' id='t0027c28' href='#t0027c28'>T 0027c28</a> 於是六群比丘。遍語城中諸居士居士婦言。 <a class='ref t' id='t0027c29' href='#t0027c29'>T 0027c29</a> 有諸比丘從波利邑來。欲覲世尊。遇劫失衣。 <a class='ref t' id='t0028a01' href='#t0028a01'>T 0028a01</a> 汝等可共減割施之。諸居士居士婦聞已。各 <a class='ref t' id='t0028a02' href='#t0028a02'>T 0028a02</a> 各減割大得衣服。人人皆足。失衣比丘言。我 <a class='ref t' id='t0028a03' href='#t0028a03'>T 0028a03</a> 等已足不須更乞。六群比丘言。汝等有乞衣 <a class='ref t' id='t0028a04' href='#t0028a04'>T 0028a04</a> 因緣。而我等無聽。我以汝因緣更有所乞。 <a class='ref t' id='t0028a05' href='#t0028a05'>T 0028a05</a> 失衣比丘言。隨長老意。時六群比丘復更遍 <a class='ref t' id='t0028a06' href='#t0028a06'>T 0028a06</a> 乞。得衣甚多。時諸居士集共議言。失衣比丘 <a class='ref t' id='t0028a07' href='#t0028a07'>T 0028a07</a> 未有幾人。我等城中男女大小減割布施已 <a class='ref t' id='t0028a08' href='#t0028a08'>T 0028a08</a> 應過足。何以復索。將無欲以積畜販賣貨易 <a class='ref t' id='t0028a09' href='#t0028a09'>T 0028a09</a> 不修梵行耶。時諸長老比丘聞。種種呵責。 <a class='ref t' id='t0028a10' href='#t0028a10'>T 0028a10</a> 以事白佛。佛以是事集比丘僧。問六群比丘。 <a class='ref t' id='t0028a11' href='#t0028a11'>T 0028a11</a> 汝實爾不。答言。實爾世尊。佛種種呵責已。告 <a class='ref t' id='t0028a12' href='#t0028a12'>T 0028a12</a> 諸比丘。以十利故為諸比丘結戒。從今是戒 <a class='ref t' id='t0028a13' href='#t0028a13'>T 0028a13</a> 應如是說。若比丘奪衣失衣燒衣漂衣衣壞。 <a class='ref t' id='t0028a14' href='#t0028a14'>T 0028a14</a> 從非親里居士居士婦乞衣。若居士居士婦 <a class='ref t' id='t0028a15' href='#t0028a15'>T 0028a15</a> 欲多與衣。是比丘應受二衣。若過是受。尼薩 <a class='ref t' id='t0028a16' href='#t0028a16'>T 0028a16</a> 耆波逸提。比丘尼亦如是。式叉摩那沙彌沙 <a class='ref t' id='t0028a17' href='#t0028a17'>T 0028a17</a> 彌尼突吉羅。<span class='rule-number'>七竟</span></p>
<a class='ref t' id='t0028a18' href='#t0028a18'>T 0028a18</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
