<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mi-bu-vb-pc7' lang='lzh'>
<header class='mirror'>
<p class='division'><span class='mirror-left latin'>Mahīśāsaka Vinaya</span> <span class='mirror-right'>五分律（彌沙塞）</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 7</span> <span class='mirror-right'>波逸提七</span></h1>
</header>
<p><a class='ref sc' id='sc1' href='#sc1'>SC 1</a> <a class='t-linehead' id='t-linehead0040a07' href='#t-linehead0040a07'></a> 佛在阿荼脾邑。彼諸居士以佛當去。皆來至 <a class='ref t' id='t0040a08' href='#t0040a08'>T 0040a08</a> 比丘所。共諸比丘同屋坐禪或共經行。初夜 <a class='ref t' id='t0040a09' href='#t0040a09'>T 0040a09</a> 後夜都不睡臥。時諸比丘。五日則一竟夜說 <a class='ref t' id='t0040a10' href='#t0040a10'>T 0040a10</a> 法。疲極而臥。有一比丘不專繫念便大睡眠。 <a class='ref t' id='t0040a11' href='#t0040a11'>T 0040a11</a> 蹋衣離身形起露現。居士見之以衣還覆。如 <a class='ref t' id='t0040a12' href='#t0040a12'>T 0040a12</a> 是至三。便瞋呵言。此等常聞種種呵欲。而今 <a class='ref t' id='t0040a13' href='#t0040a13'>T 0040a13</a> 發露形起。如是若不樂道。何不還俗。彼比丘 <a class='ref t' id='t0040a14' href='#t0040a14'>T 0040a14</a> 聞生羞恥心。諸長老比丘聞。亦大慚愧。以是 <a class='ref t' id='t0040a15' href='#t0040a15'>T 0040a15</a> 白佛。佛以是事集比丘僧。問彼比丘。汝實爾 <a class='ref t' id='t0040a16' href='#t0040a16'>T 0040a16</a> 不。答言。實爾世尊。佛種種呵責彼比丘我常 <a class='ref t' id='t0040a17' href='#t0040a17'>T 0040a17</a> 讚歎不亂心眠無有五惡。汝今何故而不繫 <a class='ref t' id='t0040a18' href='#t0040a18'>T 0040a18</a> 念若比丘於經行坐禪坐。立臥處作非威儀。 <a class='ref t' id='t0040a19' href='#t0040a19'>T 0040a19</a> 人見不喜不生信心。已信者退。則非為世而 <a class='ref t' id='t0040a20' href='#t0040a20'>T 0040a20</a> 作大明。告諸比丘。今為諸比丘結戒。從今是 <a class='ref t' id='t0040a21' href='#t0040a21'>T 0040a21</a> 戒應如是說。若比丘與未受具戒人共宿波逸 <a class='ref t' id='t0040a22' href='#t0040a22'>T 0040a22</a> 提。後諸居士復欲就諸比丘坐禪行道。諸比 <a class='ref t' id='t0040a23' href='#t0040a23'>T 0040a23</a> 丘驅出不聽。諸居士言。大德莫見驅遣。我等 <a class='ref t' id='t0040a24' href='#t0040a24'>T 0040a24</a> 不求餘福田。唯歸大德。豈可以一人有過都 <a class='ref t' id='t0040a25' href='#t0040a25'>T 0040a25</a> 見棄忽。諸居士中有勢力者便突入房。諸比 <a class='ref t' id='t0040a26' href='#t0040a26'>T 0040a26</a> 丘不能制止。便出露宿。為蚊虻風雨塵土所 <a class='ref t' id='t0040a27' href='#t0040a27'>T 0040a27</a> 困。時佛從阿荼脾邑到拘舍彌國瞿師羅 <a class='ref t' id='t0040a28' href='#t0040a28'>T 0040a28</a> 園。羅<span class='t-gaiji'>睺<!--gaiji,,1[目*侯],2&#x777A;,3--></span>羅別到婆耆羅僧坊。掃灑一房敷 <a class='ref t' id='t0040a29' href='#t0040a29'>T 0040a29</a> 臥具取水竟閉戶至佛所。去後分臥具比丘 <a class='ref t' id='t0040b01' href='#t0040b01'>T 0040b01</a> 更與餘人。彼比丘即入房住。羅<span class='t-gaiji'>睺<!--gaiji,,1[目*侯],2&#x777A;,3--></span>羅初夜 <a class='ref t' id='t0040b02' href='#t0040b02'>T 0040b02</a> 聽法已還所得房。彼比丘聞。問言是誰。答 <a class='ref t' id='t0040b03' href='#t0040b03'>T 0040b03</a> 言。是羅<span class='t-gaiji'>睺<!--gaiji,,1[目*侯],2&#x777A;,3--></span>羅。彼比丘言。汝何以來。答言。此 <a class='ref t' id='t0040b04' href='#t0040b04'>T 0040b04</a> 是我房。彼比丘言。分臥具比丘以此與我。 <a class='ref t' id='t0040b05' href='#t0040b05'>T 0040b05</a> 羅<span class='t-gaiji'>睺<!--gaiji,,1[目*侯],2&#x777A;,3--></span>羅言。我先掃除敷置臥具。暫至佛所 <a class='ref t' id='t0040b06' href='#t0040b06'>T 0040b06</a> 聽受法教。如何便欲不復還我。彼比丘言。汝 <a class='ref t' id='t0040b07' href='#t0040b07'>T 0040b07</a> 雖料理。我是上座應得此住。羅<span class='t-gaiji'>睺<!--gaiji,,1[目*侯],2&#x777A;,3--></span>羅言。得共 <a class='ref t' id='t0040b08' href='#t0040b08'>T 0040b08</a> 我住不。彼言不得。求入坐立及住簷前。皆亦 <a class='ref t' id='t0040b09' href='#t0040b09'>T 0040b09</a> 不得。於是羅<span class='t-gaiji'>睺<!--gaiji,,1[目*侯],2&#x777A;,3--></span>羅作是念。我至餘房亦當如 <a class='ref t' id='t0040b10' href='#t0040b10'>T 0040b10</a> 是。唯有廁上乃得安耳。便往廁中。爾時廁 <a class='ref t' id='t0040b11' href='#t0040b11'>T 0040b11</a> 中有一黑蛇。佛天眼見。念言。我若不往羅<span class='t-gaiji'>睺<!--gaiji,,1[目*侯],2&#x777A;,3--></span> <a class='ref t' id='t0040b12' href='#t0040b12'>T 0040b12</a> 羅須臾之間為蛇所殺。便往廁前彈指<span class='t-gaiji'>［口＊磬］<!--gaiji,,1[口*磬],2&#x21107;,3--></span>咳。 <a class='ref t' id='t0040b13' href='#t0040b13'>T 0040b13</a> 羅<span class='t-gaiji'>睺<!--gaiji,,1[目*侯],2&#x777A;,3--></span>羅亦作聲應。佛問言。汝是誰。答言。是羅 <a class='ref t' id='t0040b14' href='#t0040b14'>T 0040b14</a> <span class='t-gaiji'>睺<!--gaiji,,1[目*侯],2&#x777A;,3--></span>羅。又問。何以在此。具以事答。於是世尊。 <a class='ref t' id='t0040b15' href='#t0040b15'>T 0040b15</a> 將羅<span class='t-gaiji'>睺<!--gaiji,,1[目*侯],2&#x777A;,3--></span>羅還所住房。於夜過已集比丘僧。問 <a class='ref t' id='t0040b16' href='#t0040b16'>T 0040b16</a> 彼比丘。汝實不容羅<span class='t-gaiji'>睺<!--gaiji,,1[目*侯],2&#x777A;,3--></span>羅不。答言。實爾世 <a class='ref t' id='t0040b17' href='#t0040b17'>T 0040b17</a> 尊。佛種種呵責。汝愚癡人。云何野狐驅逐 <a class='ref t' id='t0040b18' href='#t0040b18'>T 0040b18</a> 師子。時諸比丘因此復以上諸居士入房露 <a class='ref t' id='t0040b19' href='#t0040b19'>T 0040b19</a> 宿白佛。佛種種讚少欲知足。讚戒讚持戒 <a class='ref t' id='t0040b20' href='#t0040b20'>T 0040b20</a> 已。告比丘。今聽諸比丘共未受具戒人二 <a class='ref t' id='t0040b21' href='#t0040b21'>T 0040b21</a> 宿。從今是戒應如是說。若比丘與未受具 <a class='ref t' id='t0040b22' href='#t0040b22'>T 0040b22</a> 戒人宿。過二夜波逸提。共宿者。共一房宿。 <a class='ref t' id='t0040b23' href='#t0040b23'>T 0040b23</a> 若上有覆有四壁。或上有覆無一壁二壁。皆 <a class='ref t' id='t0040b24' href='#t0040b24'>T 0040b24</a> 波逸提。無三壁不犯。若有四壁上已覆半若 <a class='ref t' id='t0040b25' href='#t0040b25'>T 0040b25</a> 未半若過半皆波逸提。若少多覆不犯。於此 <a class='ref t' id='t0040b26' href='#t0040b26'>T 0040b26</a> 諸處。若過二宿至後夜時。以<span class='t-gaiji'>脇<!--gaiji,脅,1[月*劦],2&#x8107;,3--></span>著床及轉 <a class='ref t' id='t0040b27' href='#t0040b27'>T 0040b27</a> 側。皆波<span class='corr' title='[夜→逸]'>逸</span>提。不犯者。同覆各有隔。若病不能 <a class='ref t' id='t0040b28' href='#t0040b28'>T 0040b28</a> 起居。若有諸難。若常坐不臥。若彼臥比丘坐。 <a class='ref t' id='t0040b29' href='#t0040b29'>T 0040b29</a> 彼坐比丘臥。比丘尼亦如是。<span class='rule-number'>七事竟</span></p>
<a class='ref t' id='t0040b30' href='#t0040b30'>T 0040b30</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
