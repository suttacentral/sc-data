<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mg-bu-vb-pc54' lang='lzh'>
<header class='mirror'>
<p class='division'><span class='mirror-left latin'>Mahāsaṅghika Vinaya</span> <span class='mirror-right'>摩訶僧祇律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 54</span> <span class='mirror-right'>波夜提五十四</span></h1>
</header>
<p><a class='ref sc' id='sc1' href='#sc1'>SC 1</a> 佛住舍衛城。廣說如上。爾時尊者優陀夷與 <a class='ref t' id='t0374a15' href='#t0374a15'>T 0374a15</a> 知識婆羅門同村住。此婆羅門女出嫁。在異 <a class='ref t' id='t0374a16' href='#t0374a16'>T 0374a16</a> 村住。遣信還白父言。時時來看我。若尊不 <a class='ref t' id='t0374a17' href='#t0374a17'>T 0374a17</a> 得來者。願令阿闍梨優陀夷時時來看我。如 <a class='ref t' id='t0374a18' href='#t0374a18'>T 0374a18</a> 前二不定中廣說。乃至佛語優陀夷。此是惡事 <a class='ref t' id='t0374a19' href='#t0374a19'>T 0374a19</a> 在家人。尚知沙門儀法。汝等出家人。云何不 <a class='ref t' id='t0374a20' href='#t0374a20'>T 0374a20</a> 知應坐。不應坐處。此非法非律。非如佛教。 <a class='ref t' id='t0374a21' href='#t0374a21'>T 0374a21</a> 不可以是長養善法。佛告諸比丘。依止舍衛 <a class='ref t' id='t0374a22' href='#t0374a22'>T 0374a22</a> 城住者。皆悉令集。以十利故。與諸比丘制戒。 <a class='ref t' id='t0374a23' href='#t0374a23'>T 0374a23</a> 乃至已聞者當重聞。若比丘知食家婬處坐 <a class='ref t' id='t0374a24' href='#t0374a24'>T 0374a24</a> 者。波夜提。若比丘知食家屏處坐者。波夜提。 <a class='ref t' id='t0374a25' href='#t0374a25'>T 0374a25</a> 比丘者。如上說。知者。若自知若從他聞。食 <a class='ref t' id='t0374a26' href='#t0374a26'>T 0374a26</a> 者。<span class='t-gaiji'>麨<!--gaiji,,1[麩-夫+少],2&#x9EA8;,3--></span>飯麥飯魚肉。如是種種名為食。復有食 <a class='ref t' id='t0374a27' href='#t0374a27'>T 0374a27</a> 名。眼識見色起愛念生欲著。耳鼻舌身亦如 <a class='ref t' id='t0374a28' href='#t0374a28'>T 0374a28</a> 是。復有食名。釜以蓋為食。臼以杵為食。<span class='t-gaiji'>斛<!--gaiji,斛,1[百*斗],2&#x3AB6;,3--></span> <a class='ref t' id='t0374a29' href='#t0374a29'>T 0374a29</a> 以斗為食。如是比皆名為食。復有食名。男子 <a class='ref t' id='t0374b01' href='#t0374b01'>T 0374b01</a> 是女人食。女人是男子食。家者。婆羅門剎利 <a class='ref t' id='t0374b02' href='#t0374b02'>T 0374b02</a> 毘舍首陀羅家。婬處者。夫婦行欲處。坐者。共 <a class='ref t' id='t0374b03' href='#t0374b03'>T 0374b03</a> 一處坐。波夜提。比丘者。如上說。知者。若自 <a class='ref t' id='t0374b04' href='#t0374b04'>T 0374b04</a> 知若從他人聞。食家者。如上說。屏處者。男女 <a class='ref t' id='t0374b05' href='#t0374b05'>T 0374b05</a> 可行婬不羞處。復有名屏處。若闇中若閉戶。 <a class='ref t' id='t0374b06' href='#t0374b06'>T 0374b06</a> 皆名屏處。坐者。共一處坐。波夜提。波夜提 <a class='ref t' id='t0374b07' href='#t0374b07'>T 0374b07</a> 者。如上說。若比丘與彼夫婦一處坐者。一波 <a class='ref t' id='t0374b08' href='#t0374b08'>T 0374b08</a> 夜提。外比丘遙不見者。二波夜提。婬處坐 <a class='ref t' id='t0374b09' href='#t0374b09'>T 0374b09</a> 屏處坐。閉戶扇坐。外比丘遙不見者。二波 <a class='ref t' id='t0374b10' href='#t0374b10'>T 0374b10</a> 夜提。若外比丘見。一波夜提。共門屋中坐亦 <a class='ref t' id='t0374b11' href='#t0374b11'>T 0374b11</a> 如是。中庭若甘蔗聚障。若穀聚障。若牆障 <a class='ref t' id='t0374b12' href='#t0374b12'>T 0374b12</a> 亦如是。若有比丘伴不犯。雖有眾多白衣伴。 <a class='ref t' id='t0374b13' href='#t0374b13'>T 0374b13</a> 亦犯一切是男無罪。一切是女無罪。是故說。</p>
<a class='ref t' id='t0374b14' href='#t0374b14'>T 0374b14</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
