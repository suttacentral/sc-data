<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mg-bu-vb-pc20' lang='lzh'>
<header class='mirror'>
<p class='division'><span class='mirror-left latin'>Mahāsaṅghika Vinaya</span> <span class='mirror-right'>摩訶僧祇律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Pācittiya 20</span> <span class='mirror-right'>波夜提二十</span></h1>
</header>
<p><a class='ref sc' id='sc1' href='#sc1'>SC 1</a> 佛住拘睒彌廣說如上。爾時尊者闡陀勸化 <a class='ref t' id='t0345b01' href='#t0345b01'>T 0345b01</a> 作房。時闡陀集覆屋具。草木竹等辦已。往 <a class='ref t' id='t0345b02' href='#t0345b02'>T 0345b02</a> 語覆屋師言。我眾事已辦。與我覆屋覆屋 <a class='ref t' id='t0345b03' href='#t0345b03'>T 0345b03</a> 人言阿闍梨與我食直作價。爾時闡陀隨其 <a class='ref t' id='t0345b04' href='#t0345b04'>T 0345b04</a> 價直而斷與之。時作人即往詣屋所。闡陀語 <a class='ref t' id='t0345b05' href='#t0345b05'>T 0345b05</a> 作人此是覆屋具覆屋人言。覆屋有三種厚 <a class='ref t' id='t0345b06' href='#t0345b06'>T 0345b06</a> 薄不同。欲作何等覆闡陀言。汝用問三種厚 <a class='ref t' id='t0345b07' href='#t0345b07'>T 0345b07</a> 薄為現所有草盡當用覆覆屋人言。當有齊 <a class='ref t' id='t0345b08' href='#t0345b08'>T 0345b08</a> 限。那得盡用。如是至三屋師復言一切世間 <a class='ref t' id='t0345b09' href='#t0345b09'>T 0345b09</a> 皆有法限。如法限者世所稱讚。闡陀言。但盡 <a class='ref t' id='t0345b10' href='#t0345b10'>T 0345b10</a> 用覆。何須多言。師如其言盡用覆之。草多 <a class='ref t' id='t0345b11' href='#t0345b11'>T 0345b11</a> 厚故繫縛不禁。始得時雨悉皆斷解。如華 <a class='ref t' id='t0345b12' href='#t0345b12'>T 0345b12</a> 開敷竟夜被雨衣<span class='t-gaiji'>鉢<!--gaiji,缽,1[金*本],2&#x9262;,3--></span>盡濕。闡陀清旦往到屋 <a class='ref t' id='t0345b13' href='#t0345b13'>T 0345b13</a> 師所作如是言。汝云何為我覆屋。乃至如是。 <a class='ref t' id='t0345b14' href='#t0345b14'>T 0345b14</a> 覆屋人言。何以故。闡陀言。竟夜被雨衣<span class='t-gaiji'>鉢<!--gaiji,缽,1[金*本],2&#x9262;,3--></span>盡 <a class='ref t' id='t0345b15' href='#t0345b15'>T 0345b15</a> 濕。覆屋人言。我先不語阿闍梨。覆屋有三種 <a class='ref t' id='t0345b16' href='#t0345b16'>T 0345b16</a> 厚薄不同。乃至隨語一切盡與闡陀言。汝當 <a class='ref t' id='t0345b17' href='#t0345b17'>T 0345b17</a> 更為我覆覆屋人言。更與我食直作價。闡陀 <a class='ref t' id='t0345b18' href='#t0345b18'>T 0345b18</a> 言。價直汝先已得。屋師言。先已得者先已 <a class='ref t' id='t0345b19' href='#t0345b19'>T 0345b19</a> 作訖。若欲更作者價三倍於先。乃至闡陀自 <a class='ref t' id='t0345b20' href='#t0345b20'>T 0345b20</a> 恃王力。強使更覆而不與直。闡陀復自遶其 <a class='ref t' id='t0345b21' href='#t0345b21'>T 0345b21</a> 房苦言呵責。時有行人。屋師語言。諸人看 <a class='ref t' id='t0345b22' href='#t0345b22'>T 0345b22</a> 是沙門釋子恃王力勢。強使我作而不與直 <a class='ref t' id='t0345b23' href='#t0345b23'>T 0345b23</a> 行人即嫌。云何釋子恃王勢力。強使人作而 <a class='ref t' id='t0345b24' href='#t0345b24'>T 0345b24</a> 不與價。甚為不可。自遶其屋猶如盤馬傷 <a class='ref t' id='t0345b25' href='#t0345b25'>T 0345b25</a> 殺生草。此敗壞人何道之有。諸比丘以是因 <a class='ref t' id='t0345b26' href='#t0345b26'>T 0345b26</a> 緣具白世尊。佛言。呼闡陀來。即呼來已佛 <a class='ref t' id='t0345b27' href='#t0345b27'>T 0345b27</a> 問闡陀。汝實爾不。答言實爾。佛告闡陀。此 <a class='ref t' id='t0345b28' href='#t0345b28'>T 0345b28</a> 是惡事。非法非律不如佛教。不可以是長養 <a class='ref t' id='t0345b29' href='#t0345b29'>T 0345b29</a> 善法。佛告諸比丘。依止拘睒彌住者盡悉令 <a class='ref t' id='t0345c01' href='#t0345c01'>T 0345c01</a> 集。以十利故為諸比丘制戒。乃至已聞者當 <a class='ref t' id='t0345c02' href='#t0345c02'>T 0345c02</a> 重聞。若比丘作大房施戶牖。經營齊再三覆。 <a class='ref t' id='t0345c03' href='#t0345c03'>T 0345c03</a> 當於少草地中住。若過者波夜提。比丘者如 <a class='ref t' id='t0345c04' href='#t0345c04'>T 0345c04</a> 上說。作者若自作若使人作。大者過量。房者 <a class='ref t' id='t0345c05' href='#t0345c05'>T 0345c05</a> 世尊所聽。作戶者通人出入處。牖者通明處。 <a class='ref t' id='t0345c06' href='#t0345c06'>T 0345c06</a> 經營者教語指授。覆者有十種。若草若<span class='t-gaiji'>埿<!--gaiji,泥,1[泥/土],2&#x57FF;,3--></span>若 <a class='ref t' id='t0345c07' href='#t0345c07'>T 0345c07</a> 板若石灰若阿槃頭國。覆摩竭提國。拘睒彌 <a class='ref t' id='t0345c08' href='#t0345c08'>T 0345c08</a> 國。山國。恭敬國覆。藏語國覆再三者。非五六 <a class='ref t' id='t0345c09' href='#t0345c09'>T 0345c09</a> 極齊三。少草地者少生草處。波夜提者如上 <a class='ref t' id='t0345c10' href='#t0345c10'>T 0345c10</a> 說。雇覆屋人斷價時。當如實價不得高下。應 <a class='ref t' id='t0345c11' href='#t0345c11'>T 0345c11</a> 語作人言汝若如是知覆。當與如是價若不 <a class='ref t' id='t0345c12' href='#t0345c12'>T 0345c12</a> 如是知覆。不與如是價。如是要令分明。三 <a class='ref t' id='t0345c13' href='#t0345c13'>T 0345c13</a> 處分已。比丘作是念。當作方便持草木竹往 <a class='ref t' id='t0345c14' href='#t0345c14'>T 0345c14</a> 彼。彼若見我當疾好覆屋師見已好不好。得 <a class='ref t' id='t0345c15' href='#t0345c15'>T 0345c15</a> 波夜提。如是作方便。欲使屋師見故。往禮拜 <a class='ref t' id='t0345c16' href='#t0345c16'>T 0345c16</a> 和上阿闍梨。受經誦讀。若經行若入聚落。 <a class='ref t' id='t0345c17' href='#t0345c17'>T 0345c17</a> 屋師見我已當疾好覆。見已好不好。俱得波 <a class='ref t' id='t0345c18' href='#t0345c18'>T 0345c18</a> 夜提如是一切作方便。得波夜提。若不作方 <a class='ref t' id='t0345c19' href='#t0345c19'>T 0345c19</a> 便。往見已為好疾覆無罪。是故說。</p>
<a class='ref t' id='t0345c20' href='#t0345c20'>T 0345c20</a>
<blockquote class='gatha'>
<p>種子及異語　　嫌責露地敷 <a class='ref t' id='t0345c21' href='#t0345c21'>T 0345c21</a><br>
內敷并牽出　　先敷置重閣 <a class='ref t' id='t0345c22' href='#t0345c22'>T 0345c22</a><br>
虫水作大房　　第二跋渠竟</p>
</blockquote>
<a class='ref t' id='t0345c23' href='#t0345c23'>T 0345c23</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
