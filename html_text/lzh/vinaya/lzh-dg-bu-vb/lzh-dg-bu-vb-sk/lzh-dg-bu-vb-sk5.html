<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-dg-bu-vb-sk5' lang='lzh'>
<header class='mirror'>
<p class='division'><span class='mirror-left latin'>Dharmaguptaka Vinaya</span> <span class='mirror-right'>四分律</span></p>
<p class='mirror-row'><span class='mirror-left latin'>Bhikkhu Vibhaṅga</span> <span class='mirror-right'>比丘分</span></p>
<h1 class='mirror-row'><span class='mirror-left latin'>Sekhiya 5</span><span class='mirror-right'>應當學法 五</span></h1>
</header>
<p><a class='ref sc' id='sc1'>SC 1</a> <a class='t-linehead' id='t-linehead0699a17'></a> 爾時佛在舍衛國祇樹給孤獨園。爾時六群<a class='ref t' id='t0699a18'>T 0699a18</a>比丘。以衣纏頸入白衣舍。諸居士見已皆<a class='ref t' id='t0699a19'>T 0699a19</a>譏嫌言。此沙門釋子不知慚愧。乃以衣纏<a class='ref t' id='t0699a20'>T 0699a20</a>頸入白衣舍。如似國王大臣長者居士種。<a class='ref t' id='t0699a21'>T 0699a21</a>時諸比丘聞。其中有少欲知足行頭陀樂<a class='ref t' id='t0699a22'>T 0699a22</a>學戒知慚愧者。嫌責六群比丘言。汝等云<a class='ref t' id='t0699a23'>T 0699a23</a>何衣纏頸入白衣舍。諸比丘往世尊所。頭面<a class='ref t' id='t0699a24'>T 0699a24</a>禮足在一面坐。以此因緣具白世尊。世尊<a class='ref t' id='t0699a25'>T 0699a25</a>爾時以此因緣集比丘僧。呵責六群比丘<a class='ref t' id='t0699a26'>T 0699a26</a>言。汝所為非。非威儀非沙門法非淨行<a class='ref t' id='t0699a27'>T 0699a27</a>非隨順行。所不應為。云何汝等衣纏頸入<a class='ref t' id='t0699a28'>T 0699a28</a>白衣舍。以無數方便呵責已告諸比丘。此<a class='ref t' id='t0699a29'>T 0699a29</a>癡人多種有漏處最初犯戒。自今已去與比<a class='ref t' id='t0699b01'>T 0699b01</a>丘結戒。集十句義乃至正法久住。欲說戒<a class='ref t' id='t0699b02'>T 0699b02</a>者當如是說。不得衣纏頸入白衣舍。式叉<a class='ref t' id='t0699b03'>T 0699b03</a>迦羅尼。比丘義如上。纏頸者。總捉衣<a class='ref t' id='t0699b04'>T 0699b04</a>兩角著左肩上。故作衣纏頸入白衣舍。犯<a class='ref t' id='t0699b05'>T 0699b05</a>應懺突吉羅。以故作故。犯非威儀突吉羅。<a class='ref t' id='t0699b06'>T 0699b06</a>若不故作犯突吉羅。比丘尼突吉羅。式叉<a class='ref t' id='t0699b07'>T 0699b07</a>摩那沙彌沙彌尼突吉羅。是謂為犯。不犯者。<a class='ref t' id='t0699b08'>T 0699b08</a>或時有如是病。肩臂有瘡。若僧伽藍內。若<a class='ref t' id='t0699b09'>T 0699b09</a>村外。或作時。或在道行無犯。無犯者。最初<a class='ref t' id='t0699b10'>T 0699b10</a>未制戒。癡狂心亂。痛惱所纏。<span class='rule-number'>五竟</span></p>
<a class='ref t' id='t0699b11'>T 0699b11</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
