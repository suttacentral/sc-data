<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-dg-bi-vb-pc162' lang='lzh'>
<header class='mirror'>
<p class='division'><span class='mirror-left latin'>Dharmaguptaka Vinaya</span> <span class='mirror-right'>四分律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Pācittiya 162</span> <span class='mirror-right'>波逸提一百六十二</span></h1>
</header>
<p><a class='ref sc' id='sc1' href='#sc1'>SC 1</a>  爾時婆伽婆。在舍衛國祇樹給孤獨園。時六<a class='ref t' id='t0772b18' href='#t0772b18'>T 0772b18</a>群比丘尼眾中。有一比丘尼。向暮輒開僧<a class='ref t' id='t0772b19' href='#t0772b19'>T 0772b19</a>伽藍門出。無所語而去。時諸賊見已生念。<a class='ref t' id='t0772b20' href='#t0772b20'>T 0772b20</a>我當劫其財物。念已即便入門。劫奪財物<a class='ref t' id='t0772b21' href='#t0772b21'>T 0772b21</a>盡。時諸比丘尼自相問言是誰向暮開門<a class='ref t' id='t0772b22' href='#t0772b22'>T 0772b22</a>無所語而去。即聞六群比丘尼中一人開<a class='ref t' id='t0772b23' href='#t0772b23'>T 0772b23</a>門而出。時諸比丘尼聞。其中有少欲知足<a class='ref t' id='t0772b24' href='#t0772b24'>T 0772b24</a>行頭陀樂學戒知慚愧者。呵責六群比丘<a class='ref t' id='t0772b25' href='#t0772b25'>T 0772b25</a>尼言。汝云何向暮無所語開門而出。即白<a class='ref t' id='t0772b26' href='#t0772b26'>T 0772b26</a>諸比丘。諸比丘往白世尊。世尊以此因緣<a class='ref t' id='t0772b27' href='#t0772b27'>T 0772b27</a>集比丘僧。呵責六群比丘尼言。汝所為非。<a class='ref t' id='t0772b28' href='#t0772b28'>T 0772b28</a>非威儀非沙門法非淨行非隨順行。所<a class='ref t' id='t0772b29' href='#t0772b29'>T 0772b29</a>不應為。云何比丘尼。向暮無所語開門<a class='ref t' id='t0772c01' href='#t0772c01'>T 0772c01</a>而出。以無數方便呵責已告諸比丘。此比<a class='ref t' id='t0772c02' href='#t0772c02'>T 0772c02</a>丘尼多種有漏處最初犯戒。自今已去與比<a class='ref t' id='t0772c03' href='#t0772c03'>T 0772c03</a>丘尼結戒。集十句義乃至正法久住。欲說<a class='ref t' id='t0772c04' href='#t0772c04'>T 0772c04</a>戒者當如是說。若比丘尼。向暮開僧伽藍<a class='ref t' id='t0772c05' href='#t0772c05'>T 0772c05</a>門出者波逸提。如是世尊與比丘尼結戒。<a class='ref t' id='t0772c06' href='#t0772c06'>T 0772c06</a>時諸比丘尼。以佛法僧事。或有看視病事。<a class='ref t' id='t0772c07' href='#t0772c07'>T 0772c07</a>皆疑不敢出。佛言。自今已去聽囑授出。自<a class='ref t' id='t0772c08' href='#t0772c08'>T 0772c08</a>今已去當如是說戒。若比丘尼。向暮開僧<a class='ref t' id='t0772c09' href='#t0772c09'>T 0772c09</a>伽藍門。不囑授餘比丘尼而出者波逸提。<a class='ref t' id='t0772c10' href='#t0772c10'>T 0772c10</a>比丘尼義如上。彼比丘尼。向暮開僧伽藍<a class='ref t' id='t0772c11' href='#t0772c11'>T 0772c11</a>門不囑而出門者波逸提。一<span class='t-gaiji'>脚 <!--gaiji,腳,1[腳-谷+去],2&#x811A;,3--></span>在內一<span class='t-gaiji'>脚 <!--gaiji,腳,1[腳-谷+去],2&#x811A;,3--></span> <a class='ref t' id='t0772c12' href='#t0772c12'>T 0772c12</a> 在外。若方便欲去而不去。若共期去而不<a class='ref t' id='t0772c13' href='#t0772c13'>T 0772c13</a>去。一切突吉羅。比丘突吉羅。式叉摩那沙彌<a class='ref t' id='t0772c14' href='#t0772c14'>T 0772c14</a>沙彌尼突吉羅。是謂為犯。不犯者。或佛法僧<a class='ref t' id='t0772c15' href='#t0772c15'>T 0772c15</a>事。或看病事。囑而去。若僧伽藍破壞。若為<a class='ref t' id='t0772c16' href='#t0772c16'>T 0772c16</a>火所燒。若有毒蛇若有賊若有惡獸。若<a class='ref t' id='t0772c17' href='#t0772c17'>T 0772c17</a>為強力者所執。若被繫縛將去。或命難梵<a class='ref t' id='t0772c18' href='#t0772c18'>T 0772c18</a>行難不囑而出者無犯。無犯者。最初未制<a class='ref t' id='t0772c19' href='#t0772c19'>T 0772c19</a>戒。癡狂心亂痛惱所纏。<span class='rule-number'>六十二</span></p>
<a class='ref t' id='t0772c20' href='#t0772c20'>T 0772c20</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
