<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-dg-bi-vb-pc173' lang='lzh'>
<header class='mirror'>
<p class='division'><span class='mirror-left latin'>Dharmaguptaka Vinaya</span> <span class='mirror-right'>四分律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Pācittiya 173</span> <span class='mirror-right'>波逸提一百七十三</span></h1>
</header>
<p><a class='ref sc' id='sc1' href='#sc1'>SC 1</a>  爾時婆伽婆。在舍衛國祇樹給孤獨園。時六<a class='ref t' id='t0776a19' href='#t0776a19'>T 0776a19</a>群比丘尼。先住後至後至先住。欲惱亂彼<a class='ref t' id='t0776a20' href='#t0776a20'>T 0776a20</a>故。在前經行。若立若坐若臥。爾時諸比丘尼<a class='ref t' id='t0776a21' href='#t0776a21'>T 0776a21</a>聞。中有少欲知足行頭陀樂學戒知慚愧<a class='ref t' id='t0776a22' href='#t0776a22'>T 0776a22</a>者。呵責六群比丘尼言。汝云何。在先住後<a class='ref t' id='t0776a23' href='#t0776a23'>T 0776a23</a>至比丘尼前。欲惱亂故。若經行若立若坐<a class='ref t' id='t0776a24' href='#t0776a24'>T 0776a24</a>若臥耶。即白諸比丘。諸比丘往白世尊。世<a class='ref t' id='t0776a25' href='#t0776a25'>T 0776a25</a>尊以此因緣集比丘僧。呵責六群比丘尼<a class='ref t' id='t0776a26' href='#t0776a26'>T 0776a26</a>言。汝所為非。非威儀非沙門法非淨行<a class='ref t' id='t0776a27' href='#t0776a27'>T 0776a27</a>非隨順行。所不應為。云何汝等。先住後至<a class='ref t' id='t0776a28' href='#t0776a28'>T 0776a28</a>比丘尼前。欲惱亂故。若經行若立若坐若臥<a class='ref t' id='t0776a29' href='#t0776a29'>T 0776a29</a>耶。以無數方便呵責已告諸比丘。此六群<a class='ref t' id='t0776b01' href='#t0776b01'>T 0776b01</a>比丘尼。多種有漏處最初犯戒自今已去與<a class='ref t' id='t0776b02' href='#t0776b02'>T 0776b02</a>比丘尼結戒。集十句義乃至正法久住。欲<a class='ref t' id='t0776b03' href='#t0776b03'>T 0776b03</a>說戒者當如是說。若比丘尼。先住後至後<a class='ref t' id='t0776b04' href='#t0776b04'>T 0776b04</a>至先住。欲惱亂彼故。在前經行若立若坐<a class='ref t' id='t0776b05' href='#t0776b05'>T 0776b05</a>若臥波逸提。如是世尊與比丘尼結戒。彼<a class='ref t' id='t0776b06' href='#t0776b06'>T 0776b06</a>比丘尼。不知先住不先住後至不後至。後乃<a class='ref t' id='t0776b07' href='#t0776b07'>T 0776b07</a>知。或作波逸提懺者有疑者。不知者無犯。<a class='ref t' id='t0776b08' href='#t0776b08'>T 0776b08</a>若比丘尼。知先住後至後至先住。欲惱彼<a class='ref t' id='t0776b09' href='#t0776b09'>T 0776b09</a>故。在前經行若立若坐若臥波逸提。比丘尼<a class='ref t' id='t0776b10' href='#t0776b10'>T 0776b10</a>義如上。彼比丘尼。知先住後至後至先住。<a class='ref t' id='t0776b11' href='#t0776b11'>T 0776b11</a>欲惱彼故。在前經行若立若坐若臥者波逸<a class='ref t' id='t0776b12' href='#t0776b12'>T 0776b12</a>提。比丘突吉羅。式叉摩那沙彌沙彌尼突吉<a class='ref t' id='t0776b13' href='#t0776b13'>T 0776b13</a>羅。是謂為犯。不犯者。若先不知若問。若先<a class='ref t' id='t0776b14' href='#t0776b14'>T 0776b14</a>聽經行。若是上座。若更互經行。若次經行。<a class='ref t' id='t0776b15' href='#t0776b15'>T 0776b15</a>若是親厚。若親厚者語言。汝但經行。我當為<a class='ref t' id='t0776b16' href='#t0776b16'>T 0776b16</a>汝語。若病倒地。若強力者所執。或被繫<a class='ref t' id='t0776b17' href='#t0776b17'>T 0776b17</a>縛。若命難若梵行難無犯。無犯者。最初未<a class='ref t' id='t0776b18' href='#t0776b18'>T 0776b18</a>制戒。癡狂心亂痛惱所纏。<span class='rule-number'>七十三</span></p>
<a class='ref t' id='t0776b19' href='#t0776b19'>T 0776b19</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
