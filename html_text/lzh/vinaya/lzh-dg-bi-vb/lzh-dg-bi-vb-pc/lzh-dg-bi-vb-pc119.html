<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-dg-bi-vb-pc119' lang='lzh'>
<header class='mirror'>
<p class='division'><span class='mirror-left latin'>Dharmaguptaka Vinaya</span> <span class='mirror-right'>四分律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Pācittiya 119</span> <span class='mirror-right'>波逸提一百十九</span></h1>
</header>
<p><a class='ref sc' id='sc1' href='#sc1'>SC 1</a>  爾時佛在舍衛國祇樹給孤獨園。時有一比<a class='ref t' id='t0754b13' href='#t0754b13'>T 0754b13</a>丘尼。名婆羅。度他妊娠女人受具足戒<a class='ref t' id='t0754b14' href='#t0754b14'>T 0754b14</a>已。後便生男兒。自抱入村乞食。時諸居士<a class='ref t' id='t0754b15' href='#t0754b15'>T 0754b15</a>見已皆譏嫌言。此比丘尼。不知慚愧犯不<a class='ref t' id='t0754b16' href='#t0754b16'>T 0754b16</a>淨行。外自稱言。我修正法。如是何有正法。<a class='ref t' id='t0754b17' href='#t0754b17'>T 0754b17</a>看此出家人新生兒。時諸比丘尼聞。其中有<a class='ref t' id='t0754b18' href='#t0754b18'>T 0754b18</a>少欲知足行頭陀樂學戒知慚愧者。呵責<a class='ref t' id='t0754b19' href='#t0754b19'>T 0754b19</a>婆羅比丘尼言。汝云何度他妊娠女人。往<a class='ref t' id='t0754b20' href='#t0754b20'>T 0754b20</a>白諸比丘。諸比丘白佛。佛以此因緣集比<a class='ref t' id='t0754b21' href='#t0754b21'>T 0754b21</a>丘僧。呵責婆羅比丘尼言。汝所為非。非威<a class='ref t' id='t0754b22' href='#t0754b22'>T 0754b22</a>儀非沙門法。非淨行非隨順行。所不應<a class='ref t' id='t0754b23' href='#t0754b23'>T 0754b23</a>為。云何度他妊娠女人。以無數方便呵責<a class='ref t' id='t0754b24' href='#t0754b24'>T 0754b24</a>已告諸比丘。此比丘尼多種有漏處最初犯<a class='ref t' id='t0754b25' href='#t0754b25'>T 0754b25</a>戒。自今已去與比丘尼結戒。集十句義乃<a class='ref t' id='t0754b26' href='#t0754b26'>T 0754b26</a>至正法久住。欲說戒者當如是說。若比丘<a class='ref t' id='t0754b27' href='#t0754b27'>T 0754b27</a>尼度他妊娠女人授具足戒者波逸提。如<a class='ref t' id='t0754b28' href='#t0754b28'>T 0754b28</a>是世尊與比丘尼結戒。時諸比丘尼。不知<a class='ref t' id='t0754b29' href='#t0754b29'>T 0754b29</a>妊娠不妊娠。後乃知妊娠。其中或作波<a class='ref t' id='t0754c01' href='#t0754c01'>T 0754c01</a>逸提懺或疑。不知者無犯。自今已去當如<a class='ref t' id='t0754c02' href='#t0754c02'>T 0754c02</a>是說戒。若比丘尼。知女人妊娠。度與授具<a class='ref t' id='t0754c03' href='#t0754c03'>T 0754c03</a>足戒者。波逸提。比丘尼義如上。彼比丘尼。<a class='ref t' id='t0754c04' href='#t0754c04'>T 0754c04</a>若知女人妊娠。度授具足戒。作三羯磨竟<a class='ref t' id='t0754c05' href='#t0754c05'>T 0754c05</a>和上尼波逸提。白二羯磨竟三突吉羅。白一<a class='ref t' id='t0754c06' href='#t0754c06'>T 0754c06</a>羯磨竟二突吉羅。白已一突吉羅。白未竟突<a class='ref t' id='t0754c07' href='#t0754c07'>T 0754c07</a>吉羅。未白前與剃頭著衣與受戒。若集<a class='ref t' id='t0754c08' href='#t0754c08'>T 0754c08</a>眾眾滿。一切突吉羅。比丘突吉羅。是謂為<a class='ref t' id='t0754c09' href='#t0754c09'>T 0754c09</a>犯。不犯者。若不知。若信彼人言。若信可信<a class='ref t' id='t0754c10' href='#t0754c10'>T 0754c10</a>人語。或信父母語。與受具足戒後生兒不<a class='ref t' id='t0754c11' href='#t0754c11'>T 0754c11</a>犯。若生已疑不敢捉抱。佛言若未能離母<a class='ref t' id='t0754c12' href='#t0754c12'>T 0754c12</a>自活。聽一切如母法乳哺長養。後有疑不<a class='ref t' id='t0754c13' href='#t0754c13'>T 0754c13</a>敢與此男兒同室宿。佛言。若未能離母宿<a class='ref t' id='t0754c14' href='#t0754c14'>T 0754c14</a>聽共一處宿無犯。無犯者最初未制戒。癡<a class='ref t' id='t0754c15' href='#t0754c15'>T 0754c15</a>狂心亂痛惱所纏。<span class='rule-number'>十九</span></p>
<a class='ref t' id='t0754c16' href='#t0754c16'>T 0754c16</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
