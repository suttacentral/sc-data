<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-sarv-bi-vb-pc91' lang='lzh'>
<header class='mirror'>
<p class='division'><span class='mirror-left latin'>Sarvāstivāda Vinaya</span> <span class='mirror-right'>十誦律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Pācittiya 91</span> <span class='mirror-right'>波夜提之九十一</span></h1>
</header>
<p><a class='ref sc' id='sc1' href='#sc1'>SC 1</a> <a class='t-linehead' id='t-linehead0321b25' href='#t-linehead0321b25'></a> 佛在王舍城。爾時助調達比丘尼入白衣舍。<a class='ref t' id='t0321b26' href='#t0321b26'>T 0321b26</a>獨與白衣男子共立共語竊語。遣共行比丘<a class='ref t' id='t0321b27' href='#t0321b27'>T 0321b27</a>尼去。求閑便故。是中有比丘尼。少欲知足行<a class='ref t' id='t0321b28' href='#t0321b28'>T 0321b28</a>頭陀。聞是事心不喜。種種因緣呵責言。云何<a class='ref t' id='t0321b29' href='#t0321b29'>T 0321b29</a>名比丘尼。入白衣舍。獨與一白衣男子。共立<a class='ref t' id='t0321c01' href='#t0321c01'>T 0321c01</a>共語共竊語。遣共行比丘尼去。種種因緣呵<a class='ref t' id='t0321c02' href='#t0321c02'>T 0321c02</a>已向佛廣說。佛以是事集二部僧。知而故問<a class='ref t' id='t0321c03' href='#t0321c03'>T 0321c03</a>是比丘尼。汝實作是事不。答言。實作世尊。佛<a class='ref t' id='t0321c04' href='#t0321c04'>T 0321c04</a>以種種因緣呵責言。云何名比丘尼。入白衣<a class='ref t' id='t0321c05' href='#t0321c05'>T 0321c05</a>舍。獨與一白衣男子。共立共語共竊語。遣<a class='ref t' id='t0321c06' href='#t0321c06'>T 0321c06</a>共行比丘尼去。種種因緣呵已語諸比丘。以<a class='ref t' id='t0321c07' href='#t0321c07'>T 0321c07</a>十利故。與比丘尼結戒。從今是戒應如是說。<a class='ref t' id='t0321c08' href='#t0321c08'>T 0321c08</a>若比丘尼入白衣舍。獨與一白衣男子。共立<a class='ref t' id='t0321c09' href='#t0321c09'>T 0321c09</a>共語竊語。遣共行比丘尼去。求獨語故波夜<a class='ref t' id='t0321c10' href='#t0321c10'>T 0321c10</a>提。波夜提者。燒煮覆障。若不悔過能障礙道。<a class='ref t' id='t0321c11' href='#t0321c11'>T 0321c11</a>是中犯者。若比丘尼入白衣舍。獨與一男子<a class='ref t' id='t0321c12' href='#t0321c12'>T 0321c12</a>共立突吉羅。共語突吉羅。共竊語突吉羅。求<a class='ref t' id='t0321c13' href='#t0321c13'>T 0321c13</a>獨語故。遣共行比丘尼離聞處去波夜提。不<a class='ref t' id='t0321c14' href='#t0321c14'>T 0321c14</a>離聞處突吉羅。<span class='rule-number'>九十一事竟</span></p>
<a class='ref t' id='t0321c15' href='#t0321c15'>T 0321c15</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
