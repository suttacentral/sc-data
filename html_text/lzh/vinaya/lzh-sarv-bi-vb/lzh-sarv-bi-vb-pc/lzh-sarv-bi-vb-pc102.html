<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-sarv-bi-vb-pc102' lang='lzh'>
<header class='mirror'>
<p class='division'><span class='mirror-left latin'>Sarvāstivāda Vinaya</span> <span class='mirror-right'>十誦律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Pācittiya 102</span> <span class='mirror-right'>波夜提之百二</span></h1>
</header>
<p><a class='ref sc' id='sc1'>SC 1</a> <a class='t-linehead' id='t-linehead0324b10'></a> 佛在舍衛國。爾時偷蘭難陀比丘尼。有共活<a class='ref t' id='t0324b11'>T 0324b11</a>比丘尼病苦。偷蘭難陀比丘尼棄到餘聚落。<a class='ref t' id='t0324b12'>T 0324b12</a>恐須供給看病人故。諸比丘尼往到病比丘<a class='ref t' id='t0324b13'>T 0324b13</a>尼所言。偷蘭難陀所有作事。汝悉與作。汝今<a class='ref t' id='t0324b14'>T 0324b14</a>病苦。云何看汝病。比丘尼言。偷蘭難陀比<a class='ref t' id='t0324b15'>T 0324b15</a>丘尼。當能供給我耶。恐須看我故。棄捨我去。<a class='ref t' id='t0324b16'>T 0324b16</a>是中有比丘尼。少欲知足行頭陀。聞是事心<a class='ref t' id='t0324b17'>T 0324b17</a>不喜。種種因緣呵責言。云何名比丘尼。共活<a class='ref t' id='t0324b18'>T 0324b18</a>比丘尼病苦。棄至餘聚落。種種因緣呵已向<a class='ref t' id='t0324b19'>T 0324b19</a>佛廣說。佛以是事集二部僧。知而故問偷蘭<a class='ref t' id='t0324b20'>T 0324b20</a>難陀。汝實作是事不。答言。實作世尊。佛以種<a class='ref t' id='t0324b21'>T 0324b21</a>種因緣呵責言。云何名比丘尼。共活比丘尼<a class='ref t' id='t0324b22'>T 0324b22</a>病苦。棄至餘聚落。種種因緣呵已語諸比丘。<a class='ref t' id='t0324b23'>T 0324b23</a>以十利故。與比丘尼結戒。從今是戒應如是<a class='ref t' id='t0324b24'>T 0324b24</a>說。若比丘尼。共活比丘尼病苦不供給波逸<a class='ref t' id='t0324b25'>T 0324b25</a>提。波逸提者。燒煮覆障。若不悔過能障礙<a class='ref t' id='t0324b26'>T 0324b26</a>道。是中犯者。若比丘尼。共活比丘尼病苦<a class='ref t' id='t0324b27'>T 0324b27</a>不供給波逸提。隨不供給隨得爾所波逸提<a class='ref t' id='t0324b28'>T 0324b28</a>。<span class='rule-number'>一百二事竟</span></p>
<a class='ref t' id='t0324b29'>T 0324b29</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
