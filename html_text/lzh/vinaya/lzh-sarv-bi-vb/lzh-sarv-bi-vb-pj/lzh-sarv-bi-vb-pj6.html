<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-sarv-bi-vb-pj6' lang='lzh'>
<header class='mirror'>
<p class='division'><span class='mirror-left latin'>Sarvāstivāda Vinaya</span> <span class='mirror-right'>十誦律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Pārājika 6</span> <span class='mirror-right'>波羅夷法之六</span></h1>
</header>
<p><a class='ref sc' id='sc1'>SC 1</a> <a class='t-linehead' id='t-linehead0303c02'></a> 佛在王舍城。爾時助調達比丘尼。聽六群比<a class='ref t' id='t0303c03'>T 0303c03</a>丘捉手。捉衣。共立共語共期。入屏覆處待男<a class='ref t' id='t0303c04'>T 0303c04</a>子來。舉身如白衣女爾時有比丘尼。少欲知<a class='ref t' id='t0303c05'>T 0303c05</a>足行頭陀。聞是事心不喜。種種因緣訶責言。<a class='ref t' id='t0303c06'>T 0303c06</a>云何名比丘尼。有漏心。聽漏心男子捉手捉<a class='ref t' id='t0303c07'>T 0303c07</a>衣。共立共語共期。入屏覆處待男子來。舉身<a class='ref t' id='t0303c08'>T 0303c08</a>如白衣女。種種因緣訶已向佛廣說。佛以是<a class='ref t' id='t0303c09'>T 0303c09</a>事集二部僧。知而故問助調達比丘尼。汝實<a class='ref t' id='t0303c10'>T 0303c10</a>作是事不。答言。實作世尊。佛以種種因緣呵<a class='ref t' id='t0303c11'>T 0303c11</a>責。云何名比丘尼。有漏心。聽漏心男子捉手<a class='ref t' id='t0303c12'>T 0303c12</a>捉衣。共立共語共期。入屏覆處待男子來。<a class='ref t' id='t0303c13'>T 0303c13</a>舉身如白衣女。種種因緣呵已語諸比丘。以<a class='ref t' id='t0303c14'>T 0303c14</a>十利故。與比丘尼結戒。從今是戒應如是說。<a class='ref t' id='t0303c15'>T 0303c15</a>若比丘尼有漏心。聽漏心男子捉手捉衣。共<a class='ref t' id='t0303c16'>T 0303c16</a>立共語共期。入屏覆處。待男子來。舉身如白<a class='ref t' id='t0303c17'>T 0303c17</a>衣女。以是八事示貪著相。是比丘尼犯波羅<a class='ref t' id='t0303c18'>T 0303c18</a>夷不應共住。漏心者。於是人邊生愛結深厚。<a class='ref t' id='t0303c19'>T 0303c19</a>男子漏心亦如是。男子者。謂人男能作婬<a class='ref t' id='t0303c20'>T 0303c20</a>事。捉手者。從腕前。名為手。捉衣者。捉襯身<a class='ref t' id='t0303c21'>T 0303c21</a>衣。共立者。可說不淨語處。共語者。可說不淨<a class='ref t' id='t0303c22'>T 0303c22</a>語處。共期者。可作惡處。入屏覆處者。若壁覆<a class='ref t' id='t0303c23'>T 0303c23</a>障。草席覆障。衣幔覆障處。待男子來者。可作<a class='ref t' id='t0303c24'>T 0303c24</a>惡處。舉身如白衣女者。若捉若抱。不逆男子<a class='ref t' id='t0303c25'>T 0303c25</a>意。如白衣女。用是八事示貪著相。犯波羅夷。<a class='ref t' id='t0303c26'>T 0303c26</a>波羅夷者。是罪弊惡深重。退墮不如。若比丘<a class='ref t' id='t0303c27'>T 0303c27</a>尼犯是罪者。不名沙門尼。非釋女。失比丘尼<a class='ref t' id='t0303c28'>T 0303c28</a>法。不共住者。諸比丘尼不共作法事。謂白羯<a class='ref t' id='t0303c29'>T 0303c29</a>磨白二羯磨白四羯磨說戒。自恣立十三比<a class='ref t' id='t0304a01'>T 0304a01</a>丘尼羯磨。是中犯者。若比丘尼有漏心。聽漏<a class='ref t' id='t0304a02'>T 0304a02</a>心男子捉手偷蘭遮。聽捉衣偷蘭遮。若共立<a class='ref t' id='t0304a03'>T 0304a03</a>偷蘭遮。若共語偷蘭遮。若共期偷蘭遮。若<a class='ref t' id='t0304a04'>T 0304a04</a>入屏覆處偷蘭遮。待男子來偷蘭遮。身與男<a class='ref t' id='t0304a05'>T 0304a05</a>子如白衣女偷蘭遮。若具作八事。犯波羅夷<a class='ref t' id='t0304a06'>T 0304a06</a>。<span class='rule-number'>第六事竟</span></p>
<a class='ref t' id='t0304a07'>T 0304a07</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
