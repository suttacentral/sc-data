<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='lzh-mg-bi-vb-pc110' lang='lzh'>
<header class='mirror'>
<p class='division'><span class='mirror-left latin'>Mahāsaṅghika Vinaya</span> <span class='mirror-right'>摩訶僧祇律</span></p>
<p class='mirror-row'><span class='mirror-left latin'>Bhikkhunī Vibhaṅga</span> <span class='mirror-right'>比丘尼分</span></p>
<h1 class='mirror-row'><span class='mirror-left latin'>Pācittiya 110</span> <span class='mirror-right'>波夜提百十</span></h1>
</header>
<p><a class='ref sc' id='sc1' href='#sc1'>SC 1</a>  佛住舍衛城。爾時有學戒尼。語偷蘭難陀言。 <a class='ref t' id='t0537b26' href='#t0537b26'>T 0537b26</a> 阿梨耶。我學戒滿。與我受具足。答言可爾。後 <a class='ref t' id='t0537b27' href='#t0537b27'>T 0537b27</a> 學戒尼言。阿梨耶。我學戒滿與我受具足。聞 <a class='ref t' id='t0537b28' href='#t0537b28'>T 0537b28</a> 是語已。自不與受不使人受。又不發遣。諸 <a class='ref t' id='t0537b29' href='#t0537b29'>T 0537b29</a> 比丘尼言。汝先許與受具足。何以不與。聞此 <a class='ref t' id='t0537c01' href='#t0537c01'>T 0537c01</a> 語猶故不與。諸比丘尼語大愛道。大愛道即 <a class='ref t' id='t0537c02' href='#t0537c02'>T 0537c02</a> 以是事具白世尊。佛言。呼是比丘尼來。來已 <a class='ref t' id='t0537c03' href='#t0537c03'>T 0537c03</a> 問言。汝實爾不。答言實爾。佛言。此是惡事。 <a class='ref t' id='t0537c04' href='#t0537c04'>T 0537c04</a> 汝云何許他受具足而不與受。從今已後不 <a class='ref t' id='t0537c05' href='#t0537c05'>T 0537c05</a> 聽。佛告大愛道。依止舍衛城比丘尼皆悉令 <a class='ref t' id='t0537c06' href='#t0537c06'>T 0537c06</a> 集。乃至已聞者當重聞。若比丘尼語式叉摩 <a class='ref t' id='t0537c07' href='#t0537c07'>T 0537c07</a> 尼言。學戒滿當與汝受具足。後不與受不使 <a class='ref t' id='t0537c08' href='#t0537c08'>T 0537c08</a> 人受。又不遣去者波夜提比丘尼者如上說。 <a class='ref t' id='t0537c09' href='#t0537c09'>T 0537c09</a> 式叉摩尼者隨順行十八事二歲學。作是語 <a class='ref t' id='t0537c10' href='#t0537c10'>T 0537c10</a> 者。如偷蘭難陀比丘尼許與受具足後不與 <a class='ref t' id='t0537c11' href='#t0537c11'>T 0537c11</a> 受不使人受波夜提。波夜提者如上說。若比 <a class='ref t' id='t0537c12' href='#t0537c12'>T 0537c12</a> 丘尼語式叉摩尼。當與汝受具足。若後無力 <a class='ref t' id='t0537c13' href='#t0537c13'>T 0537c13</a> 者當使人受。若不自受不使人受者。應語令 <a class='ref t' id='t0537c14' href='#t0537c14'>T 0537c14</a> 去更餘處受具足。若比丘尼許式叉摩尼受 <a class='ref t' id='t0537c15' href='#t0537c15'>T 0537c15</a> 具足。後不與受者波夜提。若比丘許沙彌 <a class='ref t' id='t0537c16' href='#t0537c16'>T 0537c16</a> 受具足。後不與受者得越毘尼罪。是故世尊 <a class='ref t' id='t0537c17' href='#t0537c17'>T 0537c17</a> 說。</p>
<a class='ref t' id='t0537c18' href='#t0537c18'>T 0537c18</a>
<footer>
<p>Text from CBETA.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
