<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t93' lang='lzh'>
<header class='mirror'>
<h1 class='mirror-row'><span class='mirror-left latin'>T93</span> <span class='mirror-right'>佛說邪見經</span></h1>
</header>
　<a class='ref t' id='t0917a04' href='#t0917a04'>T 0917a04</a><a class='ref t' id='t0917a05' href='#t0917a05'>T 0917a05</a><a class='ref t' id='t0917a06' href='#t0917a06'>T 0917a06</a><a class='ref t' id='t0917a07' href='#t0917a07'>T 0917a07</a>
<p class='suttainfo'><span class='t-juanname'>佛說邪見經</span><br>
<a class='ref t' id='t0917a08' href='#t0917a08'>T 0917a08</a><a class='ref t' id='t0917a09' href='#t0917a09'>T 0917a09</a> <span class='t-byline'>失譯人名今附東晉錄</span></p>
<a class='ref t' id='t0917a10' href='#t0917a10'>T 0917a10</a>
<p><a class='t-linehead' id='t-linehead0917a10' href='#t-linehead0917a10'></a>聞如是：</p>
<p>一時，尊者阿難，在羅閱祇城迦蘭陀<a class='ref t' id='t0917a11' href='#t0917a11'>T 0917a11</a>竹園。世尊般涅槃不久，於是有異邪命，是尊<a class='ref t' id='t0917a12' href='#t0917a12'>T 0917a12</a>者阿難<span class='t-gaiji'>［髟／囪／心］<!--gaiji,,1[髟／囪／心],2&#x29BB0;,3--></span>角友，中食後行彷徉而行至尊者<a class='ref t' id='t0917a13' href='#t0917a13'>T 0917a13</a>阿難所，到已共尊者阿難面相慰勞。面相慰<a class='ref t' id='t0917a14' href='#t0917a14'>T 0917a14</a>勞已，却坐一面。彼邪命却坐一面已，語尊者<a class='ref t' id='t0917a15' href='#t0917a15'>T 0917a15</a>阿難曰：「我欲有所問，聽我所問。」</p>
<p><a class='t-linehead' id='t-linehead0917a15' href='#t-linehead0917a15'></a>「當問，賢者！」邪<a class='ref t' id='t0917a16' href='#t0917a16'>T 0917a16</a>命聞已知之。</p>
<p><a class='t-linehead' id='t-linehead0917a16' href='#t-linehead0917a16'></a>「此阿難！彼沙門瞿曇！棄邪見、除<a class='ref t' id='t0917a17' href='#t0917a17'>T 0917a17</a>邪見，不記說世間有常、世間無常，世間有邊、<a class='ref t' id='t0917a18' href='#t0917a18'>T 0917a18</a>世間無邊，命是身是、命異身異，有如此命終、<a class='ref t' id='t0917a19' href='#t0917a19'>T 0917a19</a>無有命終，有此、無有此，無、有命終。此阿難！彼<a class='ref t' id='t0917a20' href='#t0917a20'>T 0917a20</a>沙門瞿曇！知邪見，應如此知耶？」</p>
<p><a class='t-linehead' id='t-linehead0917a20' href='#t-linehead0917a20'></a>「此婆羅門！彼<a class='ref t' id='t0917a21' href='#t0917a21'>T 0917a21</a>世尊有智、有知見，如來、無所著、等正覺，棄邪<a class='ref t' id='t0917a22' href='#t0917a22'>T 0917a22</a>見、除邪見，不記說世間有常至無有命終。此<a class='ref t' id='t0917a23' href='#t0917a23'>T 0917a23</a>婆羅門！彼世尊有智、有見知，此邪見，如來、無<a class='ref t' id='t0917a24' href='#t0917a24'>T 0917a24</a>所著、等正覺應如此知。」</p>
<p><a class='t-linehead' id='t-linehead0917a24' href='#t-linehead0917a24'></a>「此阿難！彼沙門瞿曇！<a class='ref t' id='t0917a25' href='#t0917a25'>T 0917a25</a>棄邪見、除邪見，不記說世間有常至無有命<a class='ref t' id='t0917a26' href='#t0917a26'>T 0917a26</a>終。云何，阿難！彼沙門瞿曇，知此邪見？此云何<a class='ref t' id='t0917a27' href='#t0917a27'>T 0917a27</a>知？」</p>
<p><a class='t-linehead' id='t-linehead0917a27' href='#t-linehead0917a27'></a>「此婆羅門！彼世尊有智、有見，如來、無所著、<a class='ref t' id='t0917a28' href='#t0917a28'>T 0917a28</a>等正覺，棄邪見、除邪見，不記說世間有常至<a class='ref t' id='t0917a29' href='#t0917a29'>T 0917a29</a>無有命終。此婆羅門！此邪見者，相應、等相應，<a class='ref t' id='t0917b01' href='#t0917b01'>T 0917b01</a>如是趣、如是生，及後世。此婆羅門！彼世尊如<a class='ref t' id='t0917b02' href='#t0917b02'>T 0917b02</a>是知，有知、有見，如來、無所著、等正覺，知邪見，<a class='ref t' id='t0917b03' href='#t0917b03'>T 0917b03</a>當如是知。」</p>
<p><a class='t-linehead' id='t-linehead0917b03' href='#t-linehead0917b03'></a>「是故，阿難！我今歸汝。」</p>
<p>「汝婆羅門！莫<a class='ref t' id='t0917b04' href='#t0917b04'>T 0917b04</a>歸於我，如我所歸世尊，汝亦當歸之。」</p>
<p><a class='t-linehead' id='t-linehead0917b04' href='#t-linehead0917b04'></a>「是故，<a class='ref t' id='t0917b05' href='#t0917b05'>T 0917b05</a>阿難！我今便歸彼世尊、法及比丘僧，我於彼<a class='ref t' id='t0917b06' href='#t0917b06'>T 0917b06</a>世尊<span class='corr' title='[→為] cf.【麗】'>為</span>優婆塞，從今日始離於殺，今日歸尊者。」</p>
<a class='ref t' id='t0917b07' href='#t0917b07'>T 0917b07</a>
<p><a class='t-linehead' id='t-linehead0917b07' href='#t-linehead0917b07'></a>阿難如是說。彼邪命聞尊者阿難所說，歡喜<a class='ref t' id='t0917b08' href='#t0917b08'>T 0917b08</a>而樂。</p>
<a class='ref t' id='t0917b09' href='#t0917b09'>T 0917b09</a>
<p class='endsutta'><span class='t-juanname'>佛說邪見經</span></p>
<footer>
<p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href='http://tripitaka.cbeta.org/T01'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
