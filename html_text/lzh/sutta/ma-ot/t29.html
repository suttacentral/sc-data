<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t29' lang='lzh'>
<header class='mirror'>
<h1 class='mirror-row'><span class='mirror-left latin'>T29</span> <span class='mirror-right'>佛說鹹水喻經</span></h1>
</header>
　<a class='ref t' id='t0811a27'>T 0811a27</a><a class='ref t' id='t0811a28'>T 0811a28</a><a class='ref t' id='t0811a29'>T 0811a29</a><a class='ref t' id='t0811b01'>T 0811b01</a>
<p class='suttainfo'><span class='t-juanname'>佛說鹹水喻經</span><br>
<a class='ref t' id='t0811b02'>T 0811b02</a><a class='ref t' id='t0811b03'>T 0811b03</a> <span class='t-byline'>失譯人名今附西晉錄</span></p>
<a class='ref t' id='t0811b04'>T 0811b04</a>
<p><a class='t-linehead' id='t-linehead0811b04'></a>聞如是：</p>
<p>一時，婆伽婆在舍衛城祇樹給孤獨<a class='ref t' id='t0811b05'>T 0811b05</a>園。爾時世尊告諸比丘：「我與汝等說水喻七<a class='ref t' id='t0811b06'>T 0811b06</a>事，諦聽諦思念之，我當說。」對曰：「如是，世尊！」<a class='ref t' id='t0811b07'>T 0811b07</a>爾時諸比丘從佛聞教。</p>
<p><a class='t-linehead' id='t-linehead0811b07'></a>世尊告曰：「云何，比丘！<a class='ref t' id='t0811b08'>T 0811b08</a>水喻七事？若人沒於水；從水出頭復還沒水；<a class='ref t' id='t0811b09'>T 0811b09</a>或出頭遍觀四方；或出頭不復沒水；或有人<a class='ref t' id='t0811b10'>T 0811b10</a>欲行出水；或有人欲至彼岸；或有人已至彼<a class='ref t' id='t0811b11'>T 0811b11</a>岸，淨志得立彼岸。</p>
<p><a class='t-linehead' id='t-linehead0811b11'></a>「彼云何人沒溺於水？或有<a class='ref t' id='t0811b12'>T 0811b12</a>一人以不善法盡纏裹身，純罪熟，至地獄一<a class='ref t' id='t0811b13'>T 0811b13</a>劫受罪不可療治，是謂此人常沒溺於水，是<a class='ref t' id='t0811b14'>T 0811b14</a>謂初入水沒溺。</p>
<p><a class='t-linehead' id='t-linehead0811b14'></a>「彼云何人出頭還沒入水？或<a class='ref t' id='t0811b15'>T 0811b15</a>有一人作是沒溺，有信於善法，懷慙愧，求其<a class='ref t' id='t0811b16'>T 0811b16</a>方便，於諸善法皆懷慙愧，彼出於水還沒溺<a class='ref t' id='t0811b17'>T 0811b17</a>水，是謂二人沒溺於水。</p>
<p><a class='t-linehead' id='t-linehead0811b17'></a>「彼云何人出水遍觀<a class='ref t' id='t0811b18'>T 0811b18</a>四方？或有一人出水，彼有信於善法，有慙愧<a class='ref t' id='t0811b19'>T 0811b19</a>心，有勇猛意，於諸不善法皆有慙愧。彼出水<a class='ref t' id='t0811b20'>T 0811b20</a>上，不復沒溺於水。此諸賢，是謂三人喻彼出<a class='ref t' id='t0811b21'>T 0811b21</a>水。</p>
<p><a class='t-linehead' id='t-linehead0811b21'></a>「彼云何人出水住？或有一人作是出水，有<a class='ref t' id='t0811b22'>T 0811b22</a>信於善法，有慙愧，有精進，於諸善法皆懷<a class='ref t' id='t0811b23'>T 0811b23</a>慙愧，彼於三結使盡，成須陀洹而不退轉，必<a class='ref t' id='t0811b24'>T 0811b24</a>當還所獲，是謂四人喻彼出水住。</p>
<p><a class='t-linehead' id='t-linehead0811b24'></a>「彼云何人<a class='ref t' id='t0811b25'>T 0811b25</a>出水欲至彼岸？或有一人作如是出水，彼有<a class='ref t' id='t0811b26'>T 0811b26</a>信於善法，有慙愧，有勇猛意，於諸善法悉懷<a class='ref t' id='t0811b27'>T 0811b27</a>慙愧，彼盡三結使，貪欲、瞋恚、愚癡薄，成斯陀<a class='ref t' id='t0811b28'>T 0811b28</a>含，來至此間而盡苦本，是謂彼人喻彼水欲<a class='ref t' id='t0811b29'>T 0811b29</a>至彼岸。</p>
<p><a class='t-linehead' id='t-linehead0811b29'></a>「云何彼人已至彼岸？或有一人便出<a class='ref t' id='t0811c01'>T 0811c01</a>水，有信於善法，有慙愧，有勇猛意，於諸善法<a class='ref t' id='t0811c02'>T 0811c02</a>皆懷慙愧，彼便盡五下分結，成阿那含，於彼<a class='ref t' id='t0811c03'>T 0811c03</a>般涅槃，不復來至此間，是謂六人喻彼出水<a class='ref t' id='t0811c04'>T 0811c04</a>已至彼岸。</p>
<p><a class='t-linehead' id='t-linehead0811c04'></a>「彼云何人已至彼岸，淨志得立彼<a class='ref t' id='t0811c05'>T 0811c05</a>岸？或有一人而出水上，有信於善法，有慙愧<a class='ref t' id='t0811c06'>T 0811c06</a>有，勇猛意，於諸善法皆懷慙愧；或有一人盡<a class='ref t' id='t0811c07'>T 0811c07</a>有漏成無漏，念解脫、智慧解脫，於現法中疾<a class='ref t' id='t0811c08'>T 0811c08</a>得證通，而自娛樂盡生死源。梵行已立，所作<a class='ref t' id='t0811c09'>T 0811c09</a>已辦，更不復受母胎。是謂彼人喻彼水已立<a class='ref t' id='t0811c10'>T 0811c10</a>彼出岸。</p>
<p><a class='t-linehead' id='t-linehead0811c10'></a>「如是，比丘！此七人，我今與汝等說七<a class='ref t' id='t0811c11'>T 0811c11</a>人喻水。諸世尊與諸聲聞所應當說，有大慈，<a class='ref t' id='t0811c12'>T 0811c12</a>欲使獲安隱，皆使得度，所謂閑居處、樹下、空<a class='ref t' id='t0811c13'>T 0811c13</a>處露坐，汝等坐禪勿有懈怠；今不精勤後備<a class='ref t' id='t0811c14'>T 0811c14</a>有悔。是謂我所教勅。」</p>
<p><a class='t-linehead' id='t-linehead0811c14'></a>爾時諸比丘聞佛所說，<a class='ref t' id='t0811c15'>T 0811c15</a>歡喜奉行。</p>
<a class='ref t' id='t0811c16'>T 0811c16</a>
<p class='endsutta'><span class='t-juanname'>佛說鹹水喻經</span></p>
<footer>
<p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href='http://tripitaka.cbeta.org/T01'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
