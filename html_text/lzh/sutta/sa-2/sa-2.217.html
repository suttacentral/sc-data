<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.217' lang='lzh'>
<header class='mirror'>
<p class='division'><span class='mirror-left latin'>Saṃyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 217</span><span class='mirror-right'>（二一七）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0454b12' href='#t0454b12'>T 0454b12</a>獨園。爾時蓮華色比丘尼，於其晨朝，著衣持<a class='ref t' id='t0454b13' href='#t0454b13'>T 0454b13</a>鉢，入城乞食，食訖洗鉢，收攝坐具，并洗足<a class='ref t' id='t0454b14' href='#t0454b14'>T 0454b14</a>已，入得眼林，坐一樹下，端坐思惟，住於天<a class='ref t' id='t0454b15' href='#t0454b15'>T 0454b15</a>住。爾時，魔王而作是念：「沙門瞿曇在舍衛<a class='ref t' id='t0454b16' href='#t0454b16'>T 0454b16</a>國祇樹給孤獨園，蓮華色比丘尼，著衣持鉢，<a class='ref t' id='t0454b17' href='#t0454b17'>T 0454b17</a>入城乞食，食訖洗鉢，收攝坐具，至得眼林<a class='ref t' id='t0454b18' href='#t0454b18'>T 0454b18</a>中，坐一樹下，住於天住。我當為其而作擾亂。」<a class='ref t' id='t0454b19' href='#t0454b19'>T 0454b19</a>作是念已，化為摩納，往至其所，而說偈言：</p>
<a class='ref t' id='t0454b20' href='#t0454b20'>T 0454b20</a>
<blockquote class='gatha'>
<p>「娑羅樹下坐，　　如華善開敷，<a class='ref t' id='t0454b21' href='#t0454b21'>T 0454b21</a><br>
獨一比丘尼，　　汝今坐禪耶？<a class='ref t' id='t0454b22' href='#t0454b22'>T 0454b22</a><br>
更無第二伴，　　能不畏愚癡？」</p>
</blockquote>
<p><a class='ref t' id='t0454b23' href='#t0454b23'>T 0454b23</a>爾時，蓮華比丘尼即作是念：「此為是誰？擾<a class='ref t' id='t0454b24' href='#t0454b24'>T 0454b24</a>亂於我，甚為欺詐。為是人耶？是非人乎？」入定<a class='ref t' id='t0454b25' href='#t0454b25'>T 0454b25</a>觀察，知是波旬，即說偈言：</p>
<a class='ref t' id='t0454b26' href='#t0454b26'>T 0454b26</a>
<blockquote class='gatha'>
<p>「百千姦偽賊，　　皆悉令如汝，<a class='ref t' id='t0454b27' href='#t0454b27'>T 0454b27</a><br>
不動我一毛，　　故獨無所畏。」</p>
</blockquote>
<p><a class='ref t' id='t0454b28' href='#t0454b28'>T 0454b28</a>爾時，魔王復說偈言：</p>
<a class='ref t' id='t0454b29' href='#t0454b29'>T 0454b29</a>
<blockquote class='gatha'>
<p>「我今自隱形，　　入汝腹中央，<a class='ref t' id='t0454c01' href='#t0454c01'>T 0454c01</a><br>
或入汝眉間，　　令汝不得見。」</p>
</blockquote>
<p><a class='ref t' id='t0454c02' href='#t0454c02'>T 0454c02</a>時比丘尼復以偈答：</p>
<a class='ref t' id='t0454c03' href='#t0454c03'>T 0454c03</a>
<blockquote class='gatha'>
<p>「我心得自在，　　善修如意定，<a class='ref t' id='t0454c04' href='#t0454c04'>T 0454c04</a><br>
斷絕大繫縛，　　終不怖畏汝。<a class='ref t' id='t0454c05' href='#t0454c05'>T 0454c05</a><br>
我已吐諸結，　　得拔三垢根，<a class='ref t' id='t0454c06' href='#t0454c06'>T 0454c06</a><br>
怖畏根本盡，　　故我無所畏。<a class='ref t' id='t0454c07' href='#t0454c07'>T 0454c07</a><br>
我今住於此，　　都無畏汝心，<a class='ref t' id='t0454c08' href='#t0454c08'>T 0454c08</a><br>
汝軍眾盡來，　　我亦不怖畏。<a class='ref t' id='t0454c09' href='#t0454c09'>T 0454c09</a><br>
斷除一切愛，　　滅諸無明闇，<a class='ref t' id='t0454c10' href='#t0454c10'>T 0454c10</a><br>
逮得於盡滅，　　安住無漏法。<a class='ref t' id='t0454c11' href='#t0454c11'>T 0454c11</a><br>
以是故當知，　　波旬墮負處。」</p>
</blockquote>
<p><a class='ref t' id='t0454c12' href='#t0454c12'>T 0454c12</a>爾時，波旬而作是念：「蓮華色比丘尼善解我<a class='ref t' id='t0454c13' href='#t0454c13'>T 0454c13</a>心。」憂愁悔恨，慚愧還宮。</p>
<a class='ref t' id='t0454c14' href='#t0454c14'>T 0454c14</a>
<footer>
<p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
