<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.113' lang='lzh'>
<header class='mirror'>
<p class='division'><span class='mirror-left latin'>Saṃyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 113</span><span class='mirror-right'>（一一三）</span></h1>
</header>
<p><a class='t-linehead' id='t-linehead0415a05'></a>如是我聞：</p>
<p><a class='t-linehead' id='t-linehead0415a05'></a>一時，佛在舍衛國祇樹給孤<a class='ref t' id='t0415a06'>T 0415a06</a>獨園。爾時，尊者摩訶迦葉在彼舍衛舊園林<a class='ref t' id='t0415a07'>T 0415a07</a>中毘舍佉講堂。時，尊者摩訶迦葉即於其夜，<a class='ref t' id='t0415a08'>T 0415a08</a>從定而起，從定起已，往詣佛所，頂禮佛足，在<a class='ref t' id='t0415a09'>T 0415a09</a>一面坐。佛告迦葉：「汝當教授諸比丘等，指<span class='corr' title='[道→導] cf.【麗】'>導</span><a class='ref t' id='t0415a10'>T 0415a10</a>教照禪定之法，為說法要。何以故？我恒教<a class='ref t' id='t0415a11'>T 0415a11</a>授是比丘等，汝亦應爾。我常為諸比丘說於<a class='ref t' id='t0415a12'>T 0415a12</a>法要，汝亦應爾。」</p>
<p><a class='t-linehead' id='t-linehead0415a12'></a>迦葉白佛：「是諸比丘不能受<a class='ref t' id='t0415a13'>T 0415a13</a>語，難可教授。」</p>
<p><a class='t-linehead' id='t-linehead0415a13'></a>佛告迦葉：「汝於今者，以何因<a class='ref t' id='t0415a14'>T 0415a14</a>緣，不為說法？」</p>
<p><a class='t-linehead' id='t-linehead0415a14'></a>迦葉復白佛言：「今二比丘：一是<a class='ref t' id='t0415a15'>T 0415a15</a>阿難共行弟子，名曰難荼。二是目連弟子，<a class='ref t' id='t0415a16'>T 0415a16</a>名阿毘浮。是二弟子互諍勝負，各自稱言：『我<a class='ref t' id='t0415a17'>T 0415a17</a>知見勝，我所說勝。』互共相引，欲決知見，及以<a class='ref t' id='t0415a18'>T 0415a18</a>言說：『為我說妙，為汝說妙？為我句義具足，為<a class='ref t' id='t0415a19'>T 0415a19</a>汝句義具足？』」</p>
<p><a class='t-linehead' id='t-linehead0415a19'></a>爾時，阿難侍於世尊，以扇扇佛。<a class='ref t' id='t0415a20'>T 0415a20</a>爾時，阿難語迦葉言：「止！止！尊者！聽我懺悔，如<a class='ref t' id='t0415a21'>T 0415a21</a>此比丘，新入佛法，愚無智慧，未有所解。」</p>
<p><a class='t-linehead' id='t-linehead0415a21'></a>尊者<a class='ref t' id='t0415a22'>T 0415a22</a>迦葉語阿難言：「爾止！阿難！汝莫僧中作偏<a class='ref t' id='t0415a23'>T 0415a23</a>黨語。」</p>
<p><a class='t-linehead' id='t-linehead0415a23'></a>爾時，世尊告一比丘：「汝可往喚彼二比<a class='ref t' id='t0415a24'>T 0415a24</a>丘。」時，彼比丘奉教往喚語二比丘言：「世尊喚<a class='ref t' id='t0415a25'>T 0415a25</a>汝。」時，二比丘承佛勅命，即往佛所，頂禮佛<a class='ref t' id='t0415a26'>T 0415a26</a>足，在一面立。爾時，世尊告二比丘：「汝等二<a class='ref t' id='t0415a27'>T 0415a27</a>人實作是語：『我讀誦多，我所知多，我所說言<a class='ref t' id='t0415a28'>T 0415a28</a>句偈不闕，欲決勝負。』為有是不？」時，二比丘白<a class='ref t' id='t0415a29'>T 0415a29</a>佛言：「實爾，世尊。」</p>
<p><a class='t-linehead' id='t-linehead0415a29'></a>佛復告言：「汝若解我所說修<a class='ref t' id='t0415b01'>T 0415b01</a>多羅、祇夜、授記、說偈、優他那、尼他那、伊帝目<a class='ref t' id='t0415b02'>T 0415b02</a>多伽、本生、毘佛略、未曾有、優波提舍、本事是十<a class='ref t' id='t0415b03'>T 0415b03</a>二部，汝若讀誦，令通利者，是等經中，為有勝<a class='ref t' id='t0415b04'>T 0415b04</a>負以不？」</p>
<p><a class='t-linehead' id='t-linehead0415b04'></a>時，二比丘白佛言：「世尊！是十二部實<a class='ref t' id='t0415b05'>T 0415b05</a>無是說。」</p>
<p><a class='t-linehead' id='t-linehead0415b05'></a>佛復告二比丘言：「說十二部經，為欲<a class='ref t' id='t0415b06'>T 0415b06</a>除滅諍訟勝負。汝今云何作如是說？汝等愚<a class='ref t' id='t0415b07'>T 0415b07</a>人，作如是解，我豈可有如是說耶？若生諍訟，<a class='ref t' id='t0415b08'>T 0415b08</a>此非佛法，又復不應出家之法。我佛法中，終<a class='ref t' id='t0415b09'>T 0415b09</a>不如是我勝汝負，乃至我所說法句義具足，<a class='ref t' id='t0415b10'>T 0415b10</a>汝之所說句義不足。如是諍訟，實非我說。汝<a class='ref t' id='t0415b11'>T 0415b11</a>二比丘！如斯之事，汝應作不？」</p>
<p><a class='t-linehead' id='t-linehead0415b11'></a>時，二比丘即禮<a class='ref t' id='t0415b12'>T 0415b12</a>佛足，白佛言：「我等聞佛所說，自知有過。實如<a class='ref t' id='t0415b13'>T 0415b13</a>孾愚，無所知解。作不應作，所作不善，乃共<a class='ref t' id='t0415b14'>T 0415b14</a>相決種種勝負，實有是過。唯願世尊憐愍我<a class='ref t' id='t0415b15'>T 0415b15</a>故，聽許懺悔。」</p>
<p><a class='t-linehead' id='t-linehead0415b15'></a>佛言：「知汝誠心慇重懺悔，汝實<a class='ref t' id='t0415b16'>T 0415b16</a>孾愚，無所知解，所作不善，不如佛教，非出<a class='ref t' id='t0415b17'>T 0415b17</a>家法，乃諍勝負，各云多知，乃至我所言說句<a class='ref t' id='t0415b18'>T 0415b18</a>義具足，汝不具足。如是勝負，實不應作。吾今<a class='ref t' id='t0415b19'>T 0415b19</a>受汝誠心懺悔，使汝善法增長，無有退失。何<a class='ref t' id='t0415b20'>T 0415b20</a>以故？若能至心，實知有罪，然後懺悔，後莫復<a class='ref t' id='t0415b21'>T 0415b21</a>作。如是懺者，善法增長，無有退失。」</p>
<p><a class='t-linehead' id='t-linehead0415b21'></a>諸比丘聞<a class='ref t' id='t0415b22'>T 0415b22</a>佛所說，歡喜頂禮而去。</p>
<a class='ref t' id='t0415b23'>T 0415b23</a>
<footer>
<p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
