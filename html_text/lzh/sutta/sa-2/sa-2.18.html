<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.18' lang='lzh'>
<header class='mirror'>
<p class='division'><span class='mirror-left latin'>Saṃyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 18</span><span class='mirror-right'>（一八）</span></h1>
</header>
<p>如是我聞：</p>
<p>一時，佛在王舍城迦蘭陀竹<a class='ref t' id='t0379c04' href='#t0379c04'>T 0379c04</a>林。爾時，有一比丘，於清晨朝往趣河邊，脫衣<a class='ref t' id='t0379c05' href='#t0379c05'>T 0379c05</a>洗浴，還出岸上，晞乾其身。有天放光，照于河<a class='ref t' id='t0379c06' href='#t0379c06'>T 0379c06</a>岸，問比丘言：「比丘！此是巢窟，夜則烟出，晝<a class='ref t' id='t0379c07' href='#t0379c07'>T 0379c07</a>則火燃。有婆羅門見是事已，破彼巢窟，并掘<a class='ref t' id='t0379c08' href='#t0379c08'>T 0379c08</a>其地。時有智人語婆羅門言：『以刀掘地。』見有<a class='ref t' id='t0379c09' href='#t0379c09'>T 0379c09</a>一龜，婆羅門言：『取是龜來。』復語掘地，見一蝮<a class='ref t' id='t0379c10' href='#t0379c10'>T 0379c10</a>蛇，語令捉取。復語掘地，見一肉段，語令挽<a class='ref t' id='t0379c11' href='#t0379c11'>T 0379c11</a>取。復語掘地，見一刀舍，婆羅門言：『此是刀<a class='ref t' id='t0379c12' href='#t0379c12'>T 0379c12</a>舍。』語令掘取。復語掘地，見楞祇芒毒蟲，語<a class='ref t' id='t0379c13' href='#t0379c13'>T 0379c13</a>令掘取。復語掘地，見有二道，復語掘出。語更<a class='ref t' id='t0379c14' href='#t0379c14'>T 0379c14</a>掘地，見有石<span class='corr' title='[娶→聚] cf.【麗】'>聚</span>，語令出石。復語掘地，見有一<a class='ref t' id='t0379c15' href='#t0379c15'>T 0379c15</a>龍，婆羅門言：『莫惱於龍。』即跪彼龍。」</p>
<p>天語比<a class='ref t' id='t0379c16' href='#t0379c16'>T 0379c16</a>丘言：「莫忘我語，可以問佛，佛有所說，至心憶<a class='ref t' id='t0379c17' href='#t0379c17'>T 0379c17</a>持。所以者何？我不見若天、若魔、若梵，有能分<a class='ref t' id='t0379c18' href='#t0379c18'>T 0379c18</a>別者，除佛及以聲聞弟子比丘，無能得解如<a class='ref t' id='t0379c19' href='#t0379c19'>T 0379c19</a>是問者。」</p>
<p>爾時比丘往至佛所，頂禮佛足，在一<a class='ref t' id='t0379c20' href='#t0379c20'>T 0379c20</a>面立。所聞天語，具向佛說：「世尊！云何巢窟夜<a class='ref t' id='t0379c21' href='#t0379c21'>T 0379c21</a>則烟出，晝則火然？誰是婆羅門？誰是智人？<a class='ref t' id='t0379c22' href='#t0379c22'>T 0379c22</a>云何是刀？云何是掘？云何為龜？云何蝮蛇？云<a class='ref t' id='t0379c23' href='#t0379c23'>T 0379c23</a>何肉段？云何刀舍？云何楞祇芒毒虫？云何二<a class='ref t' id='t0379c24' href='#t0379c24'>T 0379c24</a>道？云何石聚？云何名龍？」</p>
<p>佛告比丘：「諦聽諦<a class='ref t' id='t0379c25' href='#t0379c25'>T 0379c25</a>聽，當為汝說。巢窟者，所謂是身。受於父母精<a class='ref t' id='t0379c26' href='#t0379c26'>T 0379c26</a>氣，四大和合，衣食長養，乃得成身。而此身<a class='ref t' id='t0379c27' href='#t0379c27'>T 0379c27</a>者，會至散敗，膖脹虫爛乃至碎壞。夜烟出者，<a class='ref t' id='t0379c28' href='#t0379c28'>T 0379c28</a>種種覺觀。晝火然者，從身口業，廣有所作。<a class='ref t' id='t0379c29' href='#t0379c29'>T 0379c29</a>婆羅門者，即是如來。有智人者，即諸聲聞。刀<a class='ref t' id='t0380a01' href='#t0380a01'>T 0380a01</a>喻智慧。掘地者，喻於精進。龜者，喻於五蓋。蝮<a class='ref t' id='t0380a02' href='#t0380a02'>T 0380a02</a>蛇者，喻瞋惱害。肉段者，喻慳貪嫉妬。刀舍<a class='ref t' id='t0380a03' href='#t0380a03'>T 0380a03</a>者，喻五欲。楞祇芒毒虫，喻如愚癡。二道者，<a class='ref t' id='t0380a04' href='#t0380a04'>T 0380a04</a>喻於疑。諸石聚者，喻於我慢。龍者，喻於羅漢，<a class='ref t' id='t0380a05' href='#t0380a05'>T 0380a05</a>盡諸有結。」</p>
<p>爾時，世尊即說偈言：</p>
<a class='ref t' id='t0380a06' href='#t0380a06'>T 0380a06</a>
<blockquote class='gatha'>
<p>「巢窟名為身，　　覺觀如彼烟，<a class='ref t' id='t0380a07' href='#t0380a07'>T 0380a07</a><br>
造作如火然，　　婆羅門如佛，<a class='ref t' id='t0380a08' href='#t0380a08'>T 0380a08</a><br>
智人是聲聞，　　刀即是智慧，<a class='ref t' id='t0380a09' href='#t0380a09'>T 0380a09</a><br>
掘地喻精進，　　五蓋猶如龜，<a class='ref t' id='t0380a10' href='#t0380a10'>T 0380a10</a><br>
瞋恚如蝮蛇，　　貪嫉如肉段，<a class='ref t' id='t0380a11' href='#t0380a11'>T 0380a11</a><br>
五欲如刀舍，　　愚癡如楞祇，<a class='ref t' id='t0380a12' href='#t0380a12'>T 0380a12</a><br>
疑者如二道，　　我見如石聚，<a class='ref t' id='t0380a13' href='#t0380a13'>T 0380a13</a><br>
汝今莫惱龍，　　龍是真羅漢。<a class='ref t' id='t0380a14' href='#t0380a14'>T 0380a14</a><br>
善答問難者，　　唯有佛世尊。」</p>
</blockquote>
<p><a class='ref t' id='t0380a15' href='#t0380a15'>T 0380a15</a>佛說是已，諸比丘聞佛所說，歡喜奉行。</p>
<a class='ref t' id='t0380a16' href='#t0380a16'>T 0380a16</a>
<footer>
<p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
