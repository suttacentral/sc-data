<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.239' lang='lzh'>
<header class='mirror'>
<p class='division'><span class='mirror-left latin'>Saṃyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 239</span><span class='mirror-right'>（二三九）</span></h1>
</header>
<p><a class='t-linehead' id='t-linehead0459c17' href='#t-linehead0459c17'></a>如是我聞：</p>
<p><a class='t-linehead' id='t-linehead0459c17' href='#t-linehead0459c17'></a>一時，佛在舍衛國祇樹給孤<a class='ref t' id='t0459c18' href='#t0459c18'>T 0459c18</a>獨園。時有一天，光色倍常，於其夜中，來詣佛<a class='ref t' id='t0459c19' href='#t0459c19'>T 0459c19</a>所，威光普照，遍于祇洹，赫然大明，却坐一<a class='ref t' id='t0459c20' href='#t0459c20'>T 0459c20</a>面，而說偈言：</p>
<a class='ref t' id='t0459c21' href='#t0459c21'>T 0459c21</a>
<blockquote class='gatha'>
<p>「何物迷世間？　　何物和合有？<a class='ref t' id='t0459c22' href='#t0459c22'>T 0459c22</a><br>
何誰污眾生？　　云何竪於幢？」</p>
</blockquote>
<a class='ref t' id='t0459c23' href='#t0459c23'>T 0459c23</a>
<p><a class='t-linehead' id='t-linehead0459c23' href='#t-linehead0459c23'></a>爾時，世尊以偈答曰：</p>
<a class='ref t' id='t0459c24' href='#t0459c24'>T 0459c24</a>
<blockquote class='gatha'>
<p>「無明迷世間，　　愛著和合有，<a class='ref t' id='t0459c25' href='#t0459c25'>T 0459c25</a><br>
瞋污染眾生，　　我慢竪為幢。」</p>
</blockquote>
<a class='ref t' id='t0459c26' href='#t0459c26'>T 0459c26</a>
<p><a class='t-linehead' id='t-linehead0459c26' href='#t-linehead0459c26'></a>天復以偈問言：</p>
<a class='ref t' id='t0459c27' href='#t0459c27'>T 0459c27</a>
<blockquote class='gatha'>
<p>「何誰無蓋障？　　何誰斷於欲？<a class='ref t' id='t0459c28' href='#t0459c28'>T 0459c28</a><br>
誰出於污染，　　<span class='corr' title='[請→誰] cf.【麗】'>誰</span>能倒大幢？」</p>
</blockquote>
<a class='ref t' id='t0459c29' href='#t0459c29'>T 0459c29</a>
<p><a class='t-linehead' id='t-linehead0459c29' href='#t-linehead0459c29'></a>爾時，世尊以偈答曰：</p>
<a class='ref t' id='t0460a01' href='#t0460a01'>T 0460a01</a>
<blockquote class='gatha'>
<p>「如來無蓋障，　　正智得解脫，<a class='ref t' id='t0460a02' href='#t0460a02'>T 0460a02</a><br>
彼無有蓋障，　　能盡于愛結，<a class='ref t' id='t0460a03' href='#t0460a03'>T 0460a03</a><br>
出離於塵垢，　　傾於我慢幢。」</p>
</blockquote>
<a class='ref t' id='t0460a04' href='#t0460a04'>T 0460a04</a>
<p><a class='t-linehead' id='t-linehead0460a04' href='#t-linehead0460a04'></a>爾時，天復以偈讚言：</p>
<a class='ref t' id='t0460a05' href='#t0460a05'>T 0460a05</a>
<blockquote class='gatha'>
<p>「往昔已曾見，　　婆羅門涅槃，<a class='ref t' id='t0460a06' href='#t0460a06'>T 0460a06</a><br>
嫌怖久棄捨，　　能度世間愛。」</p>
</blockquote>
<a class='ref t' id='t0460a07' href='#t0460a07'>T 0460a07</a>
<p><a class='t-linehead' id='t-linehead0460a07' href='#t-linehead0460a07'></a>爾時，此天說此偈已，歡喜而去。</p>
<a class='ref t' id='t0460a08' href='#t0460a08'>T 0460a08</a>
<footer>
<p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
