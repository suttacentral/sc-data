<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.202' lang='lzh'>
<header class='mirror'>
<p class='division'><span class='mirror-left latin'>Saṃyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 202</span><span class='mirror-right'>（二〇二）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0448b19' href='#t0448b19'>T 0448b19</a>獨園。爾時，長者須達多好欲詣佛，親近供養。<a class='ref t' id='t0448b20' href='#t0448b20'>T 0448b20</a>復作是念：「我若往彼，日時故早，如來猶未從<a class='ref t' id='t0448b21' href='#t0448b21'>T 0448b21</a>禪定起，我今應先至彼外道所住之處。」即往<a class='ref t' id='t0448b22' href='#t0448b22'>T 0448b22</a>其所，既至彼已，共相慰問，在一面坐。</p>
<p>異學外<a class='ref t' id='t0448b23' href='#t0448b23'>T 0448b23</a>道問須達言：「汝可為我說，彼沙門瞿曇為作<a class='ref t' id='t0448b24' href='#t0448b24'>T 0448b24</a>何見？」</p>
<p>須達答言：「如來所說，我不能及其所知<a class='ref t' id='t0448b25' href='#t0448b25'>T 0448b25</a>見，在吾分外。」</p>
<p>外道言：「汝若不知佛之所見，頗<a class='ref t' id='t0448b26' href='#t0448b26'>T 0448b26</a>復能知比丘見不？」</p>
<p>須達答言：「如斯之事，我亦<a class='ref t' id='t0448b27' href='#t0448b27'>T 0448b27</a>不知。」</p>
<p>外道復言：「汝若如是，竟何所見？若少所<a class='ref t' id='t0448b28' href='#t0448b28'>T 0448b28</a>見，請聞其說。」</p>
<p>須達復言：「汝當先說汝之所<a class='ref t' id='t0448b29' href='#t0448b29'>T 0448b29</a>見，然後我當自說所見。」</p>
<p>爾時，外道語須達言：<a class='ref t' id='t0448c01' href='#t0448c01'>T 0448c01</a>「我所見者，眾生之類，是常是實，餘皆妄語。」復<a class='ref t' id='t0448c02' href='#t0448c02'>T 0448c02</a>有外道語須達言：「我之所見，一切無常，唯此<a class='ref t' id='t0448c03' href='#t0448c03'>T 0448c03</a>為實，餘皆妄語。」又復有言：「亦常無常，非常非<a class='ref t' id='t0448c04' href='#t0448c04'>T 0448c04</a>無常，唯此為是，餘皆妄語。世界有邊，世界<a class='ref t' id='t0448c05' href='#t0448c05'>T 0448c05</a>無邊，亦有邊亦無邊，非有邊非無邊。身即<a class='ref t' id='t0448c06' href='#t0448c06'>T 0448c06</a>是命，命即是身，身異命異。眾生神我，死此生<a class='ref t' id='t0448c07' href='#t0448c07'>T 0448c07</a>彼，死此不生彼，死此亦生彼亦不生彼。如是<a class='ref t' id='t0448c08' href='#t0448c08'>T 0448c08</a>長者，我所見者，死此非生彼非不生彼。」時諸<a class='ref t' id='t0448c09' href='#t0448c09'>T 0448c09</a>外道各各自說己所見已，語須達言：「仁者當<a class='ref t' id='t0448c10' href='#t0448c10'>T 0448c10</a>說。」</p>
<p>須達答言：「如我所見，一切眾生悉是有為，<a class='ref t' id='t0448c11' href='#t0448c11'>T 0448c11</a>從諸因緣和合而有。言因緣者，即是業也。若<a class='ref t' id='t0448c12' href='#t0448c12'>T 0448c12</a>假因緣和合有者，即是無常，無常即苦，苦即<a class='ref t' id='t0448c13' href='#t0448c13'>T 0448c13</a>無我。以是義故，我於諸見，心無存著。汝諸外<a class='ref t' id='t0448c14' href='#t0448c14'>T 0448c14</a>道作如是言：『一切諸法常，唯此為實，餘皆妄<a class='ref t' id='t0448c15' href='#t0448c15'>T 0448c15</a>語。』如此計者，乃是眾苦之根本也，以貪著斯<a class='ref t' id='t0448c16' href='#t0448c16'>T 0448c16</a>諸邪見者，與苦相應，能忍大苦，於生死中，受<a class='ref t' id='t0448c17' href='#t0448c17'>T 0448c17</a>無窮苦，皆由計有，世界是常，乃至死後非生<a class='ref t' id='t0448c18' href='#t0448c18'>T 0448c18</a>於彼非不生彼。如斯諸見，實是有為，業集因<a class='ref t' id='t0448c19' href='#t0448c19'>T 0448c19</a>緣之所和合。以此推之，當知無常，無常即苦，<a class='ref t' id='t0448c20' href='#t0448c20'>T 0448c20</a>苦即無我。」</p>
<p>復有外道語須達言：「長者！眾生若<a class='ref t' id='t0448c21' href='#t0448c21'>T 0448c21</a>是業集因緣和合而有，悉皆無常，無常即苦，<a class='ref t' id='t0448c22' href='#t0448c22'>T 0448c22</a>苦即無我。若如是者，汝今亦復作諸苦本，與<a class='ref t' id='t0448c23' href='#t0448c23'>T 0448c23</a>苦相應，於生死中，受無窮苦。」</p>
<p>須達答言：「我<a class='ref t' id='t0448c24' href='#t0448c24'>T 0448c24</a>先已說，一切諸見，心無所著，是故我今亦復<a class='ref t' id='t0448c25' href='#t0448c25'>T 0448c25</a>不著如斯之見。」</p>
<p>時彼外道讚須達言：「如是長<a class='ref t' id='t0448c26' href='#t0448c26'>T 0448c26</a>者，汝亦應當作如是說。」</p>
<p>爾時，須達於彼外道<a class='ref t' id='t0448c27' href='#t0448c27'>T 0448c27</a>異見眾中，作師子吼，令諸外道邪見之心，皆<a class='ref t' id='t0448c28' href='#t0448c28'>T 0448c28</a>悉息已，往詣佛所，頂禮佛足，在一面坐，以己<a class='ref t' id='t0448c29' href='#t0448c29'>T 0448c29</a>所見，共外道談論，向如來說。佛即讚言：「善<a class='ref t' id='t0449a01' href='#t0449a01'>T 0449a01</a>哉！應當如是摧諸外道，令墮負處，應熾盛正<a class='ref t' id='t0449a02' href='#t0449a02'>T 0449a02</a>法之論。」</p>
<p>佛說是已，諸比丘聞佛所說，歡喜奉<a class='ref t' id='t0449a03' href='#t0449a03'>T 0449a03</a>行。</p>
<a class='ref t' id='t0449a04' href='#t0449a04'>T 0449a04</a>
<footer>
<p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
