<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.2' lang='lzh'>
<header class='mirror'>
<p class='division'><span class='mirror-left latin'>Saṃyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 2</span><span class='mirror-right'>（二）</span></h1>
</header>
<p>如是我聞：</p>
<p>一時，佛在舍衛國祇樹給孤<a class='ref t' id='t0374a20' href='#t0374a20'>T 0374a20</a>獨園。爾時，世尊與無央數大眾圍遶說法。<a class='ref t' id='t0374a21' href='#t0374a21'>T 0374a21</a>當于爾時，有一比丘，容色憔悴，無有威德，來<a class='ref t' id='t0374a22' href='#t0374a22'>T 0374a22</a>詣佛所，頂禮佛足，叉手合掌，向諸比丘，在一<a class='ref t' id='t0374a23' href='#t0374a23'>T 0374a23</a>面坐。時，諸比丘皆作是念：「今此比丘，何故如<a class='ref t' id='t0374a24' href='#t0374a24'>T 0374a24</a>是顏容毀悴，無有威德？」世尊爾時知諸比丘<a class='ref t' id='t0374a25' href='#t0374a25'>T 0374a25</a>心之所念，即告之言：「汝諸比丘，見彼比丘禮<a class='ref t' id='t0374a26' href='#t0374a26'>T 0374a26</a>我已不？」時，諸比丘白佛言：「世尊！唯然已見。」佛<a class='ref t' id='t0374a27' href='#t0374a27'>T 0374a27</a>復告言：「汝等今者勿於彼所生下劣想。何以<a class='ref t' id='t0374a28' href='#t0374a28'>T 0374a28</a>故？彼比丘者，所作已辦，獲阿羅漢，捨於重<a class='ref t' id='t0374a29' href='#t0374a29'>T 0374a29</a>擔，盡諸有結，得正解脫。而今汝等，不應於彼<a class='ref t' id='t0374b01' href='#t0374b01'>T 0374b01</a>生輕賤想。汝等若當知見如我，然後乃可籌<a class='ref t' id='t0374b02' href='#t0374b02'>T 0374b02</a>量於彼。若妄稱量，則為自損。」</p>
<p>爾時，世尊即說<a class='ref t' id='t0374b03' href='#t0374b03'>T 0374b03</a>偈言：</p>
<a class='ref t' id='t0374b04' href='#t0374b04'>T 0374b04</a>
<blockquote class='gatha'>
<p>「孔雀雖以色嚴身，　　不如鴻鵠能高飛，<a class='ref t' id='t0374b05' href='#t0374b05'>T 0374b05</a><br>
外形雖有美儀容，　　未若斷漏功德尊。<a class='ref t' id='t0374b06' href='#t0374b06'>T 0374b06</a><br>
今此比丘猶良馬，　　能善調伏其心行，<a class='ref t' id='t0374b07' href='#t0374b07'>T 0374b07</a><br>
斷欲滅結離生死，　　受後邊身壞魔軍。」</p>
</blockquote>
<p><a class='ref t' id='t0374b08' href='#t0374b08'>T 0374b08</a>佛說是已，諸比丘等，聞佛所說，歡喜奉行。</p>
<a class='ref t' id='t0374b09' href='#t0374b09'>T 0374b09</a>
<footer>
<p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
