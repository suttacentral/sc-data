<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.53' lang='lzh'>
<header class='mirror'>
<p class='division'><span class='mirror-left latin'>Saṃyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 53</span><span class='mirror-right'>（五三）</span></h1>
</header>
<p><a class='t-linehead' id='t-linehead0391c02' href='#t-linehead0391c02'></a>如是我聞：</p>
<p><a class='t-linehead' id='t-linehead0391c02' href='#t-linehead0391c02'></a>一時，佛在俱薩羅國漸次遊<a class='ref t' id='t0391c03' href='#t0391c03'>T 0391c03</a>行，至舍衛城祇樹給孤獨園。時，波斯匿王聞<a class='ref t' id='t0391c04' href='#t0391c04'>T 0391c04</a>佛來至舍衛國祇樹給孤獨園，往詣佛所，稽<a class='ref t' id='t0391c05' href='#t0391c05'>T 0391c05</a>首問訊，在一面坐，而白佛言：「世尊！我昔聞<a class='ref t' id='t0391c06' href='#t0391c06'>T 0391c06</a>爾出家求道，要成無上至真、等正覺。汝為實<a class='ref t' id='t0391c07' href='#t0391c07'>T 0391c07</a>有如是語耶？將非他人謬傳者乎？為是譏嫌，<a class='ref t' id='t0391c08' href='#t0391c08'>T 0391c08</a>致於毀呰，作此語也？」佛告波斯匿言：「如此語<a class='ref t' id='t0391c09' href='#t0391c09'>T 0391c09</a>者，是真實語，非為毀呰，亦非增減，實是我<a class='ref t' id='t0391c10' href='#t0391c10'>T 0391c10</a>語，實如法說，非非法說，一切外人亦無有<a class='ref t' id='t0391c11' href='#t0391c11'>T 0391c11</a>能譏嫌我者。」</p>
<p><a class='t-linehead' id='t-linehead0391c11' href='#t-linehead0391c11'></a>波斯匿王復作是言：「我雖聞爾<a class='ref t' id='t0391c12' href='#t0391c12'>T 0391c12</a>有如此語，猶未能信。何故不信？自昔諸人，有<a class='ref t' id='t0391c13' href='#t0391c13'>T 0391c13</a>久出家，耆老宿舊，諸婆羅門：富蘭那迦葉、末<a class='ref t' id='t0391c14' href='#t0391c14'>T 0391c14</a>伽梨俱賒梨子、刪闍耶毘羅邸子、阿闍多翅<a class='ref t' id='t0391c15' href='#t0391c15'>T 0391c15</a>舍欽婆羅、迦據多迦栴延、尼乾陀闍提弗多<a class='ref t' id='t0391c16' href='#t0391c16'>T 0391c16</a>羅，彼諸宿舊，尚自不信得阿耨多羅三藐三<a class='ref t' id='t0391c17' href='#t0391c17'>T 0391c17</a>菩提，況汝年少而出家未久，而當得乎？」佛言：<a class='ref t' id='t0391c18' href='#t0391c18'>T 0391c18</a>「大王！世有四事，小不可輕。何者為四？一者、<a class='ref t' id='t0391c19' href='#t0391c19'>T 0391c19</a>王子雖小，最不可輕。二、龍子雖小，亦不可<a class='ref t' id='t0391c20' href='#t0391c20'>T 0391c20</a>輕。三、火雖小，亦不可輕。四、比丘雖小，亦不可<a class='ref t' id='t0391c21' href='#t0391c21'>T 0391c21</a>輕。」</p>
<p><a class='t-linehead' id='t-linehead0391c21' href='#t-linehead0391c21'></a>爾時，世尊即說偈言：</p>
<a class='ref t' id='t0391c22' href='#t0391c22'>T 0391c22</a>
<blockquote class='gatha'>
<p>「王者雖為小，　　具習諸技藝，<a class='ref t' id='t0391c23' href='#t0391c23'>T 0391c23</a><br>
生處既真正，　　亦不雜鄙穢。<a class='ref t' id='t0391c24' href='#t0391c24'>T 0391c24</a><br>
有大美名稱，　　一切悉聞知，<a class='ref t' id='t0391c25' href='#t0391c25'>T 0391c25</a><br>
如此雖言小，　　其實不可輕。<a class='ref t' id='t0391c26' href='#t0391c26'>T 0391c26</a><br>
欲護己命者，　　不應輕於小。<a class='ref t' id='t0391c27' href='#t0391c27'>T 0391c27</a><br>
剎利雖云小，　　法應紹王位，<a class='ref t' id='t0391c28' href='#t0391c28'>T 0391c28</a><br>
既紹王位已，　　法當行謫罰，<a class='ref t' id='t0391c29' href='#t0391c29'>T 0391c29</a><br>
是以應敬順，　　不宜生輕慢。<a class='ref t' id='t0392a01' href='#t0392a01'>T 0392a01</a><br>
於諸聚落中，　　及以閑靜處，<a class='ref t' id='t0392a02' href='#t0392a02'>T 0392a02</a><br>
若見小龍子，　　形狀雖微細，<a class='ref t' id='t0392a03' href='#t0392a03'>T 0392a03</a><br>
能大亦能小，　　亦復能興雲，<a class='ref t' id='t0392a04' href='#t0392a04'>T 0392a04</a><br>
降注於大雨。　　若以小故輕，<a class='ref t' id='t0392a05' href='#t0392a05'>T 0392a05</a><br>
必能縱毒螫，　　欲護身命者，<a class='ref t' id='t0392a06' href='#t0392a06'>T 0392a06</a><br>
不宜輕於彼。　　為於己利故，<a class='ref t' id='t0392a07' href='#t0392a07'>T 0392a07</a><br>
宜應自擁護。　　亦如有小火，<a class='ref t' id='t0392a08' href='#t0392a08'>T 0392a08</a><br>
若具於眾緣，　　猛炎甚熾盛，<a class='ref t' id='t0392a09' href='#t0392a09'>T 0392a09</a><br>
遇於大暴風，　　能焚燒山野，<a class='ref t' id='t0392a10' href='#t0392a10'>T 0392a10</a><br>
既焚林野已，　　遇時還復生，<a class='ref t' id='t0392a11' href='#t0392a11'>T 0392a11</a><br>
欲護己命者，　　不應輕小火。<a class='ref t' id='t0392a12' href='#t0392a12'>T 0392a12</a><br>
若於淨戒所，　　惡口加罵辱，<a class='ref t' id='t0392a13' href='#t0392a13'>T 0392a13</a><br>
其身及子孫，　　一切皆毀謗，<a class='ref t' id='t0392a14' href='#t0392a14'>T 0392a14</a><br>
於未來世中，　　當同受惡報，<a class='ref t' id='t0392a15' href='#t0392a15'>T 0392a15</a><br>
是故應自護，　　莫以惡加彼。<a class='ref t' id='t0392a16' href='#t0392a16'>T 0392a16</a><br>
剎利具技藝，　　龍子及與火，<a class='ref t' id='t0392a17' href='#t0392a17'>T 0392a17</a><br>
比丘持淨戒，　　此四不可輕。<a class='ref t' id='t0392a18' href='#t0392a18'>T 0392a18</a><br>
為護己命故，　　謹慎應遠離。」</p>
</blockquote>
<a class='ref t' id='t0392a19' href='#t0392a19'>T 0392a19</a>
<p><a class='t-linehead' id='t-linehead0392a19' href='#t-linehead0392a19'></a>爾時，波斯匿王聞此語已，其心戰慄，身毛為<a class='ref t' id='t0392a20' href='#t0392a20'>T 0392a20</a>竪，即從坐起，偏袒右肩，合掌向佛，白佛言：<a class='ref t' id='t0392a21' href='#t0392a21'>T 0392a21</a>「世尊！我於今者，實有過罪，自知毀犯，譬如<a class='ref t' id='t0392a22' href='#t0392a22'>T 0392a22</a>孾愚，狂癡無知，所作不善。唯願世尊憐愍我<a class='ref t' id='t0392a23' href='#t0392a23'>T 0392a23</a>故，聽我懺悔。」佛告波斯匿王言：「我今愍汝，<a class='ref t' id='t0392a24' href='#t0392a24'>T 0392a24</a>聽汝懺悔。」時，波斯匿王既蒙懺悔，心大歡喜，<a class='ref t' id='t0392a25' href='#t0392a25'>T 0392a25</a>作禮而去。</p>
<a class='ref t' id='t0392a26' href='#t0392a26'>T 0392a26</a>
<footer>
<p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
