<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa-2.15' lang='lzh'>
<header class='mirror'>
<p class='division'><span class='mirror-left latin'>Saṃyuktāgama (2nd)</span><span class='mirror-right'>別譯雜阿含經</span></p>
<h1 class='mirror-row'><span class='mirror-left latin'>SA-2 15</span><span class='mirror-right'>（一五）</span></h1>
</header>
<p><a class='t-linehead' id='t-linehead0378a28'></a>如是我聞：</p>
<p><a class='t-linehead' id='t-linehead0378a28'></a>一時，佛在王舍城迦蘭陀竹<a class='ref t' id='t0378a29'>T 0378a29</a>林。爾時，陀驃比丘往詣佛所，於大眾中，頂禮<a class='ref t' id='t0378b01'>T 0378b01</a>佛足，白佛言：「世尊！我於今者，欲入涅槃，唯願<a class='ref t' id='t0378b02'>T 0378b02</a>世尊聽我滅度。」如是三請。佛告陀驃：「汝入涅<a class='ref t' id='t0378b03'>T 0378b03</a>槃，我不遮汝。」時，陀驃比丘於如來前，作十八<a class='ref t' id='t0378b04'>T 0378b04</a>種變，踊身虛空。即於東方，現四威儀，青黃赤<a class='ref t' id='t0378b05'>T 0378b05</a>白，種種色像，或現為水，或現火聚。身上出<a class='ref t' id='t0378b06'>T 0378b06</a>水，身下出火。身上出火，身下出水。或現大<a class='ref t' id='t0378b07'>T 0378b07</a>身，滿虛空中，或復現小。履水如地，履地如<a class='ref t' id='t0378b08'>T 0378b08</a>水。南西北方，亦復如是。作是事已，即於空<a class='ref t' id='t0378b09'>T 0378b09</a>中，入火光三昧，火炎熾然，如大火聚，即入涅<a class='ref t' id='t0378b10'>T 0378b10</a>槃，無有遺燼，猶如酥油一時融盡。</p>
<p><a class='t-linehead' id='t-linehead0378b10'></a>爾時，世<a class='ref t' id='t0378b11'>T 0378b11</a>尊即說偈言：</p>
<a class='ref t' id='t0378b12'>T 0378b12</a>
<blockquote class='gatha'>
<p>「譬如熱鐵，　　椎打星流。　　散已尋滅，<a class='ref t' id='t0378b13'>T 0378b13</a><br>
莫知所至。　　得正解脫，　　亦復如是。<a class='ref t' id='t0378b14'>T 0378b14</a><br>
已出煩惱，　　諸欲淤泥。　　莫能知彼，<a class='ref t' id='t0378b15'>T 0378b15</a><br>
所趣方所。」</p>
</blockquote>
<a class='ref t' id='t0378b16'>T 0378b16</a>
<p><a class='t-linehead' id='t-linehead0378b16'></a>佛說是已，諸比丘聞佛所說，歡喜奉行。</p>
<a class='ref t' id='t0378b17'>T 0378b17</a>
<footer>
<p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href='http://tripitaka.cbeta.org/T02n0100'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
