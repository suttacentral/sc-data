<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma147' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 12</span> <span class='mirror-right'>梵志品</span></p>
<h1 class='mirror-row'><span class='mirror-left latin'>147.</span> <span class='mirror-right'>（一四七）聞德經</span></h1>
</header>
<p><a class='ref t' id='t0658b02' href='#t0658b02'>T 0658b02</a>我聞如是：</p>
<p>一時，佛遊舍衛國，在勝林給孤<a class='ref t' id='t0658b03' href='#t0658b03'>T 0658b03</a>獨園。</p>
<p>爾時，生聞梵志中後彷徉，往詣佛所，共<a class='ref t' id='t0658b04' href='#t0658b04'>T 0658b04</a>相問訊，却坐一面，白曰：「瞿曇！我欲有所問，<a class='ref t' id='t0658b05' href='#t0658b05'>T 0658b05</a>聽乃敢陳。」</p>
<p>世尊告曰：「梵志！恣汝所問。」</p>
<p>生聞梵<a class='ref t' id='t0658b06' href='#t0658b06'>T 0658b06</a>志即便問曰：「沙門瞿曇弟子或有在家，或有<a class='ref t' id='t0658b07' href='#t0658b07'>T 0658b07</a>出家學道，以何義故博聞誦習耶？」</p>
<p>世尊答曰：<a class='ref t' id='t0658b08' href='#t0658b08'>T 0658b08</a>「梵志！我弟子或有在家，或出家學道，所以<a class='ref t' id='t0658b09' href='#t0658b09'>T 0658b09</a>博聞誦習，欲自調御，欲自息止，自求滅訖。<a class='ref t' id='t0658b10' href='#t0658b10'>T 0658b10</a>梵志！我弟子或有在家，或出家學道，以此<a class='ref t' id='t0658b11' href='#t0658b11'>T 0658b11</a>義故博聞誦習。」</p>
<p>生聞梵志復問曰：「瞿曇！博聞<a class='ref t' id='t0658b12' href='#t0658b12'>T 0658b12</a>誦習有差別耶？博聞誦習有功德耶？」</p>
<p>世尊<a class='ref t' id='t0658b13' href='#t0658b13'>T 0658b13</a>答曰：「梵志，博聞誦習而有差別，博聞誦習則<a class='ref t' id='t0658b14' href='#t0658b14'>T 0658b14</a>有功德。」</p>
<p>生聞梵志復問曰：「瞿曇！博聞誦習<a class='ref t' id='t0658b15' href='#t0658b15'>T 0658b15</a>有何差別，有何德耶？」</p>
<p>世尊答曰：「梵志！多<a class='ref t' id='t0658b16' href='#t0658b16'>T 0658b16</a>聞聖弟子晝日作業，欲得其利，彼所作業敗<a class='ref t' id='t0658b17' href='#t0658b17'>T 0658b17</a>壞不成，彼所作業敗壞不成已，然不憂慼、<a class='ref t' id='t0658b18' href='#t0658b18'>T 0658b18</a>愁煩、啼哭，不椎身懊惱，亦不癡狂。梵志！<a class='ref t' id='t0658b19' href='#t0658b19'>T 0658b19</a>若多聞聖弟子晝日作業，欲得其利，彼所作<a class='ref t' id='t0658b20' href='#t0658b20'>T 0658b20</a>業敗壞不成，彼所作業敗壞不成已，然不<a class='ref t' id='t0658b21' href='#t0658b21'>T 0658b21</a>憂慼、愁煩、啼哭，不椎身懊惱，亦不癡狂<a class='ref t' id='t0658b22' href='#t0658b22'>T 0658b22</a>者，梵志！是謂博聞誦習而有差別，有此功<a class='ref t' id='t0658b23' href='#t0658b23'>T 0658b23</a>德。</p>
<p>「復次，梵志！多聞聖弟子所有愛念，異無散<a class='ref t' id='t0658b24' href='#t0658b24'>T 0658b24</a>解，不復相應，與別離已，然不憂慼、愁煩、啼<a class='ref t' id='t0658b25' href='#t0658b25'>T 0658b25</a>哭，不椎身懊惱，亦不癡狂。梵志！若多聞<a class='ref t' id='t0658b26' href='#t0658b26'>T 0658b26</a>聖弟子所有愛念，異無散解，不復相應，與別<a class='ref t' id='t0658b27' href='#t0658b27'>T 0658b27</a>離已，然不憂慼、愁煩、啼哭，不椎身懊惱，亦<a class='ref t' id='t0658b28' href='#t0658b28'>T 0658b28</a>不癡狂者，梵志！是謂博聞誦習而有差別，<a class='ref t' id='t0658b29' href='#t0658b29'>T 0658b29</a>有此功德。</p>
<p>「復次，梵志！多聞聖弟子知所有財<a class='ref t' id='t0658c01' href='#t0658c01'>T 0658c01</a>物皆悉無常，念出家學道。梵志！若多聞聖弟<a class='ref t' id='t0658c02' href='#t0658c02'>T 0658c02</a>子知所有財物皆悉無常，念出家學道者，<a class='ref t' id='t0658c03' href='#t0658c03'>T 0658c03</a>梵志！是謂博聞誦習而有差別，有此功德。<a class='ref t' id='t0658c04' href='#t0658c04'>T 0658c04</a>復次，梵志！多聞聖弟子知所有財物皆悉無<a class='ref t' id='t0658c05' href='#t0658c05'>T 0658c05</a>常已，剃除鬚髮，著袈裟衣，至信、捨家、無家、<a class='ref t' id='t0658c06' href='#t0658c06'>T 0658c06</a>學道。梵志，若多聞聖弟子知所有財物皆悉<a class='ref t' id='t0658c07' href='#t0658c07'>T 0658c07</a>無常已，剃除鬚髮，著袈裟衣，至信、捨家、無<a class='ref t' id='t0658c08' href='#t0658c08'>T 0658c08</a>家、學道者，梵志！是謂博聞誦習而有差別，<a class='ref t' id='t0658c09' href='#t0658c09'>T 0658c09</a>有此功德。</p>
<p>「復次，梵志！多聞聖弟子能忍飢渴、<a class='ref t' id='t0658c10' href='#t0658c10'>T 0658c10</a>寒熱、蚊虻、蠅蚤，風日所逼、惡聲捶杖亦能忍<a class='ref t' id='t0658c11' href='#t0658c11'>T 0658c11</a>之，身遇諸疾，極為苦痛，至命欲絕，諸不<a class='ref t' id='t0658c12' href='#t0658c12'>T 0658c12</a>可樂皆能堪耐。梵志！若多聞聖弟子能忍飢<a class='ref t' id='t0658c13' href='#t0658c13'>T 0658c13</a>渴、寒熱、蚊虻、蠅蚤，風日所逼、惡聲捶杖亦能<a class='ref t' id='t0658c14' href='#t0658c14'>T 0658c14</a>忍之，身遇諸疾，極為苦痛，至命欲絕，諸<a class='ref t' id='t0658c15' href='#t0658c15'>T 0658c15</a>不可樂皆能堪耐者，梵志！是謂博聞誦習而<a class='ref t' id='t0658c16' href='#t0658c16'>T 0658c16</a>有差別，有此功德。</p>
<p>「復次，梵志！多聞聖弟子<a class='ref t' id='t0658c17' href='#t0658c17'>T 0658c17</a>堪耐不樂，生不樂已，心終不著。梵志！若多<a class='ref t' id='t0658c18' href='#t0658c18'>T 0658c18</a>聞聖弟子堪耐不樂，生不樂已，心終不著<a class='ref t' id='t0658c19' href='#t0658c19'>T 0658c19</a>者，梵志！是謂博聞誦習而有差別，有此功<a class='ref t' id='t0658c20' href='#t0658c20'>T 0658c20</a>德。</p>
<p>「復次，梵志！多聞聖弟子堪耐恐怖，生恐<a class='ref t' id='t0658c21' href='#t0658c21'>T 0658c21</a>怖已，心終不著。梵志！若多聞聖弟子堪耐<a class='ref t' id='t0658c22' href='#t0658c22'>T 0658c22</a>恐怖，生恐怖已，心終不著，梵志！是謂博聞<a class='ref t' id='t0658c23' href='#t0658c23'>T 0658c23</a>誦習而有差別，有此功德。</p>
<p>「復次，梵志！多聞<a class='ref t' id='t0658c24' href='#t0658c24'>T 0658c24</a>聖弟子若生三惡不善之念，欲念、恚念及害<a class='ref t' id='t0658c25' href='#t0658c25'>T 0658c25</a>念，為此三惡不善念已，心終不著。梵志！<a class='ref t' id='t0658c26' href='#t0658c26'>T 0658c26</a>若多聞聖弟子若生三惡不善之念，欲念、恚<a class='ref t' id='t0658c27' href='#t0658c27'>T 0658c27</a>念及害念，為此三惡不善念已，心終不著<a class='ref t' id='t0658c28' href='#t0658c28'>T 0658c28</a>者，梵志！是謂博聞誦習而有差別，有此功<a class='ref t' id='t0658c29' href='#t0658c29'>T 0658c29</a>德。</p>
<p>「復次，梵志！多聞聖弟子離欲、離惡不善之<a class='ref t' id='t0659a01' href='#t0659a01'>T 0659a01</a>法，至得第四禪成就遊。梵志！若多聞聖弟子<a class='ref t' id='t0659a02' href='#t0659a02'>T 0659a02</a>離欲、離惡不善之法，至得第四禪成就遊<a class='ref t' id='t0659a03' href='#t0659a03'>T 0659a03</a>者，梵志！是謂博聞誦習而有差別，有此功<a class='ref t' id='t0659a04' href='#t0659a04'>T 0659a04</a>德。</p>
<p>「復次，梵志！多聞聖弟子三結已盡，得須陀<a class='ref t' id='t0659a05' href='#t0659a05'>T 0659a05</a>洹，不墮惡法，定趣正覺，極受七有，天上、人<a class='ref t' id='t0659a06' href='#t0659a06'>T 0659a06</a>間七往來已，則得苦邊。梵志！若多聞聖弟子<a class='ref t' id='t0659a07' href='#t0659a07'>T 0659a07</a>三結已盡，得須陀洹，不墮惡法，定趣正覺，<a class='ref t' id='t0659a08' href='#t0659a08'>T 0659a08</a>極受七有，天上、人間七往來已，則得苦邊<a class='ref t' id='t0659a09' href='#t0659a09'>T 0659a09</a>者，梵志！是謂博聞誦習而有差別，有此功<a class='ref t' id='t0659a10' href='#t0659a10'>T 0659a10</a>德。</p>
<p>「復次，梵志！多聞聖弟子三結已盡，婬、怒、<a class='ref t' id='t0659a11' href='#t0659a11'>T 0659a11</a>癡薄，得一往來，天上、人間一往來已，則得苦<a class='ref t' id='t0659a12' href='#t0659a12'>T 0659a12</a>邊。梵志！若多聞聖弟子三結已盡，婬、怒、癡薄，<a class='ref t' id='t0659a13' href='#t0659a13'>T 0659a13</a>得一往來，天上人間一往來已，則得苦邊者，<a class='ref t' id='t0659a14' href='#t0659a14'>T 0659a14</a>梵志！是謂博聞誦習而有差別，有此功德。</p>
<p><a class='ref t' id='t0659a15' href='#t0659a15'>T 0659a15</a>「復次，梵志！多聞聖弟子五下分結盡，生彼<a class='ref t' id='t0659a16' href='#t0659a16'>T 0659a16</a>間已，便般涅槃，得不退法，不還此世。梵志！<a class='ref t' id='t0659a17' href='#t0659a17'>T 0659a17</a>若多聞聖弟子五下分結盡，生彼間已，便般<a class='ref t' id='t0659a18' href='#t0659a18'>T 0659a18</a>涅槃，得不退法，不還此世者，梵志！是謂<a class='ref t' id='t0659a19' href='#t0659a19'>T 0659a19</a>博聞誦習而有差別，有此功德。</p>
<p>「復次，梵志！多<a class='ref t' id='t0659a20' href='#t0659a20'>T 0659a20</a>聞聖弟子有息解脫，離色得無色如其像<a class='ref t' id='t0659a21' href='#t0659a21'>T 0659a21</a>定，身作證成就遊，慧觀斷漏而知漏。梵志！<a class='ref t' id='t0659a22' href='#t0659a22'>T 0659a22</a>若多聞聖弟子有息解脫，離色得無色如<a class='ref t' id='t0659a23' href='#t0659a23'>T 0659a23</a>其像定，身作證成就遊，慧觀斷漏而知漏者，<a class='ref t' id='t0659a24' href='#t0659a24'>T 0659a24</a>梵志！是謂博聞誦習而有差別，有此功德。</p>
<p><a class='ref t' id='t0659a25' href='#t0659a25'>T 0659a25</a>「復次，梵志！多聞聖弟子如意足、天耳、他心智、<a class='ref t' id='t0659a26' href='#t0659a26'>T 0659a26</a>宿命智、生死智，諸漏已盡，得無漏，心解脫、<a class='ref t' id='t0659a27' href='#t0659a27'>T 0659a27</a>慧解脫，於現法中自知自覺，自作證成就<a class='ref t' id='t0659a28' href='#t0659a28'>T 0659a28</a>遊，生已盡，梵行已立，所作已辦，不更受有，<a class='ref t' id='t0659a29' href='#t0659a29'>T 0659a29</a>知如真。梵志！若多聞聖弟子如意足、天耳、他<a class='ref t' id='t0659b01' href='#t0659b01'>T 0659b01</a>心智、宿命智、生死智，諸漏已盡，得無漏，心<a class='ref t' id='t0659b02' href='#t0659b02'>T 0659b02</a>解脫、慧解脫，於現法中自知自覺，自作證<a class='ref t' id='t0659b03' href='#t0659b03'>T 0659b03</a>成就遊，生已盡，梵行已立，所作已辦，不更受<a class='ref t' id='t0659b04' href='#t0659b04'>T 0659b04</a>有，知如真者，梵志！是謂博聞誦習而有差<a class='ref t' id='t0659b05' href='#t0659b05'>T 0659b05</a>別，有此功德。」</p>
<p>生聞梵志復問世尊：「此博聞<a class='ref t' id='t0659b06' href='#t0659b06'>T 0659b06</a>誦習有此差別，有此功德，頗更有差別，更<a class='ref t' id='t0659b07' href='#t0659b07'>T 0659b07</a>有功德，最上、最妙、最勝耶？」</p>
<p>世尊答曰：「梵志！<a class='ref t' id='t0659b08' href='#t0659b08'>T 0659b08</a>此博聞誦習有此差別，有此功德，更無差<a class='ref t' id='t0659b09' href='#t0659b09'>T 0659b09</a>別，更無功德，最上、最妙、最勝者。」</p>
<p>生聞梵志白<a class='ref t' id='t0659b10' href='#t0659b10'>T 0659b10</a>曰：「世尊！我已知。善逝！我已解。世尊！我今自<a class='ref t' id='t0659b11' href='#t0659b11'>T 0659b11</a>歸於佛、法及比丘眾，唯願世尊受我為優<a class='ref t' id='t0659b12' href='#t0659b12'>T 0659b12</a>婆塞，從今日始，終身自歸，乃至命盡。」</p>
<p>佛說<a class='ref t' id='t0659b13' href='#t0659b13'>T 0659b13</a>如是。生聞梵志聞佛所說，歡喜奉行。</p>
<a class='ref t' id='t0659b14' href='#t0659b14'>T 0659b14</a>
<p class='endsutta'>聞德經第六竟<span class='t-note'>（一千六百九字）</span></p>
<a class='ref t' id='t0659b15' href='#t0659b15'>T 0659b15</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṃghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
