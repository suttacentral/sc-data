<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma14' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 2</span> <span class='mirror-right'>業相應品</span></p>
<h1 class='mirror-row'><span class='mirror-left latin'>14. To Rāhula</span> <span class='mirror-right'>（一四）羅云經</span></h1>
</header>
<p><a class='ref t' id='t0436a13' href='#t0436a13'>T 0436a13</a>我聞如是：</p>
<p>一時，佛遊王舍城，在竹林迦蘭<a class='ref t' id='t0436a14' href='#t0436a14'>T 0436a14</a>哆園。</p>
<p>爾時，尊者羅云亦遊王舍城溫泉林<a class='ref t' id='t0436a15' href='#t0436a15'>T 0436a15</a>中。於是，世尊過夜平旦，著衣持鉢入王舍<a class='ref t' id='t0436a16' href='#t0436a16'>T 0436a16</a>城而行乞食，乞食已竟，至溫泉林羅云住<a class='ref t' id='t0436a17' href='#t0436a17'>T 0436a17</a>處。尊者羅云遙見佛來，即便往迎，取佛衣<a class='ref t' id='t0436a18' href='#t0436a18'>T 0436a18</a>鉢，為敷坐具，汲水洗足，佛洗足已，坐羅<a class='ref t' id='t0436a19' href='#t0436a19'>T 0436a19</a>云座。</p>
<p>於是，世尊即取水器，瀉留少水已，<a class='ref t' id='t0436a20' href='#t0436a20'>T 0436a20</a>問曰：「羅云！汝今見我取此水器，瀉留少<a class='ref t' id='t0436a21' href='#t0436a21'>T 0436a21</a>水耶？」</p>
<p>羅云答曰：「見也。世尊！」</p>
<p>佛告羅云：「我<a class='ref t' id='t0436a22' href='#t0436a22'>T 0436a22</a>說彼道少，亦復如是，謂知已妄言，不羞不<a class='ref t' id='t0436a23' href='#t0436a23'>T 0436a23</a>悔，無慚無愧，羅云！彼亦無惡不作。是故，羅<a class='ref t' id='t0436a24' href='#t0436a24'>T 0436a24</a>云！當作是學，不得戲笑妄言。」</p>
<p>世尊復取<a class='ref t' id='t0436a25' href='#t0436a25'>T 0436a25</a>此少水器，盡瀉棄已，問曰：「羅云！汝復見我<a class='ref t' id='t0436a26' href='#t0436a26'>T 0436a26</a>取少水器，盡瀉棄耶？」</p>
<p>羅云答曰：「見也。世<a class='ref t' id='t0436a27' href='#t0436a27'>T 0436a27</a>尊！」</p>
<p>佛告羅云：「我說彼道盡棄，亦復如是，<a class='ref t' id='t0436a28' href='#t0436a28'>T 0436a28</a>謂知已妄言，不羞不悔，無慚無愧，羅云！彼亦<a class='ref t' id='t0436a29' href='#t0436a29'>T 0436a29</a>無惡不作。是故，羅云！當作是學，不得戲<a class='ref t' id='t0436b01' href='#t0436b01'>T 0436b01</a>笑妄言。」</p>
<p>世尊復取此空水器，覆著地已，問<a class='ref t' id='t0436b02' href='#t0436b02'>T 0436b02</a>曰：「羅云！汝復見我取空水器，覆著地耶？」</p>
<p><a class='ref t' id='t0436b03' href='#t0436b03'>T 0436b03</a>羅云答曰：「見也。世尊！」</p>
<p>佛告羅云：「我說彼<a class='ref t' id='t0436b04' href='#t0436b04'>T 0436b04</a>道覆，亦復如是，謂知已妄言，不羞不悔，無慚<a class='ref t' id='t0436b05' href='#t0436b05'>T 0436b05</a>無愧，羅云！彼亦無惡不作。是故羅云！當<a class='ref t' id='t0436b06' href='#t0436b06'>T 0436b06</a>作是學，不得戱笑妄言。」</p>
<p>世尊復取此覆水<a class='ref t' id='t0436b07' href='#t0436b07'>T 0436b07</a>器，發令仰已，問曰：「羅云！汝復見我取<a class='ref t' id='t0436b08' href='#t0436b08'>T 0436b08</a>覆水器，發令仰耶？」</p>
<p>羅云答曰：「見也。世尊！」</p>
<p>佛<a class='ref t' id='t0436b09' href='#t0436b09'>T 0436b09</a>告羅云：「我說彼道仰，亦復如是，謂知已<a class='ref t' id='t0436b10' href='#t0436b10'>T 0436b10</a>妄言，不羞不悔，不慚不愧，羅云！彼亦無惡<a class='ref t' id='t0436b11' href='#t0436b11'>T 0436b11</a>不作。是故，羅云！當作是學，不得戲笑妄<a class='ref t' id='t0436b12' href='#t0436b12'>T 0436b12</a>言。</p>
<p>「羅云！猶如王有大象入陣鬪時，用前<a class='ref t' id='t0436b13' href='#t0436b13'>T 0436b13</a>脚、後脚、尾、髂、脊、脇、項、額、耳、牙，一切皆用，唯<a class='ref t' id='t0436b14' href='#t0436b14'>T 0436b14</a>護於鼻，象師見已，便作是念：『此王大象猶<a class='ref t' id='t0436b15' href='#t0436b15'>T 0436b15</a>故惜命。所以者何？此王大象入陣鬪時，用<a class='ref t' id='t0436b16' href='#t0436b16'>T 0436b16</a>前脚、後脚、尾、髂、脊、脇、項、額、耳、牙，一切皆用，<a class='ref t' id='t0436b17' href='#t0436b17'>T 0436b17</a>唯護於鼻。』羅云！若王大象入陣鬪時，用<a class='ref t' id='t0436b18' href='#t0436b18'>T 0436b18</a>前脚、後脚、尾、髂、脊、脇、項、額、耳、牙、鼻，一切盡<a class='ref t' id='t0436b19' href='#t0436b19'>T 0436b19</a>用，象師見已，便作是念：『此王大象不復惜<a class='ref t' id='t0436b20' href='#t0436b20'>T 0436b20</a>命。所以者何？此王大象入陣鬪時，用前脚、<a class='ref t' id='t0436b21' href='#t0436b21'>T 0436b21</a>後脚、尾、髂、脊、脇、項、額、耳、牙、鼻，一切盡用。』羅<a class='ref t' id='t0436b22' href='#t0436b22'>T 0436b22</a>云！若王大象入陣鬪時，用前脚、後脚、尾、髂、<a class='ref t' id='t0436b23' href='#t0436b23'>T 0436b23</a>脊、脇、項、額、耳、牙、鼻，一切盡用，羅云！我說此<a class='ref t' id='t0436b24' href='#t0436b24'>T 0436b24</a>王大象入陣鬪時，無惡不作。如是，羅云！<a class='ref t' id='t0436b25' href='#t0436b25'>T 0436b25</a>謂知已妄言，不羞不悔，無慚無愧，羅云！我說<a class='ref t' id='t0436b26' href='#t0436b26'>T 0436b26</a>彼亦無惡不作。是故，羅云！當作是學，不<a class='ref t' id='t0436b27' href='#t0436b27'>T 0436b27</a>得戲笑妄言。」</p>
<p>於是，世尊即說頌曰：</p>
<a class='ref t' id='t0436b28' href='#t0436b28'>T 0436b28</a>
<blockquote class='gatha'>
<p>「人犯一法，　　謂妄言是，<a class='ref t' id='t0436b29' href='#t0436b29'>T 0436b29</a><br>
不畏後世，　　無惡不作。<a class='ref t' id='t0436c01' href='#t0436c01'>T 0436c01</a><br>
寧噉鐵丸，　　其熱如火，<a class='ref t' id='t0436c02' href='#t0436c02'>T 0436c02</a><br>
不以犯戒，　　受世信施。<a class='ref t' id='t0436c03' href='#t0436c03'>T 0436c03</a><br>
若畏於苦，　　不愛念者，<a class='ref t' id='t0436c04' href='#t0436c04'>T 0436c04</a><br>
於隱顯處，　　莫作惡業。<a class='ref t' id='t0436c05' href='#t0436c05'>T 0436c05</a><br>
若不善業，　　已作今作，<a class='ref t' id='t0436c06' href='#t0436c06'>T 0436c06</a><br>
終不得脫，　　亦無避處。」</p>
</blockquote>
<p><a class='ref t' id='t0436c07' href='#t0436c07'>T 0436c07</a>佛說頌已，復問羅云：「於意云何？人用鏡為？」</p>
<p><a class='ref t' id='t0436c08' href='#t0436c08'>T 0436c08</a>尊者羅云答曰：「世尊！欲觀其面，見淨不<a class='ref t' id='t0436c09' href='#t0436c09'>T 0436c09</a>淨。」</p>
<p>「如是。羅云！若汝將作身業，即觀彼身<a class='ref t' id='t0436c10' href='#t0436c10'>T 0436c10</a>業：『我將作身業，彼身業為淨、為不淨，為自<a class='ref t' id='t0436c11' href='#t0436c11'>T 0436c11</a>為、為他？』羅云！若觀時則知，我將作身業，彼<a class='ref t' id='t0436c12' href='#t0436c12'>T 0436c12</a>身業淨，或自為，或為他，不善與苦果受於<a class='ref t' id='t0436c13' href='#t0436c13'>T 0436c13</a>苦報。羅云！汝當捨彼將作身業。羅云！若<a class='ref t' id='t0436c14' href='#t0436c14'>T 0436c14</a>觀時則知，我將作身業，彼身業不淨，或自為，<a class='ref t' id='t0436c15' href='#t0436c15'>T 0436c15</a>或為他，善與樂果受於樂報。羅云！汝當<a class='ref t' id='t0436c16' href='#t0436c16'>T 0436c16</a>受彼將作身業。</p>
<p>「羅云！若汝現作身業，即<a class='ref t' id='t0436c17' href='#t0436c17'>T 0436c17</a>觀此身業：『若我現作身業，此身業為淨、為<a class='ref t' id='t0436c18' href='#t0436c18'>T 0436c18</a>不淨，為自為、為他？』羅云！若觀時則知，我現<a class='ref t' id='t0436c19' href='#t0436c19'>T 0436c19</a>作身業，此身業淨，或自為，或為他，不善與<a class='ref t' id='t0436c20' href='#t0436c20'>T 0436c20</a>苦果受於苦報。羅云！汝當捨此現作身<a class='ref t' id='t0436c21' href='#t0436c21'>T 0436c21</a>業。羅云！若觀時則知，我現作身業，此身業<a class='ref t' id='t0436c22' href='#t0436c22'>T 0436c22</a>不淨，或自為，或為他，善與樂果受於樂報。<a class='ref t' id='t0436c23' href='#t0436c23'>T 0436c23</a>羅云！汝當受此現作身業。</p>
<p>「羅云！若汝已<a class='ref t' id='t0436c24' href='#t0436c24'>T 0436c24</a>作身業，即觀彼身業：『若我已作身業，彼身<a class='ref t' id='t0436c25' href='#t0436c25'>T 0436c25</a>業已過去、滅盡、變易，為淨、為不淨，為自、或<a class='ref t' id='t0436c26' href='#t0436c26'>T 0436c26</a>為他？』羅云！若觀時則知，我已作身業，彼身<a class='ref t' id='t0436c27' href='#t0436c27'>T 0436c27</a>業已過去、滅盡、變易，彼身業淨，或自為，或為<a class='ref t' id='t0436c28' href='#t0436c28'>T 0436c28</a>他，不善與苦果受於苦報。羅云！汝當詣<a class='ref t' id='t0436c29' href='#t0436c29'>T 0436c29</a>善知識、梵行人所，彼已作身業，至心發露，<a class='ref t' id='t0437a01' href='#t0437a01'>T 0437a01</a>應悔過說，慎莫覆藏，更善持護。羅云！若<a class='ref t' id='t0437a02' href='#t0437a02'>T 0437a02</a>觀時則知，我已作身業，彼身業已過去滅盡<a class='ref t' id='t0437a03' href='#t0437a03'>T 0437a03</a>變易，彼身業不淨，或自為，或為他，善與樂<a class='ref t' id='t0437a04' href='#t0437a04'>T 0437a04</a>果受於樂報。羅云！汝當晝夜歡喜，住正念<a class='ref t' id='t0437a05' href='#t0437a05'>T 0437a05</a>正智，口業亦復如是。</p>
<p>「羅云！因過去行故，已<a class='ref t' id='t0437a06' href='#t0437a06'>T 0437a06</a>生意業，即觀彼意業：『若因過去行故，已生<a class='ref t' id='t0437a07' href='#t0437a07'>T 0437a07</a>意業，彼意業為淨、為不淨，為自為、為他？』羅<a class='ref t' id='t0437a08' href='#t0437a08'>T 0437a08</a>云！若觀時則知，因過去行故，已生意業，彼<a class='ref t' id='t0437a09' href='#t0437a09'>T 0437a09</a>意業已過去、滅盡、變易，彼意業淨，或自為，或<a class='ref t' id='t0437a10' href='#t0437a10'>T 0437a10</a>為他，不善與苦果受於苦報。羅云！汝當<a class='ref t' id='t0437a11' href='#t0437a11'>T 0437a11</a>捨彼過去意業，羅云！若觀時則知，因過去<a class='ref t' id='t0437a12' href='#t0437a12'>T 0437a12</a>行故，已生意業已過去、滅盡、變易，彼意業不<a class='ref t' id='t0437a13' href='#t0437a13'>T 0437a13</a>淨，或自為，或為他，善與樂果受於樂報。羅<a class='ref t' id='t0437a14' href='#t0437a14'>T 0437a14</a>云！汝當受彼過去意業。</p>
<p>「羅云！因未來行<a class='ref t' id='t0437a15' href='#t0437a15'>T 0437a15</a>故，當生意業，即觀彼意業：『若因未來行故，<a class='ref t' id='t0437a16' href='#t0437a16'>T 0437a16</a>當生意業，彼意業為淨、為不淨，為自為、為<a class='ref t' id='t0437a17' href='#t0437a17'>T 0437a17</a>他？』羅云！若觀時則知，因未來行故，當生<a class='ref t' id='t0437a18' href='#t0437a18'>T 0437a18</a>意業，彼意業淨，或自為，或為他，不善與苦<a class='ref t' id='t0437a19' href='#t0437a19'>T 0437a19</a>果受於苦報。羅云！汝當捨彼未來意業。<a class='ref t' id='t0437a20' href='#t0437a20'>T 0437a20</a>羅云！若觀時則知，因未來行故，當生意<a class='ref t' id='t0437a21' href='#t0437a21'>T 0437a21</a>業，彼意業不淨，或自為，或為他，善與樂果<a class='ref t' id='t0437a22' href='#t0437a22'>T 0437a22</a>受於樂報。羅云！汝當受彼未來意業。</p>
<p>「羅<a class='ref t' id='t0437a23' href='#t0437a23'>T 0437a23</a>云！因現在行故，現生意業，即觀此意業：『若<a class='ref t' id='t0437a24' href='#t0437a24'>T 0437a24</a>因現在行故，現生意業，此意業為淨、為不<a class='ref t' id='t0437a25' href='#t0437a25'>T 0437a25</a>淨，為自為、為他？』羅云！若觀時則知，因現<a class='ref t' id='t0437a26' href='#t0437a26'>T 0437a26</a>在行故，現生意業，此意業淨，或自為，或為<a class='ref t' id='t0437a27' href='#t0437a27'>T 0437a27</a>他，不善與苦果受於苦報。羅云！汝當捨<a class='ref t' id='t0437a28' href='#t0437a28'>T 0437a28</a>此現在意業。羅云！若觀時則知，因現在行<a class='ref t' id='t0437a29' href='#t0437a29'>T 0437a29</a>故，現生意業，此意業不淨，或自為，或為他，<a class='ref t' id='t0437b01' href='#t0437b01'>T 0437b01</a>善與樂果受於樂報。羅云！汝當受此現<a class='ref t' id='t0437b02' href='#t0437b02'>T 0437b02</a>在意業。</p>
<p>「羅云！若有過去沙門、梵志，身、口、意<a class='ref t' id='t0437b03' href='#t0437b03'>T 0437b03</a>業，已觀而觀，已淨而淨，彼一切即此身、口、意<a class='ref t' id='t0437b04' href='#t0437b04'>T 0437b04</a>業，已觀而觀，已淨而淨。羅云！若有未來沙<a class='ref t' id='t0437b05' href='#t0437b05'>T 0437b05</a>門、梵志，身、口、意業，當觀而觀，當淨而淨，彼一切<a class='ref t' id='t0437b06' href='#t0437b06'>T 0437b06</a>即此身、口、意業，當觀而觀，當淨而淨，羅云！<a class='ref t' id='t0437b07' href='#t0437b07'>T 0437b07</a>若有現在沙門、梵志，身、口、意業，現觀而觀，現<a class='ref t' id='t0437b08' href='#t0437b08'>T 0437b08</a>淨而淨，彼一切即此身、口、意業，現觀而觀，現淨<a class='ref t' id='t0437b09' href='#t0437b09'>T 0437b09</a>而淨。羅云！汝當如是學，我亦即此身、口、意<a class='ref t' id='t0437b10' href='#t0437b10'>T 0437b10</a>業，現觀而觀，現淨而淨。」</p>
<p>於是，世尊復說頌曰：</p>
<a class='ref t' id='t0437b11' href='#t0437b11'>T 0437b11</a>
<blockquote class='gatha'>
<p>「身業、口業、　　意業，羅云！<a class='ref t' id='t0437b12' href='#t0437b12'>T 0437b12</a><br>
善不善法，　　汝應常觀。<a class='ref t' id='t0437b13' href='#t0437b13'>T 0437b13</a><br>
知已妄言，　　羅云莫說，<a class='ref t' id='t0437b14' href='#t0437b14'>T 0437b14</a><br>
禿從他活，　　何可妄言？<a class='ref t' id='t0437b15' href='#t0437b15'>T 0437b15</a><br>
覆沙門法，　　空無真實，<a class='ref t' id='t0437b16' href='#t0437b16'>T 0437b16</a><br>
謂說妄言，　　不護其口。<a class='ref t' id='t0437b17' href='#t0437b17'>T 0437b17</a><br>
故不妄言，　　正覺之子，<a class='ref t' id='t0437b18' href='#t0437b18'>T 0437b18</a><br>
是沙門法，　　羅云當學。<a class='ref t' id='t0437b19' href='#t0437b19'>T 0437b19</a><br>
方方豐樂，　　安隱無怖，<a class='ref t' id='t0437b20' href='#t0437b20'>T 0437b20</a><br>
羅云至彼，　　莫為害他。」</p>
</blockquote>
<p><a class='ref t' id='t0437b21' href='#t0437b21'>T 0437b21</a>佛說如是。尊者羅云及諸比丘，聞佛所說，<a class='ref t' id='t0437b22' href='#t0437b22'>T 0437b22</a>歡喜奉行。</p>
<a class='ref t' id='t0437b23' href='#t0437b23'>T 0437b23</a>
<p class='endsutta'>羅云經第四竟<span class='t-note'>（一千八百三十二字）</span></p>
<a class='ref t' id='t0437b24' href='#t0437b24'>T 0437b24</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṃghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
