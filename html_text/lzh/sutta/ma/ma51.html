<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ma51' lang='lzh'>
<header class='mirror'>
<p class='division'><span class='mirror-left latin'>Madhyamāgama</span> <span class='mirror-right'>中阿含經</span></p>
<p class='mirror-row'><span class='mirror-left latin'>Chapter 5</span> <span class='mirror-right'>習相應品</span></p>
<h1 class='mirror-row'><span class='mirror-left latin'>51. Beginning</span> <span class='mirror-right'>（五一）本際經</span></h1>
</header>
<p><a class='ref t' id='t0487b05' href='#t0487b05'>T 0487b05</a>我聞如是：</p>
<p>一時，佛遊舍衛國，在勝林給孤<a class='ref t' id='t0487b06' href='#t0487b06'>T 0487b06</a>獨園。</p>
<p>爾時，世尊告諸比丘：「有愛者，其本際<a class='ref t' id='t0487b07' href='#t0487b07'>T 0487b07</a>不可知，本無有愛，然今生有愛，便可得<a class='ref t' id='t0487b08' href='#t0487b08'>T 0487b08</a>知，所因有愛。有愛者，則有習，非無習。何謂<a class='ref t' id='t0487b09' href='#t0487b09'>T 0487b09</a>有愛習？答曰無明為習。無明亦有習，非無<a class='ref t' id='t0487b10' href='#t0487b10'>T 0487b10</a>習。何謂無明習？答曰五葢為習。五葢亦有<a class='ref t' id='t0487b11' href='#t0487b11'>T 0487b11</a>習，非無習。何謂五葢習？答曰三惡行為習。<a class='ref t' id='t0487b12' href='#t0487b12'>T 0487b12</a>三惡行亦有習，非無習。何謂三惡行習？答<a class='ref t' id='t0487b13' href='#t0487b13'>T 0487b13</a>曰不護諸根為習。不護諸根亦有習，非無<a class='ref t' id='t0487b14' href='#t0487b14'>T 0487b14</a>習。何謂不護諸根習？答曰不正念、不正智為<a class='ref t' id='t0487b15' href='#t0487b15'>T 0487b15</a>習。不正念、不正智亦有習，非無習。何謂不正<a class='ref t' id='t0487b16' href='#t0487b16'>T 0487b16</a>念、不正智習？答曰不正思惟為習。不正思惟<a class='ref t' id='t0487b17' href='#t0487b17'>T 0487b17</a>亦有習，非無習。何謂不正思惟習？答曰不<a class='ref t' id='t0487b18' href='#t0487b18'>T 0487b18</a>信為習。不信亦有習，非無習。何謂不信習？<a class='ref t' id='t0487b19' href='#t0487b19'>T 0487b19</a>答曰聞惡法為習。聞惡法亦有習，非無習。<a class='ref t' id='t0487b20' href='#t0487b20'>T 0487b20</a>何謂聞惡法習？答曰親近惡知識為習。<a class='ref t' id='t0487b21' href='#t0487b21'>T 0487b21</a>親近惡知識亦有習，非無習。何謂親近惡<a class='ref t' id='t0487b22' href='#t0487b22'>T 0487b22</a>知識習？答曰惡人為習。」</p>
<p>「是為具惡人已，便<a class='ref t' id='t0487b23' href='#t0487b23'>T 0487b23</a>具親近惡知識。具親近惡知識已，便具聞<a class='ref t' id='t0487b24' href='#t0487b24'>T 0487b24</a>惡法。具聞惡法已，便具生不信。具生不信<a class='ref t' id='t0487b25' href='#t0487b25'>T 0487b25</a>已，便具不正思惟。具不正思惟已，便具不正<a class='ref t' id='t0487b26' href='#t0487b26'>T 0487b26</a>念、不正智。具不正念、不正智已，便具不護諸<a class='ref t' id='t0487b27' href='#t0487b27'>T 0487b27</a>根。具不護諸根已，便具三惡行。具三惡行<a class='ref t' id='t0487b28' href='#t0487b28'>T 0487b28</a>已，便具五葢。具五葢已，便具無明。具無明<a class='ref t' id='t0487b29' href='#t0487b29'>T 0487b29</a>已，便具有愛。如是此有愛展轉具成。</p>
<p>「明、解脫<a class='ref t' id='t0487c01' href='#t0487c01'>T 0487c01</a>亦有習，非無習。何謂明、解脫習？答曰七覺<a class='ref t' id='t0487c02' href='#t0487c02'>T 0487c02</a>支為習。七覺支亦有習，非無習。何謂七覺<a class='ref t' id='t0487c03' href='#t0487c03'>T 0487c03</a>支習？答曰四念處為習。四念處亦有習，非<a class='ref t' id='t0487c04' href='#t0487c04'>T 0487c04</a>無習。何謂四念處習？答曰三妙行為習。三<a class='ref t' id='t0487c05' href='#t0487c05'>T 0487c05</a>妙行亦有習，非無習。何謂三妙行習？答曰護<a class='ref t' id='t0487c06' href='#t0487c06'>T 0487c06</a>諸根為習。護諸根亦有習，非無習。何謂護<a class='ref t' id='t0487c07' href='#t0487c07'>T 0487c07</a>諸根習？答曰正念、正智為習。正念、正智亦有<a class='ref t' id='t0487c08' href='#t0487c08'>T 0487c08</a>習，非無習。何謂正念、正智習？答曰正思惟<a class='ref t' id='t0487c09' href='#t0487c09'>T 0487c09</a>為習。正思惟亦有習，非無習。何謂正思惟<a class='ref t' id='t0487c10' href='#t0487c10'>T 0487c10</a>習？答曰信為習。信亦有習，非無習。何謂信<a class='ref t' id='t0487c11' href='#t0487c11'>T 0487c11</a>習？答曰聞善法為習。聞善法亦有習，非無<a class='ref t' id='t0487c12' href='#t0487c12'>T 0487c12</a>習。何謂聞善法習？答曰親近善知識為習。<a class='ref t' id='t0487c13' href='#t0487c13'>T 0487c13</a>親近善知識亦有習，非無習。何謂親近善<a class='ref t' id='t0487c14' href='#t0487c14'>T 0487c14</a>知識習？答曰善人為習。</p>
<p>「是為具善人已，便<a class='ref t' id='t0487c15' href='#t0487c15'>T 0487c15</a>具親近善知識。具親近善知識已，便具聞<a class='ref t' id='t0487c16' href='#t0487c16'>T 0487c16</a>善法。具聞善法已，便具生信。具生信已，便<a class='ref t' id='t0487c17' href='#t0487c17'>T 0487c17</a>具正思惟。具正思惟已，便具正念、正智。具<a class='ref t' id='t0487c18' href='#t0487c18'>T 0487c18</a>正念、正智已，便具護諸根。具護諸根已，便<a class='ref t' id='t0487c19' href='#t0487c19'>T 0487c19</a>具三妙行。具三妙行已，便具四念處。具四<a class='ref t' id='t0487c20' href='#t0487c20'>T 0487c20</a>念處已，便具七覺支。具七覺支已，便具明、<a class='ref t' id='t0487c21' href='#t0487c21'>T 0487c21</a>解脫，如是此明、解脫展轉具成。」</p>
<p>佛說如是。<a class='ref t' id='t0487c22' href='#t0487c22'>T 0487c22</a>彼諸比丘聞佛所說，歡喜奉行。</p>
<a class='ref t' id='t0487c23' href='#t0487c23'>T 0487c23</a>
<p class='endsutta'>本際經第十竟<span class='t-note'>（七百五十四字）</span></p>
<a class='ref t' id='t0487c24' href='#t0487c24'>T 0487c24</a>
<footer>
<p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by <span class='author'>Gautama Saṃghadeva</span> (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p>
<p>The text is from <a href='http://tripitaka.cbeta.org/T01n0026'>CBETA</a>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
