<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea46.7' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>46.7</span> <span class='mirror-right'>（七）無罣礙</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0777b25' href='#t0777b25'>T 0777b25</a>園。</p>
<p>爾時，世尊告諸比丘：「若國王成就十法 <a class='ref t' id='t0777b26' href='#t0777b26'>T 0777b26</a>者，不得久存，多諸盜賊。云何為十？於時 <a class='ref t' id='t0777b27' href='#t0777b27'>T 0777b27</a>國王慳貪，以小輕事，便興瞋恚，不觀義 <a class='ref t' id='t0777b28' href='#t0777b28'>T 0777b28</a>理。若王成就初法，則不得久存，國饒盜 <a class='ref t' id='t0777b29' href='#t0777b29'>T 0777b29</a>賊。</p>
<p>「復次，彼王貪著財物，不肯庶幾，是謂國 <a class='ref t' id='t0777c01' href='#t0777c01'>T 0777c01</a>王成就此二法，則不得久存。</p>
<p>「復次，彼王不 <a class='ref t' id='t0777c02' href='#t0777c02'>T 0777c02</a>受人諫，為人暴虐，無有慈心，是謂第三法， <a class='ref t' id='t0777c03' href='#t0777c03'>T 0777c03</a>不得久存。</p>
<p>「復次，彼王枉諸人民，橫取繫閉， <a class='ref t' id='t0777c04' href='#t0777c04'>T 0777c04</a>在牢獄中，無有出期，是謂第四法，不得 <a class='ref t' id='t0777c05' href='#t0777c05'>T 0777c05</a>久存。</p>
<p>「復次，國王非法相，佐不案正行，是謂 <a class='ref t' id='t0777c06' href='#t0777c06'>T 0777c06</a>五法，不得久存。</p>
<p>「復次，彼王貪著他色，遠離 <a class='ref t' id='t0777c07' href='#t0777c07'>T 0777c07</a>己妻，是謂彼王成就六法，不得久存。</p>
<p>「復 <a class='ref t' id='t0777c08' href='#t0777c08'>T 0777c08</a>次，國王好喜嗜酒，不理官事，是謂成就七 <a class='ref t' id='t0777c09' href='#t0777c09'>T 0777c09</a>法，不得久存。</p>
<p>「復次，國王好喜歌舞戲樂，不 <a class='ref t' id='t0777c10' href='#t0777c10'>T 0777c10</a>理官事，是謂第八法，不得久存。</p>
<p>「復次，國王 <a class='ref t' id='t0777c11' href='#t0777c11'>T 0777c11</a>恒抱長患，無有強健之日，是謂第九之法， <a class='ref t' id='t0777c12' href='#t0777c12'>T 0777c12</a>不得久存。</p>
<p>「復次國王不信忠孝之臣，翅羽 <a class='ref t' id='t0777c13' href='#t0777c13'>T 0777c13</a>尠少，無有強佐，是謂國王成就此十法，不 <a class='ref t' id='t0777c14' href='#t0777c14'>T 0777c14</a>得久存。</p>
<p>「今比丘眾亦復如是，若成就十法， <a class='ref t' id='t0777c15' href='#t0777c15'>T 0777c15</a>不增善本功德，身壞命終，入地獄中。何謂 <a class='ref t' id='t0777c16' href='#t0777c16'>T 0777c16</a>十法？於是，比丘不持禁戒，亦無恭恪之心， <a class='ref t' id='t0777c17' href='#t0777c17'>T 0777c17</a>是謂比丘成就初法，不得究竟有所至到。</p>
<p><a class='ref t' id='t0777c18' href='#t0777c18'>T 0777c18</a>「復次，比丘不承事佛，不信真言，是謂比丘 <a class='ref t' id='t0777c19' href='#t0777c19'>T 0777c19</a>成就第二之法，不得久住。</p>
<p>「復次，比丘不承 <a class='ref t' id='t0777c20' href='#t0777c20'>T 0777c20</a>事法，漏諸戒律，是謂比丘成就第三之法， <a class='ref t' id='t0777c21' href='#t0777c21'>T 0777c21</a>不得久住。</p>
<p>「復次，比丘承事聖眾，恒自卑意， <a class='ref t' id='t0777c22' href='#t0777c22'>T 0777c22</a>不信彼受，是謂比丘成就第四之法，不得 <a class='ref t' id='t0777c23' href='#t0777c23'>T 0777c23</a>久住。</p>
<p>「復次，比丘貪著利養，心不放捨，是謂 <a class='ref t' id='t0777c24' href='#t0777c24'>T 0777c24</a>比丘成就第五之法，不得久住。</p>
<p>「復次，比丘 <a class='ref t' id='t0777c25' href='#t0777c25'>T 0777c25</a>不多學問，不勤加誦讀翫習，是謂比丘成 <a class='ref t' id='t0777c26' href='#t0777c26'>T 0777c26</a>就六法，不得久存。</p>
<p>「復次，比丘不與善知 <a class='ref t' id='t0777c27' href='#t0777c27'>T 0777c27</a>識從事，恒與惡知識從事，是謂比丘第七 <a class='ref t' id='t0777c28' href='#t0777c28'>T 0777c28</a>之法，不得久存。</p>
<p>「復次，比丘恒喜事役，不念 <a class='ref t' id='t0777c29' href='#t0777c29'>T 0777c29</a>坐禪，是謂第八之法，不得久存。</p>
<p>「復次，比丘 <a class='ref t' id='t0778a01' href='#t0778a01'>T 0778a01</a>復著算數，返道就俗，不習正法，是謂比丘 <a class='ref t' id='t0778a02' href='#t0778a02'>T 0778a02</a>第九之法，不得久存。</p>
<p>「復次，比丘不樂修梵 <a class='ref t' id='t0778a03' href='#t0778a03'>T 0778a03</a>行，貪著不淨，是謂比丘第十之法，不得久 <a class='ref t' id='t0778a04' href='#t0778a04'>T 0778a04</a>存。是謂，比丘！成就此十法者，必墮三惡趣， <a class='ref t' id='t0778a05' href='#t0778a05'>T 0778a05</a>不生善處。</p>
<p>「若國王成就十法，便得久住於 <a class='ref t' id='t0778a06' href='#t0778a06'>T 0778a06</a>世。云何為十？於是，國王不著財物，不興 <a class='ref t' id='t0778a07' href='#t0778a07'>T 0778a07</a>瞋恚，亦復不以小事起怒害心，是謂第一 <a class='ref t' id='t0778a08' href='#t0778a08'>T 0778a08</a>之法，便得久存。</p>
<p>「復次，國王受群臣諫，不逆 <a class='ref t' id='t0778a09' href='#t0778a09'>T 0778a09</a>其辭，是謂成就第二之法，便得久存。</p>
<p>「復次， <a class='ref t' id='t0778a10' href='#t0778a10'>T 0778a10</a>國王常好惠施，與民同歡，是謂第三。</p>
<p>「以 <a class='ref t' id='t0778a11' href='#t0778a11'>T 0778a11</a>法取物，不以非法，是謂第四之法，便得久 <a class='ref t' id='t0778a12' href='#t0778a12'>T 0778a12</a>存。</p>
<p>「復次，彼王不著他色，恒自守護其妻，是 <a class='ref t' id='t0778a13' href='#t0778a13'>T 0778a13</a>謂成就第五之法，便得久存。</p>
<p>「復次，國王亦 <a class='ref t' id='t0778a14' href='#t0778a14'>T 0778a14</a>不飲酒，心不荒亂，是謂成就第六之法，便 <a class='ref t' id='t0778a15' href='#t0778a15'>T 0778a15</a>得久存。</p>
<p>「復次，國王亦不戲笑，降伏外敵，是 <a class='ref t' id='t0778a16' href='#t0778a16'>T 0778a16</a>謂成就第七之法，便得久存。</p>
<p>「復次，國王案 <a class='ref t' id='t0778a17' href='#t0778a17'>T 0778a17</a>法治化，終無阿曲，是謂成就第八之法，便 <a class='ref t' id='t0778a18' href='#t0778a18'>T 0778a18</a>得久存。</p>
<p>「復次，國王與群臣和睦，無有竟 <a class='ref t' id='t0778a19' href='#t0778a19'>T 0778a19</a>爭，是謂成就第九之法，便得久存。</p>
<p>「復次， <a class='ref t' id='t0778a20' href='#t0778a20'>T 0778a20</a>國王無有病患，氣力強盛，是謂第十之法， <a class='ref t' id='t0778a21' href='#t0778a21'>T 0778a21</a>便得久存。若國王成就此十法者，便得 <a class='ref t' id='t0778a22' href='#t0778a22'>T 0778a22</a>久存，無奈之何。</p>
<p>「比丘眾亦復如是，若成 <a class='ref t' id='t0778a23' href='#t0778a23'>T 0778a23</a>就十法者，如屈伸臂頃，便生天上。云 <a class='ref t' id='t0778a24' href='#t0778a24'>T 0778a24</a>何為十？於是，比丘奉持禁戒，戒德具足，不 <a class='ref t' id='t0778a25' href='#t0778a25'>T 0778a25</a>犯正法，是謂比丘成就此初法，身壞命 <a class='ref t' id='t0778a26' href='#t0778a26'>T 0778a26</a>終，生善處天上。</p>
<p>「復次，比丘於如來所，有恭 <a class='ref t' id='t0778a27' href='#t0778a27'>T 0778a27</a>敬之心，是謂比丘成就此第二法，得生善 <a class='ref t' id='t0778a28' href='#t0778a28'>T 0778a28</a>處。</p>
<p>「復次，比丘順從法教，一無所犯，是謂比 <a class='ref t' id='t0778a29' href='#t0778a29'>T 0778a29</a>丘成就第三之法，得生善處。</p>
<p>「復次，比丘恭 <a class='ref t' id='t0778b01' href='#t0778b01'>T 0778b01</a>奉聖眾，無有懈惰之心，是謂成就第四之 <a class='ref t' id='t0778b02' href='#t0778b02'>T 0778b02</a>法，得生天上。</p>
<p>「復次，比丘少欲知足，不著利 <a class='ref t' id='t0778b03' href='#t0778b03'>T 0778b03</a>養，是謂比丘第五之法，得生天上。</p>
<p>「復次， <a class='ref t' id='t0778b04' href='#t0778b04'>T 0778b04</a>比丘不自用意，恒隨戒法，是謂成就第六 <a class='ref t' id='t0778b05' href='#t0778b05'>T 0778b05</a>之法，生於善處。</p>
<p>「復次，比丘不著事務，常喜 <a class='ref t' id='t0778b06' href='#t0778b06'>T 0778b06</a>坐禪，是謂成就第七之法，得生天上。</p>
<p>「復 <a class='ref t' id='t0778b07' href='#t0778b07'>T 0778b07</a>次，比丘樂閑靜之處，不在人間，是謂成 <a class='ref t' id='t0778b08' href='#t0778b08'>T 0778b08</a>就第八之法，生於善處。</p>
<p>「復次，比丘不與 <a class='ref t' id='t0778b09' href='#t0778b09'>T 0778b09</a>惡知識從事，常與善知識從事，是謂成 <a class='ref t' id='t0778b10' href='#t0778b10'>T 0778b10</a>就第九之法，得生善處。</p>
<p>「復次，比丘常修梵 <a class='ref t' id='t0778b11' href='#t0778b11'>T 0778b11</a>行，離於惡法，多聞學義，不失次敘。如 <a class='ref t' id='t0778b12' href='#t0778b12'>T 0778b12</a>是比丘成就十法者，如屈伸臂頃，生善 <a class='ref t' id='t0778b13' href='#t0778b13'>T 0778b13</a>處天上。</p>
<p>「是謂，比丘！非法之行入地獄者，當 <a class='ref t' id='t0778b14' href='#t0778b14'>T 0778b14</a>念捨離；十正法之行，當共奉修。如是，比丘！ <a class='ref t' id='t0778b15' href='#t0778b15'>T 0778b15</a>當作是學。」</p>
<p>爾時，諸比丘聞佛所說，歡喜奉 <a class='ref t' id='t0778b16' href='#t0778b16'>T 0778b16</a>行。</p>
<a class='ref t' id='t0778b17' href='#t0778b17'>T 0778b17</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
