<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea17.9' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>17.9</span> <span class='mirror-right'>（九）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0585a19' href='#t0585a19'>T 0585a19</a>園。</p>
<p>爾時，世尊告諸比丘：「我今當說善知識 <a class='ref t' id='t0585a20' href='#t0585a20'>T 0585a20</a>法，亦當說惡知識法，諦聽！諦聽！善思念之。」</p>
<p><a class='ref t' id='t0585a21' href='#t0585a21'>T 0585a21</a>諸比丘對曰：「如是。世尊！」爾時，諸比丘從佛受 <a class='ref t' id='t0585a22' href='#t0585a22'>T 0585a22</a>教。</p>
<p>世尊告曰：「彼云何名為惡知識法？於是， <a class='ref t' id='t0585a23' href='#t0585a23'>T 0585a23</a>比丘！惡知識人便生此念：『我於豪族出家 <a class='ref t' id='t0585a24' href='#t0585a24'>T 0585a24</a>學道，餘比丘者卑賤家出家。』依己姓望，毀 <a class='ref t' id='t0585a25' href='#t0585a25'>T 0585a25</a>訾餘人，是謂名為惡知識法。</p>
<p>「復次，惡知識 <a class='ref t' id='t0585a26' href='#t0585a26'>T 0585a26</a>人便生此念：『我極精進奉諸正法，餘比丘者 <a class='ref t' id='t0585a27' href='#t0585a27'>T 0585a27</a>不精進持戒。』復以此義，毀呰他人，而自貢 <a class='ref t' id='t0585a28' href='#t0585a28'>T 0585a28</a>高，是謂為惡知識法。</p>
<p>「復次，惡 <span class='corr' title='[如→知]'>知</span> 識者復作 <a class='ref t' id='t0585a29' href='#t0585a29'>T 0585a29</a>是念：『我三昧成就，餘比丘者無有三昧，心 <a class='ref t' id='t0585b01' href='#t0585b01'>T 0585b01</a>意錯亂，而不一定。』彼依此三昧，常自貢高， <a class='ref t' id='t0585b02' href='#t0585b02'>T 0585b02</a>毀呰他人，是謂名為惡知識法。</p>
<p>「復次，惡知 <a class='ref t' id='t0585b03' href='#t0585b03'>T 0585b03</a>識復作是念：『我智慧第一，此餘比丘無有 <a class='ref t' id='t0585b04' href='#t0585b04'>T 0585b04</a>智慧。』彼依此智慧，而自貢高，毀呰他人，是 <a class='ref t' id='t0585b05' href='#t0585b05'>T 0585b05</a>謂名為惡知識法。</p>
<p>「復次，惡知識人復作是念： <a class='ref t' id='t0585b06' href='#t0585b06'>T 0585b06</a>『我今常得飯食、床褥、臥具、病瘦醫藥，此餘比 <a class='ref t' id='t0585b07' href='#t0585b07'>T 0585b07</a>丘不能得此供養之具。』彼依此利養之 <a class='ref t' id='t0585b08' href='#t0585b08'>T 0585b08</a>物，而自貢高，毀呰他人，是謂名為惡知識 <a class='ref t' id='t0585b09' href='#t0585b09'>T 0585b09</a>法。是謂，比丘！惡知識人行此邪業。</p>
<p>「彼云何 <a class='ref t' id='t0585b10' href='#t0585b10'>T 0585b10</a>為善知識之法？於是，比丘！善知識人不作 <a class='ref t' id='t0585b11' href='#t0585b11'>T 0585b11</a>是念：『我豪族家生，此餘比丘不是豪族家。』己 <a class='ref t' id='t0585b12' href='#t0585b12'>T 0585b12</a>身與彼而無有異，是謂名為善知識法。</p>
<p>「復 <a class='ref t' id='t0585b13' href='#t0585b13'>T 0585b13</a>次，善知識人不作是念：『我今持戒，此餘比丘 <a class='ref t' id='t0585b14' href='#t0585b14'>T 0585b14</a>不持戒行。』己身與彼無有增減，彼依此 <a class='ref t' id='t0585b15' href='#t0585b15'>T 0585b15</a>戒，不自貢高，不毀他人，是謂，比丘！名為善 <a class='ref t' id='t0585b16' href='#t0585b16'>T 0585b16</a>知識法。</p>
<p>「復次，比丘！善知識人復不作是念： <a class='ref t' id='t0585b17' href='#t0585b17'>T 0585b17</a>『我三昧成就，此餘比丘意亂不定。』己身與 <a class='ref t' id='t0585b18' href='#t0585b18'>T 0585b18</a>彼亦無增減，彼依此三昧，不自貢高，亦不 <a class='ref t' id='t0585b19' href='#t0585b19'>T 0585b19</a>毀呰他人，是謂，比丘！名為善知識法。</p>
<p>「復次， <a class='ref t' id='t0585b20' href='#t0585b20'>T 0585b20</a>比丘！善知識人不作是念：『我智慧成就，此 <a class='ref t' id='t0585b21' href='#t0585b21'>T 0585b21</a>餘比丘無有智慧。』己身與彼亦無增減，彼 <a class='ref t' id='t0585b22' href='#t0585b22'>T 0585b22</a>依此智慧，不自貢高，亦不毀他人，是謂， <a class='ref t' id='t0585b23' href='#t0585b23'>T 0585b23</a>比丘！名為善知識法。</p>
<p>「復次，比丘！善知識人不 <a class='ref t' id='t0585b24' href='#t0585b24'>T 0585b24</a>作是念：『我能得衣被、飯食、床褥、臥具、疾病 <a class='ref t' id='t0585b25' href='#t0585b25'>T 0585b25</a>醫藥，此餘比丘不能得衣被、飯食、床褥、臥 <a class='ref t' id='t0585b26' href='#t0585b26'>T 0585b26</a>具、疾病醫藥。』己身與彼亦無增減，彼依此 <a class='ref t' id='t0585b27' href='#t0585b27'>T 0585b27</a>利養，不自貢高，亦不毀他人，是謂，比丘！名 <a class='ref t' id='t0585b28' href='#t0585b28'>T 0585b28</a>為善知識法。」</p>
<p>爾時，世尊告諸比丘：「我今與汝 <a class='ref t' id='t0585b29' href='#t0585b29'>T 0585b29</a>分別惡知識法，亦復與汝說善知識法。是 <a class='ref t' id='t0585c01' href='#t0585c01'>T 0585c01</a>故，諸比丘！惡知識法當共遠離，善知識法念 <a class='ref t' id='t0585c02' href='#t0585c02'>T 0585c02</a>共修行。如是，諸比丘！當作是學。」</p>
<p>爾時，諸比 <a class='ref t' id='t0585c03' href='#t0585c03'>T 0585c03</a>丘聞佛所說，歡喜奉行。</p>
<a class='ref t' id='t0585c04' href='#t0585c04'>T 0585c04</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
