<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea25.9' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>25.9</span> <span class='mirror-right'>（九）四鳥</span></h1>
</header>
<p>聞如是：</p>
<p>一時，佛在舍衛國祇樹給孤獨園。</p>
<p><a class='ref t' id='t0634b28' href='#t0634b28'>T 0634b28</a>爾時，世尊告諸比丘：「比丘當知，有此四鳥。 <a class='ref t' id='t0634b29' href='#t0634b29'>T 0634b29</a>云何為四？或有鳥聲好而形醜，或有鳥形 <a class='ref t' id='t0634c01' href='#t0634c01'>T 0634c01</a>好而聲醜，或有鳥聲醜形亦醜，或有鳥形好 <a class='ref t' id='t0634c02' href='#t0634c02'>T 0634c02</a>聲亦好。</p>
<p>「彼云何鳥聲好而形醜？拘翅羅鳥 <a class='ref t' id='t0634c03' href='#t0634c03'>T 0634c03</a>是也。是謂此鳥聲好而形醜。彼云何鳥形好 <a class='ref t' id='t0634c04' href='#t0634c04'>T 0634c04</a>而聲醜？所謂鷙鳥是也。是謂此鳥形好而聲 <a class='ref t' id='t0634c05' href='#t0634c05'>T 0634c05</a>醜。彼云何鳥聲醜形亦醜？所謂兔梟是也。 <a class='ref t' id='t0634c06' href='#t0634c06'>T 0634c06</a>是謂此鳥聲醜形亦醜。復有何鳥聲好形 <a class='ref t' id='t0634c07' href='#t0634c07'>T 0634c07</a>亦好？所謂孔雀鳥是也。是謂此鳥聲好形亦 <a class='ref t' id='t0634c08' href='#t0634c08'>T 0634c08</a>好。是謂，比丘！有此四鳥，當共覺知。</p>
<p>「此亦如 <a class='ref t' id='t0634c09' href='#t0634c09'>T 0634c09</a>是，世間亦有四人似鳥，當共覺知。云何 <a class='ref t' id='t0634c10' href='#t0634c10'>T 0634c10</a>為四？於是，或有比丘顏貌端政，出入行來， <a class='ref t' id='t0634c11' href='#t0634c11'>T 0634c11</a>著衣持鉢，屈申俯仰，威儀成就；亦復不能 <a class='ref t' id='t0634c12' href='#t0634c12'>T 0634c12</a>有所諷誦諸所有法，初善、中善、竟善，不能 <a class='ref t' id='t0634c13' href='#t0634c13'>T 0634c13</a>承法之教，亦復不能善諷誦讀。是謂此人 <a class='ref t' id='t0634c14' href='#t0634c14'>T 0634c14</a>形好而聲不好。</p>
<p>「復有何等人聲好而形醜？ <a class='ref t' id='t0634c15' href='#t0634c15'>T 0634c15</a>或有一比丘出入行來，屈申俯仰，著衣持 <a class='ref t' id='t0634c16' href='#t0634c16'>T 0634c16</a>鉢，威儀不成就，恒好廣說；然復彼人精進持 <a class='ref t' id='t0634c17' href='#t0634c17'>T 0634c17</a>戒，聞法能知所學，多聞諸所有法，初善、中 <a class='ref t' id='t0634c18' href='#t0634c18'>T 0634c18</a>善、竟善，義理深邃，具足修梵行，然復彼法善 <a class='ref t' id='t0634c19' href='#t0634c19'>T 0634c19</a>持善誦。是謂此人聲好而形醜。</p>
<p>「彼復有何 <a class='ref t' id='t0634c20' href='#t0634c20'>T 0634c20</a>等人聲醜形亦醜？或有一人犯戒、不精進、 <a class='ref t' id='t0634c21' href='#t0634c21'>T 0634c21</a>不多聞，所聞便失；彼於此法，應具足行 <a class='ref t' id='t0634c22' href='#t0634c22'>T 0634c22</a>梵行，然不肯承受。是謂此人聲亦醜形亦 <a class='ref t' id='t0634c23' href='#t0634c23'>T 0634c23</a>醜。</p>
<p>「彼何等人聲亦好形亦好？或有比丘顏 <a class='ref t' id='t0634c24' href='#t0634c24'>T 0634c24</a>貌端政，出入行來，著衣持鉢，不左右顧視； <a class='ref t' id='t0634c25' href='#t0634c25'>T 0634c25</a>然復精進修行善法。然戒律具足，見小非 <a class='ref t' id='t0634c26' href='#t0634c26'>T 0634c26</a>法，尚懷恐懼，何況大者！亦復多聞，所受不 <a class='ref t' id='t0634c27' href='#t0634c27'>T 0634c27</a>忘，諸所有法，初善、中善、竟善，修其善行，如此 <a class='ref t' id='t0634c28' href='#t0634c28'>T 0634c28</a>之法，善諷誦讀。是謂此人聲好形亦好。</p>
<p>「是謂 <a class='ref t' id='t0634c29' href='#t0634c29'>T 0634c29</a>世間有此四人，在世間者，當共覺知。是故， <a class='ref t' id='t0635a01' href='#t0635a01'>T 0635a01</a>諸比丘！當學聲好形亦好。如是，諸比丘！當 <a class='ref t' id='t0635a02' href='#t0635a02'>T 0635a02</a>作是學。」</p>
<p>爾時，諸比丘聞佛所說，歡喜奉行。</p>
<a class='ref t' id='t0635a03' href='#t0635a03'>T 0635a03</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
