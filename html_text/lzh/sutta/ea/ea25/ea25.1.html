<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea25.1' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<p class='mirror-row'><span class='mirror-left latin'>Chapter 25</span> <span class='mirror-right'>四諦品第二十五</span></p>
<h1 class='mirror-row'><span class='mirror-left latin'>25.1</span> <span class='mirror-right'>（一）諦</span></h1>
</header>
<a class='ref t' id='t0631a01'>T 0631a01</a> <a class='ref t' id='t0631a02'>T 0631a02</a> <a class='ref t' id='t0631a03'>T 0631a03</a>
<p class='suttainfo'><span class='t-juanname'>增壹阿含經卷第十七</span><br>
<a class='ref t' id='t0631a04'>T 0631a04</a> <a class='ref t' id='t0631a05'>T 0631a05</a> <span class='t-byline'>東晉罽賓三藏瞿曇僧伽提婆譯</span></p>
<a class='ref t' id='t0631a06'>T 0631a06</a> <a class='ref t' id='t0631a07'>T 0631a07</a>
<p><a class='t-linehead' id='t-linehead0631a07'></a>聞如是：</p>
<p>一時，佛在舍衛國祇樹給孤獨 <a class='ref t' id='t0631a08'>T 0631a08</a>園。</p>
<p><a class='t-linehead' id='t-linehead0631a08'></a>爾時，世尊告諸比丘：「當修行四諦之法。 <a class='ref t' id='t0631a09'>T 0631a09</a>云何為四？所謂初苦諦，義不可盡，義不可 <a class='ref t' id='t0631a10'>T 0631a10</a>窮，說法無盡。第二者苦習諦，義不可盡， <a class='ref t' id='t0631a11'>T 0631a11</a>義不可窮，說法無盡。第三者苦盡諦，義不 <a class='ref t' id='t0631a12'>T 0631a12</a>可盡，義不可窮，說法無盡。第四者苦出 <a class='ref t' id='t0631a13'>T 0631a13</a>要諦，義不可盡，義不可窮，說法無盡。</p>
<p><a class='t-linehead' id='t-linehead0631a13'></a>「彼 <a class='ref t' id='t0631a14'>T 0631a14</a>云何名為苦諦？所謂苦諦者，生苦、老苦、病 <a class='ref t' id='t0631a15'>T 0631a15</a>苦、死苦、憂悲惱苦、怨憎會苦、恩愛別離苦、 <a class='ref t' id='t0631a16'>T 0631a16</a>所欲不得苦，取要言之，五盛陰苦，是謂名 <a class='ref t' id='t0631a17'>T 0631a17</a>為苦諦。</p>
<p><a class='t-linehead' id='t-linehead0631a17'></a>「彼云何名為苦習諦？所謂習諦 <a class='ref t' id='t0631a18'>T 0631a18</a>者，愛與欲相應，心恒染著，是謂名為苦習 <a class='ref t' id='t0631a19'>T 0631a19</a> 諦。</p>
<p><a class='t-linehead' id='t-linehead0631a19'></a>「彼云何名為苦盡諦？所謂盡諦者，欲 <a class='ref t' id='t0631a20'>T 0631a20</a>愛永盡無餘，不復更造，是謂名為苦盡諦。</p>
<a class='ref t' id='t0631a21'>T 0631a21</a>
<p><a class='t-linehead' id='t-linehead0631a21'></a>「彼云何名為苦出要諦？所謂苦出要諦者， <a class='ref t' id='t0631a22'>T 0631a22</a>謂賢聖八品道，所謂正見、正治、正語、正行、 <a class='ref t' id='t0631a23'>T 0631a23</a>正命、正方便、正念、正三昧，是謂名為苦出 <a class='ref t' id='t0631a24'>T 0631a24</a>要諦。</p>
<p><a class='t-linehead' id='t-linehead0631a24'></a>「如是，比丘！有此四諦，實有不虛，世尊 <a class='ref t' id='t0631a25'>T 0631a25</a>之所說，故名為諦。諸有眾生，二足、三足、四 <a class='ref t' id='t0631a26'>T 0631a26</a>足，欲者、色者、無色者，有想、無想者，如來最 <a class='ref t' id='t0631a27'>T 0631a27</a>上。然成此四諦，故名為四諦。是謂，比丘！有 <a class='ref t' id='t0631a28'>T 0631a28</a>此四諦。然不覺知，長處生死，輪轉五道。我 <a class='ref t' id='t0631a29'>T 0631a29</a>今以得此四諦，從此岸至彼岸，成就此 <a class='ref t' id='t0631b01'>T 0631b01</a>義，斷生死根本，更不復受有，如實知之。」</p>
<a class='ref t' id='t0631b02'>T 0631b02</a>
<p><a class='t-linehead' id='t-linehead0631b02'></a>爾時，世尊便說此偈：</p>
<a class='ref t' id='t0631b03'>T 0631b03</a>
<blockquote class='gatha'>
<p>「今有四諦法，　　如實而不知， <a class='ref t' id='t0631b04'>T 0631b04</a><br>
輪轉生死中，　　終不有解脫。 <a class='ref t' id='t0631b05'>T 0631b05</a><br>
如今有四諦，　　以覺以曉了， <a class='ref t' id='t0631b06'>T 0631b06</a><br>
以斷生死根，　　更亦不受有。</p>
</blockquote>
<a class='ref t' id='t0631b07'>T 0631b07</a>
<p><a class='t-linehead' id='t-linehead0631b07'></a>「若有四部之眾，不得此諦，不覺不知，便 <a class='ref t' id='t0631b08'>T 0631b08</a>隨五道。是故，諸比丘！當作方便，成此四 <a class='ref t' id='t0631b09'>T 0631b09</a>諦。如是，諸比丘！當作是學。」</p>
<p><a class='t-linehead' id='t-linehead0631b09'></a>爾時，諸比丘聞 <a class='ref t' id='t0631b10'>T 0631b10</a>佛所說，歡喜奉行。</p>
<a class='ref t' id='t0631b11'>T 0631b11</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
