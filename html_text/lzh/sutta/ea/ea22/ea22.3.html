<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea22.3' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>22.3</span> <span class='mirror-right'>（三）三痛</span></h1>
</header>
<p><a class='t-linehead' id='t-linehead0607b09' href='#t-linehead0607b09'></a>聞如是：</p>
<p>一時，佛在舍衛國祇樹給孤獨 <a class='ref t' id='t0607b10' href='#t0607b10'>T 0607b10</a>園。</p>
<p><a class='t-linehead' id='t-linehead0607b10' href='#t-linehead0607b10'></a>爾時，世尊告諸比丘：「有此三痛。云何為 <a class='ref t' id='t0607b11' href='#t0607b11'>T 0607b11</a>三？所謂樂痛、苦痛、不苦不樂痛。諸比丘當知， <a class='ref t' id='t0607b12' href='#t0607b12'>T 0607b12</a>彼樂痛者，欲愛使也；彼苦痛者，瞋恚使也；不 <a class='ref t' id='t0607b13' href='#t0607b13'>T 0607b13</a>苦不樂痛者，是癡使也。是故，諸比丘！當學 <a class='ref t' id='t0607b14' href='#t0607b14'>T 0607b14</a>方便，求滅此使。所以然者，當自熾然，當 <a class='ref t' id='t0607b15' href='#t0607b15'>T 0607b15</a>自修行法，得無比法。諸比丘當知，我滅度 <a class='ref t' id='t0607b16' href='#t0607b16'>T 0607b16</a>後，其有比丘念自熾然，修其行法，得無 <a class='ref t' id='t0607b17' href='#t0607b17'>T 0607b17</a>比法，此則是第一聲聞。</p>
<p><a class='t-linehead' id='t-linehead0607b17' href='#t-linehead0607b17'></a>「云何，比丘！當自熾 <a class='ref t' id='t0607b18' href='#t0607b18'>T 0607b18</a>然，當自修行，得修行法，獲無比法？於是， <a class='ref t' id='t0607b19' href='#t0607b19'>T 0607b19</a>比丘！內自觀身，外自觀身，內外自觀身而 <a class='ref t' id='t0607b20' href='#t0607b20'>T 0607b20</a>自遊戲；內觀痛，外觀痛，內外觀痛；內觀意， <a class='ref t' id='t0607b21' href='#t0607b21'>T 0607b21</a>外觀意，內外觀意；內觀法，外觀法，內外觀 <a class='ref t' id='t0607b22' href='#t0607b22'>T 0607b22</a>法而自遊戲。如是，比丘！當自熾然，盛修 <a class='ref t' id='t0607b23' href='#t0607b23'>T 0607b23</a>行其法，得無比法。諸比丘行此法者，於 <a class='ref t' id='t0607b24' href='#t0607b24'>T 0607b24</a>聲聞中第一弟子。如是，比丘！當作是學。」</p>
<p><a class='t-linehead' id='t-linehead0607b24' href='#t-linehead0607b24'></a>爾 <a class='ref t' id='t0607b25' href='#t0607b25'>T 0607b25</a>時，諸比丘聞佛所說，歡喜奉行。</p>
<a class='ref t' id='t0607b26' href='#t0607b26'>T 0607b26</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
