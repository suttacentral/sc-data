<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea49.2' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>49.2</span> <span class='mirror-right'>（二）</span></h1>
</header>
<p><a class='t-linehead' id='t-linehead0795a17'></a>聞如是：</p>
<p>一時，佛在舍衛國祇樹給孤獨 <a class='ref t' id='t0795a18'>T 0795a18</a>園。</p>
<p><a class='t-linehead' id='t-linehead0795a18'></a>爾時，世尊告諸比丘：「若比丘成就十一 <a class='ref t' id='t0795a19'>T 0795a19</a>法者，必能有所成長。云何為十一？於是，比 <a class='ref t' id='t0795a20'>T 0795a20</a>丘！戒成就，三昧成就，智慧成就，解脫成就， <a class='ref t' id='t0795a21'>T 0795a21</a>解脫見慧成就，諸根寂靜，飲食知止足，恒 <a class='ref t' id='t0795a22'>T 0795a22</a>修行共法，亦知其方便，分別其義，不著利 <a class='ref t' id='t0795a23'>T 0795a23</a>養。如是，比丘！若成就此十一法者，堪任長 <a class='ref t' id='t0795a24'>T 0795a24</a>養。所以然者，一切諸行正有十一法。」</p>
<p><a class='t-linehead' id='t-linehead0795a24'></a>爾 <a class='ref t' id='t0795a25'>T 0795a25</a>時，阿難白世尊言：「何以故，正有十一法 <a class='ref t' id='t0795a26'>T 0795a26</a>無有出者。云何為十一？」</p>
<p><a class='t-linehead' id='t-linehead0795a26'></a>「所謂阿練若：乞食， <a class='ref t' id='t0795a27'>T 0795a27</a>一處坐，一時食，正中食，不擇家食，守三衣， <a class='ref t' id='t0795a28'>T 0795a28</a>坐樹下，露坐閑靜之處，著補納衣，若 <a class='ref t' id='t0795a29'>T 0795a29</a>在塚間。是謂，比丘！有人成就此十一法，便 <a class='ref t' id='t0795b01'>T 0795b01</a>能有所至。我今復重告汝，若有人十一年 <a class='ref t' id='t0795b02'>T 0795b02</a>中學此法，即於現身成阿那含，轉身便 <a class='ref t' id='t0795b03'>T 0795b03</a>成阿羅漢。諸比丘！且捨十一年，若九、八、七、 <a class='ref t' id='t0795b04'>T 0795b04</a>六、五、四、三、二、一年學此法者，便成二果：若阿 <a class='ref t' id='t0795b05'>T 0795b05</a>那含、若阿羅漢。且捨十二月，若能一月之 <a class='ref t' id='t0795b06'>T 0795b06</a>中修行其法，彼比丘必成二果：若阿那含、 <a class='ref t' id='t0795b07'>T 0795b07</a>若阿羅漢。所以然者，十二因緣皆出十一 <a class='ref t' id='t0795b08'>T 0795b08</a>法中。所謂生、老、病、死、愁、憂、苦、惱。</p>
<p><a class='t-linehead' id='t-linehead0795b08'></a>「我今教諸比 <a class='ref t' id='t0795b09'>T 0795b09</a>丘，當如迦葉比丘之比，設有人行謙苦之 <a class='ref t' id='t0795b10'>T 0795b10</a>法，此行難及。所以然者，迦葉比丘成就此 <a class='ref t' id='t0795b11'>T 0795b11</a>十一法。當知過去多薩阿竭成等正覺，亦成 <a class='ref t' id='t0795b12'>T 0795b12</a>就此十一苦法。今迦葉比丘，皆愍念一切 <a class='ref t' id='t0795b13'>T 0795b13</a>眾生，若供養過去諸聲聞，後身方當乃得 <a class='ref t' id='t0795b14'>T 0795b14</a>受報，設供養迦葉者，現身便受其報；設 <a class='ref t' id='t0795b15'>T 0795b15</a>我不成無上等正覺，後當由迦葉成等正 <a class='ref t' id='t0795b16'>T 0795b16</a>覺。由此因緣故，迦葉比丘勝過去諸聲聞， <a class='ref t' id='t0795b17'>T 0795b17</a>其能如迦葉比丘者，此則上行。如是，比丘！ <a class='ref t' id='t0795b18'>T 0795b18</a>當作是學。」</p>
<p><a class='t-linehead' id='t-linehead0795b18'></a>爾時，諸比丘聞佛所說，歡喜奉 <a class='ref t' id='t0795b19'>T 0795b19</a>行。</p>
<a class='ref t' id='t0795b20'>T 0795b20</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
