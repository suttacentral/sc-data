<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea9.2' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>9.2</span> <span class='mirror-right'>（二）優婆斯</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0562b09' href='#t0562b09'>T 0562b09</a>園。</p>
<p>爾時，世尊告諸比丘：「篤信優婆斯唯有一 <a class='ref t' id='t0562b10' href='#t0562b10'>T 0562b10</a>女，彼當云何教訓成就？」</p>
<p>爾時，諸比丘白世 <a class='ref t' id='t0562b11' href='#t0562b11'>T 0562b11</a>尊曰：「我等，世尊！不解此義。世尊是諸法之 <a class='ref t' id='t0562b12' href='#t0562b12'>T 0562b12</a>本，如來所陳，靡不承受。唯願世尊與諸比 <a class='ref t' id='t0562b13' href='#t0562b13'>T 0562b13</a>丘說此深法，聞已奉行。」</p>
<p>爾時，世尊告諸比 <a class='ref t' id='t0562b14' href='#t0562b14'>T 0562b14</a>丘：「諦聽！諦聽！善思念之，吾當為汝分別其 <a class='ref t' id='t0562b15' href='#t0562b15'>T 0562b15</a>義。」</p>
<p>諸比丘對曰：「如是。」爾時，諸比丘從佛受 <a class='ref t' id='t0562b16' href='#t0562b16'>T 0562b16</a>教。</p>
<p>世尊告曰：「猶彼篤信優婆斯教訓女曰： <a class='ref t' id='t0562b17' href='#t0562b17'>T 0562b17</a>『汝今在家者，當如拘讎多羅優婆斯、難陀母。 <a class='ref t' id='t0562b18' href='#t0562b18'>T 0562b18</a>所以然者，此是其限，此是其量。世尊受證 <a class='ref t' id='t0562b19' href='#t0562b19'>T 0562b19</a>弟子，所謂拘讎多羅優婆斯、難陀母是。』若女 <a class='ref t' id='t0562b20' href='#t0562b20'>T 0562b20</a>意欲剃除鬚髮，著三法衣，出家學道者，當 <a class='ref t' id='t0562b21' href='#t0562b21'>T 0562b21</a>如讖摩比丘尼、優鉢花色比丘尼。所以然 <a class='ref t' id='t0562b22' href='#t0562b22'>T 0562b22</a>者，此是其量，此是其限。所謂讖摩比丘尼、優 <a class='ref t' id='t0562b23' href='#t0562b23'>T 0562b23</a>鉢華色比丘尼，好學正法，莫作邪業，興起 <a class='ref t' id='t0562b24' href='#t0562b24'>T 0562b24</a>非法；設汝生此染著之想， <span class='corr' title='[然→便] cf.【麗】'>便</span> 當墜 <span class='corr' title='[墜→墮]'>墮</span> 三惡 <a class='ref t' id='t0562b25' href='#t0562b25'>T 0562b25</a>趣中。善念專心，不果者果，不獲者獲，未得 <a class='ref t' id='t0562b26' href='#t0562b26'>T 0562b26</a>證者，今當受證。所以然者，諸比丘！信施 <a class='ref t' id='t0562b27' href='#t0562b27'>T 0562b27</a>之重，實不可消，令人不得至道之趣。是故， <a class='ref t' id='t0562b28' href='#t0562b28'>T 0562b28</a>諸比丘！莫生染著之想，已生當滅。如是，諸 <a class='ref t' id='t0562b29' href='#t0562b29'>T 0562b29</a>比丘！當作是學。」</p>
<p>爾時，諸比丘聞佛所說，歡 <a class='ref t' id='t0562c01' href='#t0562c01'>T 0562c01</a>喜奉行。</p>
<a class='ref t' id='t0562c02' href='#t0562c02'>T 0562c02</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
