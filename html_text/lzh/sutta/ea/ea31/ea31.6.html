<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea31.6' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>31.6</span> <span class='mirror-right'>（六）</span></h1>
</header>
<p><a class='t-linehead' id='t-linehead0669c02'></a>聞如是：</p>
<p>一時，佛在舍衛國祇樹給孤獨 <a class='ref t' id='t0669c03'>T 0669c03</a>園。</p>
<p><a class='t-linehead' id='t-linehead0669c03'></a>爾時，世尊告諸比丘：「猶如四大毒蛇極 <a class='ref t' id='t0669c04'>T 0669c04</a>為凶暴，舉著一函中。若有人從四方來， <a class='ref t' id='t0669c05'>T 0669c05</a>欲令活、不求死，欲求樂、不求苦，不愚不 <a class='ref t' id='t0669c06'>T 0669c06</a>闇，心意不亂，無所繫屬。</p>
<p><a class='t-linehead' id='t-linehead0669c06'></a>「是時，若王、若王大 <a class='ref t' id='t0669c07'>T 0669c07</a>臣喚此人而告之曰：『今有四大毒蛇極為 <a class='ref t' id='t0669c08'>T 0669c08</a>兇暴，汝今當隨時將養沐浴令淨，隨時飲 <a class='ref t' id='t0669c09'>T 0669c09</a>食無令使乏，今正是時，可往施行。』是時， <a class='ref t' id='t0669c10'>T 0669c10</a>彼人心懷恐懼，不敢直前，便捨，馳走莫 <a class='ref t' id='t0669c11'>T 0669c11</a>知所湊深。復重告彼人作是語：『今使 <a class='ref t' id='t0669c12'>T 0669c12</a>五人皆持刀劍而隨汝後，其有獲汝者，當 <a class='ref t' id='t0669c13'>T 0669c13</a>斷其命，不足稽遲。』</p>
<p><a class='t-linehead' id='t-linehead0669c13'></a>「是時，彼人畏四大毒蛇， <a class='ref t' id='t0669c14'>T 0669c14</a>復畏五人捉持刀劍者，馳走東西，不知如 <a class='ref t' id='t0669c15'>T 0669c15</a>何？復告彼人曰：『今復使六怨家使隨汝 <a class='ref t' id='t0669c16'>T 0669c16</a>後，其有得者當斷其命；欲所為者可時 <span class='corr' title='[辨→辦]'>辦</span> <a class='ref t' id='t0669c17'>T 0669c17</a>之。』是時，彼人畏四大毒蛇，復畏五人持刀 <a class='ref t' id='t0669c18'>T 0669c18</a>杖者，復畏六怨家，便馳走東西，彼人若 <a class='ref t' id='t0669c19'>T 0669c19</a>見空墟之中，欲入中藏。若值空舍，若破牆 <a class='ref t' id='t0669c20'>T 0669c20</a>間無堅牢處，若見空器，盡無所有，若復有 <a class='ref t' id='t0669c21'>T 0669c21</a>人與此人親友，欲令免濟，便告之曰：『此 <a class='ref t' id='t0669c22'>T 0669c22</a>間空閑之處多諸賊寇，欲所為者今可隨 <a class='ref t' id='t0669c23'>T 0669c23</a>意。』</p>
<p><a class='t-linehead' id='t-linehead0669c23'></a>「是時，彼人復畏四大毒蛇，復畏五人持 <a class='ref t' id='t0669c24'>T 0669c24</a>刀杖者，復畏六怨家，復畏空墟村中，便馳 <a class='ref t' id='t0669c25'>T 0669c25</a>走東西。彼人前行，若見大水極深且廣，亦無 <a class='ref t' id='t0669c26'>T 0669c26</a>人民及橋梁可度得至彼岸，然復彼人所 <a class='ref t' id='t0669c27'>T 0669c27</a>立之處多諸惡賊。是時，彼人作是思惟：『此 <a class='ref t' id='t0669c28'>T 0669c28</a>水極為深廣，饒諸賊寇，當云何得度彼 <a class='ref t' id='t0669c29'>T 0669c29</a>岸？我今可集聚材木草蘘作栰，依此栰 <a class='ref t' id='t0670a01'>T 0670a01</a>從此岸得至彼岸。』是時，彼人便集薪草作 <a class='ref t' id='t0670a02'>T 0670a02</a>栰已，即得至彼岸，志不移動。</p>
<p><a class='t-linehead' id='t-linehead0670a02'></a>「諸比丘當知， <a class='ref t' id='t0670a03'>T 0670a03</a>我今作喻，當念解之。說此義時，為有何 <a class='ref t' id='t0670a04'>T 0670a04</a>義？言四毒蛇者，即四大是也。云何為四大？ <a class='ref t' id='t0670a05'>T 0670a05</a>所謂地種、水種、火種、風種，是謂四大。五人持 <a class='ref t' id='t0670a06'>T 0670a06</a>刀劍者，此是五盛陰也。云何為五？所謂色 <a class='ref t' id='t0670a07'>T 0670a07</a>陰、痛陰、想陰、行陰、識陰是也。六怨家者，欲愛 <a class='ref t' id='t0670a08'>T 0670a08</a>是也。空村者，內六入是也。云何為六？所謂六 <a class='ref t' id='t0670a09'>T 0670a09</a>入者，眼入、耳入、鼻入、口入、身入、意入。</p>
<p><a class='t-linehead' id='t-linehead0670a09'></a>「若有智 <a class='ref t' id='t0670a10'>T 0670a10</a>慧者而觀眼時，盡空無所有，亦不牢固； <a class='ref t' id='t0670a11'>T 0670a11</a>若復觀耳、鼻、口、身、意時，盡空無所有，皆虛、 <a class='ref t' id='t0670a12'>T 0670a12</a>皆寂，亦不牢固。云水者，四流是也。云何為 <a class='ref t' id='t0670a13'>T 0670a13</a>四？所謂欲流、有流、無明流、見流。大栰者，賢 <a class='ref t' id='t0670a14'>T 0670a14</a>聖八品道是也。云何為八？正見、正治、正語、正 <a class='ref t' id='t0670a15'>T 0670a15</a>方便、正業、正命、正念、正定，是謂賢聖八品道 <a class='ref t' id='t0670a16'>T 0670a16</a>也。水中求度者，善權方便精進之力也。此岸 <a class='ref t' id='t0670a17'>T 0670a17</a>者，身邪也；彼岸者，滅身邪也。此岸者，阿闍世 <a class='ref t' id='t0670a18'>T 0670a18</a>國界也：彼岸者，毘沙王國界也。此岸者，波旬 <a class='ref t' id='t0670a19'>T 0670a19</a>國界也；彼岸者，如來之境界也。」</p>
<p><a class='t-linehead' id='t-linehead0670a19'></a>是時，諸比丘 <a class='ref t' id='t0670a20'>T 0670a20</a>聞佛所說，歡喜奉行。</p>
<a class='ref t' id='t0670a21'>T 0670a21</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
