<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea44.10' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>44.10</span> <span class='mirror-right'>（一〇）梵行</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0768c07' href='#t0768c07'>T 0768c07</a>園。</p>
<p>爾時，阿難白世尊言：「所謂善知識者，即 <a class='ref t' id='t0768c08' href='#t0768c08'>T 0768c08</a>是半梵行之人也，將引善道以至無為。」</p>
<p>佛 <a class='ref t' id='t0768c09' href='#t0768c09'>T 0768c09</a>告阿難：「勿作是言：『言善知識者，即是半 <a class='ref t' id='t0768c10' href='#t0768c10'>T 0768c10</a>梵行之人。』所以然者，夫善知識之人，即是 <a class='ref t' id='t0768c11' href='#t0768c11'>T 0768c11</a>全梵行之人，與共從事，將視好道。我亦由 <a class='ref t' id='t0768c12' href='#t0768c12'>T 0768c12</a>善知識成無上正真、等正覺；以成道果，度 <a class='ref t' id='t0768c13' href='#t0768c13'>T 0768c13</a>脫眾生不可稱計，皆悉免生、老、病、死。以此 <a class='ref t' id='t0768c14' href='#t0768c14'>T 0768c14</a>方便，知夫善知識之人，全梵行之人也。</p>
<p><a class='ref t' id='t0768c15' href='#t0768c15'>T 0768c15</a>「復次，阿難！若善男子、善女人與善知識共從 <a class='ref t' id='t0768c16' href='#t0768c16'>T 0768c16</a>事者，信根增益，聞、施、慧德皆悉備具。猶如月 <a class='ref t' id='t0768c17' href='#t0768c17'>T 0768c17</a>欲盛滿，光明漸增，倍於常時。此亦如是，若 <a class='ref t' id='t0768c18' href='#t0768c18'>T 0768c18</a>有善男子、善女人親近善知識，信、聞、念、施、慧 <a class='ref t' id='t0768c19' href='#t0768c19'>T 0768c19</a>皆悉增益。以此方便，知其善知識者即是全 <a class='ref t' id='t0768c20' href='#t0768c20'>T 0768c20</a>梵行之人也。</p>
<p>「若我昔日不與善知識從事， <a class='ref t' id='t0768c21' href='#t0768c21'>T 0768c21</a>終不為燈光佛所見授決也。以與善知 <a class='ref t' id='t0768c22' href='#t0768c22'>T 0768c22</a>識從事故，得為與提和竭羅佛所見授 <a class='ref t' id='t0768c23' href='#t0768c23'>T 0768c23</a>決。以此方便，知其善知識者，即是全梵行 <a class='ref t' id='t0768c24' href='#t0768c24'>T 0768c24</a>之人也。</p>
<p>「若當，阿難！世間無善知識者，則 <a class='ref t' id='t0768c25' href='#t0768c25'>T 0768c25</a>無有尊卑之敘，父母、師長、兄弟、宗親，則與 <a class='ref t' id='t0768c26' href='#t0768c26'>T 0768c26</a>彼猪犬之屬與共一類，造諸惡緣，種地獄 <a class='ref t' id='t0768c27' href='#t0768c27'>T 0768c27</a>罪緣；有善知識故，便別有父母、師長、兄弟、 <a class='ref t' id='t0768c28' href='#t0768c28'>T 0768c28</a>宗親。」</p>
<p>是時，世尊便說此偈：</p>
<a class='ref t' id='t0768c29' href='#t0768c29'>T 0768c29</a>
<blockquote class='gatha'>
<p>「善知識非惡，　　親法非為食， <a class='ref t' id='t0769a01' href='#t0769a01'>T 0769a01</a><br>
將導於善路，　　此親最尊說。</p>
</blockquote>
<p><a class='ref t' id='t0769a02' href='#t0769a02'>T 0769a02</a>「是故，阿難！勿復更說言：『善知識者是半梵行 <a class='ref t' id='t0769a03' href='#t0769a03'>T 0769a03</a>之人也。』」</p>
<p>爾時，阿難從佛受教聞佛所說，歡 <a class='ref t' id='t0769a04' href='#t0769a04'>T 0769a04</a>喜奉行。</p>
<a class='ref t' id='t0769a05' href='#t0769a05'>T 0769a05</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
