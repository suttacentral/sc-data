<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea51.5' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>51.5</span> <span class='mirror-right'>（五）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0817c20' href='#t0817c20'>T 0817c20</a>園。</p>
<p>爾時，世尊告諸比丘：「或有是時，王威不 <a class='ref t' id='t0817c21' href='#t0817c21'>T 0817c21</a>普，盜賊競興；賊已競興，村家、城廓、人民之類 <a class='ref t' id='t0817c22' href='#t0817c22'>T 0817c22</a>皆悉敗亡，或遭遇飢饉，取命終者；設彼眾 <a class='ref t' id='t0817c23' href='#t0817c23'>T 0817c23</a>生於飢饉取命終者，皆墮三惡趣。今此 <a class='ref t' id='t0817c24' href='#t0817c24'>T 0817c24</a>精進比丘亦復如是，若持戒減少，爾時惡比 <a class='ref t' id='t0817c25' href='#t0817c25'>T 0817c25</a>丘兢起；惡比丘已競起惡，正法漸衰，增益 <a class='ref t' id='t0818a01' href='#t0818a01'>T 0818a01</a>非法；非法已增益，其中眾生皆墮三惡趣。</p>
<p>「若 <a class='ref t' id='t0818a02' href='#t0818a02'>T 0818a02</a>復是時，王威遠接，賊便隱藏；王已遠接，城廓、 <a class='ref t' id='t0818a03' href='#t0818a03'>T 0818a03</a>村落、人民熾盛。今此精進比丘亦復如是，若 <a class='ref t' id='t0818a04' href='#t0818a04'>T 0818a04</a>持戒完具，爾時犯戒比丘漸衰耗，正法興 <a class='ref t' id='t0818a05' href='#t0818a05'>T 0818a05</a>隆，非法衰耗，其中眾生命終之後皆生天 <a class='ref t' id='t0818a06' href='#t0818a06'>T 0818a06</a>上、人中。是故，比丘！當念具足戒律，威儀禮 <a class='ref t' id='t0818a07' href='#t0818a07'>T 0818a07</a>節，無令缺減。如是，比丘！當作是學。」</p>
<p>爾時，諸 <a class='ref t' id='t0818a08' href='#t0818a08'>T 0818a08</a>比丘聞佛所說，歡喜奉行。</p>
<a class='ref t' id='t0818a09' href='#t0818a09'>T 0818a09</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
