<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea50.8' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>50.8</span> <span class='mirror-right'>（八）</span></h1>
</header>
<p>聞如是：</p>
<p>一時，佛在舍衛國祇樹給孤獨 <a class='ref t' id='t0812c03' href='#t0812c03'>T 0812c03</a>園。</p>
<p>爾時，茂羅破群比丘與諸比丘尼共相 <a class='ref t' id='t0812c04' href='#t0812c04'>T 0812c04</a>遊處，然諸比丘尼亦復好樂共相遊處。 <span class='corr' title='[共→其]'>其</span> 有 <a class='ref t' id='t0812c05' href='#t0812c05'>T 0812c05</a>人民稱譏茂羅破群比丘者，是時諸比丘尼 <a class='ref t' id='t0812c06' href='#t0812c06'>T 0812c06</a>極懷瞋恚，愁憂不悅。若復有人毀呰諸比 <a class='ref t' id='t0812c07' href='#t0812c07'>T 0812c07</a>丘尼者，是時破群比丘亦復愁憂不悅。是時， <a class='ref t' id='t0812c08' href='#t0812c08'>T 0812c08</a>多眾比丘告破群比丘曰：「汝今云何親近 <a class='ref t' id='t0812c09' href='#t0812c09'>T 0812c09</a>諸比丘尼？諸比丘尼亦復與汝交接？」</p>
<p>破群報 <a class='ref t' id='t0812c10' href='#t0812c10'>T 0812c10</a>曰：「我今解如來所說教誡，其有犯婬者，罪 <a class='ref t' id='t0812c11' href='#t0812c11'>T 0812c11</a>不足言。」</p>
<p>眾多比丘復告曰：「止！止！比丘！勿作 <a class='ref t' id='t0812c12' href='#t0812c12'>T 0812c12</a>斯言。莫誹謗如來言教，其誹謗如來言教 <a class='ref t' id='t0812c13' href='#t0812c13'>T 0812c13</a>者，罪咎不少。又復世尊無數方便說婬之 <a class='ref t' id='t0812c14' href='#t0812c14'>T 0812c14</a>穢，其有習婬，使無罪者，終無此理。汝今可 <a class='ref t' id='t0812c15' href='#t0812c15'>T 0812c15</a>捨此惡見，備於長夜受苦無量。」然此破群 <a class='ref t' id='t0812c16' href='#t0812c16'>T 0812c16</a>比丘故與交通，而不改其行。</p>
<p>爾時，眾多比丘 <a class='ref t' id='t0812c17' href='#t0812c17'>T 0812c17</a>往至世尊所，頭面禮足，而白世尊言：「舍衛 <a class='ref t' id='t0812c18' href='#t0812c18'>T 0812c18</a>城中有一比丘，名曰破群，與諸比丘尼共相 <a class='ref t' id='t0812c19' href='#t0812c19'>T 0812c19</a>交接，然諸比丘尼亦與破群比丘交接往來。 <a class='ref t' id='t0812c20' href='#t0812c20'>T 0812c20</a>我等往彼勸喻使改其行，然彼二人遂更增 <a class='ref t' id='t0812c21' href='#t0812c21'>T 0812c21</a>益，不捨此顛倒之見，亦不順正法之業。」</p>
<p>爾 <a class='ref t' id='t0812c22' href='#t0812c22'>T 0812c22</a>時，世尊告一比丘：「汝往至彼破群比丘所，云： <a class='ref t' id='t0812c23' href='#t0812c23'>T 0812c23</a>『如來喚。』」</p>
<p>爾時，比丘受如來教，即往到破群 <a class='ref t' id='t0812c24' href='#t0812c24'>T 0812c24</a>比丘所：「汝當知之，如來喚卿。」</p>
<p>破群比丘聞 <a class='ref t' id='t0812c25' href='#t0812c25'>T 0812c25</a>彼比丘語，即往到世尊所，頭面禮足，在一面 <a class='ref t' id='t0812c26' href='#t0812c26'>T 0812c26</a>坐。爾時，世尊問彼比丘曰：「汝審親近諸比 <a class='ref t' id='t0812c27' href='#t0812c27'>T 0812c27</a>丘尼耶？」</p>
<p>彼比丘對曰：「如是。世尊！」</p>
<p>佛告比丘： <a class='ref t' id='t0812c28' href='#t0812c28'>T 0812c28</a>「汝為比丘，云何與比丘尼共相交接？汝今 <a class='ref t' id='t0812c29' href='#t0812c29'>T 0812c29</a>是族姓子，剃除鬚髮，著三法衣，以信堅固， <a class='ref t' id='t0813a01' href='#t0813a01'>T 0813a01</a>出家學道？」</p>
<p>破群比丘白佛言：「唯然，世尊！我是 <a class='ref t' id='t0813a02' href='#t0813a02'>T 0813a02</a>族姓子，以信堅固，出家學道。」</p>
<p>佛告比丘：「非 <a class='ref t' id='t0813a03' href='#t0813a03'>T 0813a03</a>汝之法。云何與比丘尼共相交接？」</p>
<p>破群比丘 <a class='ref t' id='t0813a04' href='#t0813a04'>T 0813a04</a>白佛言：「我聞如來所說，其習婬者，其罪蓋 <a class='ref t' id='t0813a05' href='#t0813a05'>T 0813a05</a>不足言。」</p>
<p>佛告比丘：「汝愚人！云何說如來習 <a class='ref t' id='t0813a06' href='#t0813a06'>T 0813a06</a>婬無罪？我無數方便說婬之穢污，汝今云 <a class='ref t' id='t0813a07' href='#t0813a07'>T 0813a07</a>何作是語：『如來說婬無罪』？汝好守護口過， <a class='ref t' id='t0813a08' href='#t0813a08'>T 0813a08</a>無令長夜恒受其罪。」</p>
<p>佛告之曰：「汝今且止！ <a class='ref t' id='t0813a09' href='#t0813a09'>T 0813a09</a>須吾更問諸比丘。」</p>
<p>爾時，世尊告諸比丘曰： <a class='ref t' id='t0813a10' href='#t0813a10'>T 0813a10</a>「汝等頗聞吾與諸比丘說婬無罪乎？」</p>
<p>諸比 <a class='ref t' id='t0813a11' href='#t0813a11'>T 0813a11</a>丘對曰：「唯然，世尊！不聞如來說婬無罪。所 <a class='ref t' id='t0813a12' href='#t0813a12'>T 0813a12</a>以然者，如來無數方便說婬之穢污。設言無 <a class='ref t' id='t0813a13' href='#t0813a13'>T 0813a13</a>罪，此義不然。」</p>
<p>佛告諸比丘：「善哉！善哉！諸比 <a class='ref t' id='t0813a14' href='#t0813a14'>T 0813a14</a>丘！如汝所言，我無數方便說婬之穢污。」</p>
<p>爾 <a class='ref t' id='t0813a15' href='#t0813a15'>T 0813a15</a>時，世尊重告諸比丘曰：「汝等當知，若有愚 <a class='ref t' id='t0813a16' href='#t0813a16'>T 0813a16</a>人習於法行，所謂契經、祇夜、偈、授決、因 <a class='ref t' id='t0813a17' href='#t0813a17'>T 0813a17</a>緣、本末、譬喻、生、方等、未曾有、說、廣普；雖 <a class='ref t' id='t0813a18' href='#t0813a18'>T 0813a18</a>誦斯法，不解其義；以不觀察其義，亦不 <a class='ref t' id='t0813a19' href='#t0813a19'>T 0813a19</a>順從其法，所應順法終不從其行。所以 <a class='ref t' id='t0813a20' href='#t0813a20'>T 0813a20</a>誦斯法者，從欲與人共競諍，意計勝負，亦 <a class='ref t' id='t0813a21' href='#t0813a21'>T 0813a21</a>不自為己有所濟及，彼誦法已，則犯制限。 <a class='ref t' id='t0813a22' href='#t0813a22'>T 0813a22</a>猶如有人出彼村落欲求惡蛇，彼若見極 <a class='ref t' id='t0813a23' href='#t0813a23'>T 0813a23</a>大之蛇，到已，以左手摩抆其尾，然彼蛇 <a class='ref t' id='t0813a24' href='#t0813a24'>T 0813a24</a>迴頭螫蜇其手，由此緣報，便致命終，此亦 <a class='ref t' id='t0813a25' href='#t0813a25'>T 0813a25</a>如是，若有愚人翫習其法，十二部經靡不 <a class='ref t' id='t0813a26' href='#t0813a26'>T 0813a26</a>斟酌，亦不觀察其義。所以然者，由不究 <a class='ref t' id='t0813a27' href='#t0813a27'>T 0813a27</a>竟正法義故。</p>
<p>「於是，若有善男子將護翫習 <a class='ref t' id='t0813a28' href='#t0813a28'>T 0813a28</a>其法，契經、祇夜、偈、授決、因緣、本末、譬喻、 <a class='ref t' id='t0813a29' href='#t0813a29'>T 0813a29</a>生、方等、未曾有、說、廣普；彼人誦此法已，深 <a class='ref t' id='t0813b01' href='#t0813b01'>T 0813b01</a>解其義；以解彼深義之法，順從其教，無 <a class='ref t' id='t0813b02' href='#t0813b02'>T 0813b02</a>所違失，所以誦法者，不以勝負之心，與 <a class='ref t' id='t0813b03' href='#t0813b03'>T 0813b03</a>彼競諍；所以誦習法者，欲自纂修有察 <a class='ref t' id='t0813b04' href='#t0813b04'>T 0813b04</a>及；所以誦法者，果有所願，由此因緣，漸 <a class='ref t' id='t0813b05' href='#t0813b05'>T 0813b05</a>至涅槃。猶如有人出彼村落，求覓惡蛇。彼 <a class='ref t' id='t0813b06' href='#t0813b06'>T 0813b06</a>見蛇已，手執鐵鉗，先鑷其頭，後便捉項， <a class='ref t' id='t0813b07' href='#t0813b07'>T 0813b07</a>不令動搖；設彼惡蛇迴尾欲害彼人，終無 <a class='ref t' id='t0813b08' href='#t0813b08'>T 0813b08</a>所至。所以然者，比丘！由其捉項故！此善 <a class='ref t' id='t0813b09' href='#t0813b09'>T 0813b09</a>男子亦復如是，誦習、誦讀，靡不周遍，觀 <a class='ref t' id='t0813b10' href='#t0813b10'>T 0813b10</a>察其義，順從其法，終無違失，漸漸由此因 <a class='ref t' id='t0813b11' href='#t0813b11'>T 0813b11</a>緣，得至涅槃。所以然者，由其執正法故。 <a class='ref t' id='t0813b12' href='#t0813b12'>T 0813b12</a>是故，諸比丘！其有解吾義者，當念奉行；其 <a class='ref t' id='t0813b13' href='#t0813b13'>T 0813b13</a>不解者，重來問我。如來方今現在，後悔無 <a class='ref t' id='t0813b14' href='#t0813b14'>T 0813b14</a>益。」</p>
<p>爾時，佛告諸比丘：「設有比丘在大眾中 <a class='ref t' id='t0813b15' href='#t0813b15'>T 0813b15</a>而作是說：『如來所說禁戒，我悉解了，其習婬 <a class='ref t' id='t0813b16' href='#t0813b16'>T 0813b16</a>者，罪蓋不足言。』彼比丘當語斯比丘：『止！ <a class='ref t' id='t0813b17' href='#t0813b17'>T 0813b17</a>止！莫作斯言！莫誹謗如來言說斯語，如 <a class='ref t' id='t0813b18' href='#t0813b18'>T 0813b18</a>來終不說此言。』若此比丘改其所犯者善； <a class='ref t' id='t0813b19' href='#t0813b19'>T 0813b19</a>若不改其行者，復當再三諫之。設當改者 <a class='ref t' id='t0813b20' href='#t0813b20'>T 0813b20</a>善，設不改者墮。若復比丘隱匿其事，不 <a class='ref t' id='t0813b21' href='#t0813b21'>T 0813b21</a>使露現者，諸人皆墮。是謂，比丘！我之禁戒。」</p>
<p><a class='ref t' id='t0813b22' href='#t0813b22'>T 0813b22</a>爾時，諸比丘聞佛所說，歡喜奉行。</p>
<a class='ref t' id='t0813b23' href='#t0813b23'>T 0813b23</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
