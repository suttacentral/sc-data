<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='ea30.2' lang='lzh'>
<header class='mirror'>
<p class='division'><span class='mirror-left latin'>Ekottarāgama</span> <span class='mirror-right'>增壹阿含經</span></p>
<h1 class='mirror-row'><span class='mirror-left latin'>30.2</span> <span class='mirror-right'>（二）修摩</span></h1>
</header>
<p>聞如是：</p>
<p>一時，佛在羅閱城迦蘭陀竹 <a class='ref t' id='t0659c01' href='#t0659c01'>T 0659c01</a>園所，與大比丘眾五百人俱。</p>
<p>爾時，世尊與無 <a class='ref t' id='t0659c02' href='#t0659c02'>T 0659c02</a>央數之眾，前後圍遶而為說法。爾時，有長老 <a class='ref t' id='t0659c03' href='#t0659c03'>T 0659c03</a>比丘在彼眾中，向世尊舒脚而睡；爾時，修 <a class='ref t' id='t0659c04' href='#t0659c04'>T 0659c04</a>摩那沙彌年向八歲，去世尊不遠結加 <a class='ref t' id='t0659c05' href='#t0659c05'>T 0659c05</a>趺坐，計念在前。</p>
<p>爾時，世尊遙見長老比丘 <a class='ref t' id='t0659c06' href='#t0659c06'>T 0659c06</a>舒脚而眠，復見沙彌端坐思惟。世尊見已， <a class='ref t' id='t0659c07' href='#t0659c07'>T 0659c07</a>便說此偈：</p>
<a class='ref t' id='t0659c08' href='#t0659c08'>T 0659c08</a>
<blockquote class='gatha'>
<p>「所謂長老者，　　未必剃髮鬚， <a class='ref t' id='t0659c09' href='#t0659c09'>T 0659c09</a><br>
雖復年齒長，　　不免於愚行。 <a class='ref t' id='t0659c10' href='#t0659c10'>T 0659c10</a><br>
若有見諦法，　　無害於群萌， <a class='ref t' id='t0659c11' href='#t0659c11'>T 0659c11</a><br>
捨諸穢惡行，　　此名為長老。 <a class='ref t' id='t0659c12' href='#t0659c12'>T 0659c12</a><br>
我今謂長老，　　未必先出家， <a class='ref t' id='t0659c13' href='#t0659c13'>T 0659c13</a><br>
修其善本業，　　分別於正行。 <a class='ref t' id='t0659c14' href='#t0659c14'>T 0659c14</a><br>
設有年幼少，　　諸根無漏缺， <a class='ref t' id='t0659c15' href='#t0659c15'>T 0659c15</a><br>
此謂名長老，　　分別正法行。」</p>
</blockquote>
<p><a class='ref t' id='t0659c16' href='#t0659c16'>T 0659c16</a>爾時，世尊告諸比丘：「汝等頗見此長老舒 <a class='ref t' id='t0659c17' href='#t0659c17'>T 0659c17</a>脚而睡乎？」</p>
<p>諸比丘對曰：「如是。世尊！我等悉 <a class='ref t' id='t0659c18' href='#t0659c18'>T 0659c18</a>見。」</p>
<p>世尊告曰：「此長老比丘五百世中恒為龍 <a class='ref t' id='t0659c19' href='#t0659c19'>T 0659c19</a>身，今設當命終者，當生龍中。所以然者， <a class='ref t' id='t0659c20' href='#t0659c20'>T 0659c20</a>無有恭敬之心於佛、法、眾。若有眾生無恭 <a class='ref t' id='t0659c21' href='#t0659c21'>T 0659c21</a>敬之心於佛、法、眾者，身壞命終，皆當生龍 <a class='ref t' id='t0659c22' href='#t0659c22'>T 0659c22</a>中。汝等頗見修摩那沙彌年向八歲，去我 <a class='ref t' id='t0659c23' href='#t0659c23'>T 0659c23</a>不遠，端坐思惟？」</p>
<p>諸比丘對曰：「如是。世尊！」</p>
<p>是 <a class='ref t' id='t0659c24' href='#t0659c24'>T 0659c24</a>時，世尊告諸比丘：「此沙彌却後七日，當得 <a class='ref t' id='t0659c25' href='#t0659c25'>T 0659c25</a>四神足，及得四諦之法，於四禪而得自在， <a class='ref t' id='t0659c26' href='#t0659c26'>T 0659c26</a>善修四意斷。所以然者，此修摩那沙彌，有 <a class='ref t' id='t0659c27' href='#t0659c27'>T 0659c27</a>恭敬之心向佛、法、眾。以是之故，諸比丘！恒 <a class='ref t' id='t0659c28' href='#t0659c28'>T 0659c28</a>當勤加恭敬佛、法、之眾。如是，諸比丘！當作 <a class='ref t' id='t0659c29' href='#t0659c29'>T 0659c29</a>是學。」</p>
<p>爾時，諸比丘聞佛所說，歡喜奉行。</p>
<a class='ref t' id='t0660a01' href='#t0660a01'>T 0660a01</a>
<footer>
<p>This Ekottarāgama (增壹阿含經) was translated by <span class='author'>Dharmanandi</span> (曇摩難提) of the Fu Qin state (苻秦), and edited by <span class='author'>Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href='http://tripitaka.cbeta.org/T02n0125'>CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
