<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='da29' lang='lzh'>
<header class='mirror'>
<p class='division'><span class='mirror-left latin'>Dīrghāgama</span> <span class='mirror-right'>長阿含經</span></p>
<p class='mirror-row'><span class='mirror-left latin'>Chapter 3</span> <span class='mirror-right'>第三分</span></p>
<h1 class='mirror-row'><span class='mirror-left latin'>29</span> <span class='mirror-right'>（二九）露遮經</span></h1>
<a class='ref t' id='t0112c21' href='#t0112c21'>T 0112c21</a></header>
<p>如是我聞：</p>
<p>一時，佛在拘薩羅人間遊行，與 <a class='ref t' id='t0112c22' href='#t0112c22'>T 0112c22</a>大比丘眾千二百五十人俱，往詣婆羅婆 <a class='ref t' id='t0112c23' href='#t0112c23'>T 0112c23</a>提婆羅門村北尸舍婆林中止宿。</p>
<p>時，有婆 <a class='ref t' id='t0112c24' href='#t0112c24'>T 0112c24</a>羅門，名曰露遮，住婆羅林中，其村豐樂，人 <a class='ref t' id='t0112c25' href='#t0112c25'>T 0112c25</a>民熾盛，波斯匿王即封此村，與婆羅門以 <a class='ref t' id='t0112c26' href='#t0112c26'>T 0112c26</a>為梵分。此婆羅門七世已來父母真正，不 <a class='ref t' id='t0112c27' href='#t0112c27'>T 0112c27</a>為他人之所輕毀，異典三部諷誦通利，種 <a class='ref t' id='t0112c28' href='#t0112c28'>T 0112c28</a>種經書盡能分別，又能善於大人相法、瞻 <a class='ref t' id='t0112c29' href='#t0112c29'>T 0112c29</a> <span class='corr' title='[侯→候] cf.【麗】'>候</span> 吉凶、祭祀儀禮。聞沙門瞿曇釋種子出 <a class='ref t' id='t0113a01' href='#t0113a01'>T 0113a01</a>家成道，於拘薩羅國人間遊行，至尸舍婆 <a class='ref t' id='t0113a02' href='#t0113a02'>T 0113a02</a>林中，有大名稱，流聞天下，如來、至真、等正 <a class='ref t' id='t0113a03' href='#t0113a03'>T 0113a03</a>覺，十號具足，於諸天、世人、魔、若魔天、沙門、婆 <a class='ref t' id='t0113a04' href='#t0113a04'>T 0113a04</a>羅門眾中自身作證，與他說法，上中下善，義 <a class='ref t' id='t0113a05' href='#t0113a05'>T 0113a05</a>味具足，梵行清淨。「如此真人，宜往覲現，我 <a class='ref t' id='t0113a06' href='#t0113a06'>T 0113a06</a>今寧可往共相見。」</p>
<p>時，婆羅門即出彼村，詣 <a class='ref t' id='t0113a07' href='#t0113a07'>T 0113a07</a>尸舍婆林中，至世尊所，問訊已，一面坐。佛為 <a class='ref t' id='t0113a08' href='#t0113a08'>T 0113a08</a>說法，示教利喜，婆羅門聞法已，白佛言：「唯願 <a class='ref t' id='t0113a09' href='#t0113a09'>T 0113a09</a>世尊及諸大眾明受我請。」爾時，世尊默然受 <a class='ref t' id='t0113a10' href='#t0113a10'>T 0113a10</a>請。</p>
<p>彼婆羅門見佛默然，知已許可，即從坐 <a class='ref t' id='t0113a11' href='#t0113a11'>T 0113a11</a>起，遶佛而去。去佛不遠，便起惡見言：「諸沙 <a class='ref t' id='t0113a12' href='#t0113a12'>T 0113a12</a>門、婆羅門多知善法，多所證成，不應為他 <a class='ref t' id='t0113a13' href='#t0113a13'>T 0113a13</a>人說，但自知，休與他說為。譬如有人壞故 <a class='ref t' id='t0113a14' href='#t0113a14'>T 0113a14</a>獄已，更造新獄，斯是貪惡不善法耳。」</p>
<p>時，婆羅 <a class='ref t' id='t0113a15' href='#t0113a15'>T 0113a15</a>門還至婆羅林已，即於其夜具辦種種餚 <a class='ref t' id='t0113a16' href='#t0113a16'>T 0113a16</a>饍飲食。時到，語剃頭師言：「汝持我聲，詣 <a class='ref t' id='t0113a17' href='#t0113a17'>T 0113a17</a>尸舍婆林中，白沙門瞿曇：『日時已到，宜知 <a class='ref t' id='t0113a18' href='#t0113a18'>T 0113a18</a>是時。』」</p>
<p>剃頭師受教即行，往到佛所，禮世 <a class='ref t' id='t0113a19' href='#t0113a19'>T 0113a19</a>尊足白：「時已到，宜知是時。」</p>
<p>爾時，世尊即著 <a class='ref t' id='t0113a20' href='#t0113a20'>T 0113a20</a>衣持鉢，從諸弟子千二百五十人俱，詣婆 <a class='ref t' id='t0113a21' href='#t0113a21'>T 0113a21</a>羅林。</p>
<p>剃頭師侍從世尊，偏露右臂，長跪叉 <a class='ref t' id='t0113a22' href='#t0113a22'>T 0113a22</a>手，白佛言：「彼露遮婆羅門去佛不遠，生惡 <a class='ref t' id='t0113a23' href='#t0113a23'>T 0113a23</a>見言：『諸有沙門、婆羅門多知善法，多所證 <a class='ref t' id='t0113a24' href='#t0113a24'>T 0113a24</a>者，不應為他人說，但自知，休與他說為。 <a class='ref t' id='t0113a25' href='#t0113a25'>T 0113a25</a>譬如有人壞故獄已，更造新獄，斯是貪惡 <a class='ref t' id='t0113a26' href='#t0113a26'>T 0113a26</a>不善法耳。』唯願世尊除其惡見。」</p>
<p>佛告剃頭 <a class='ref t' id='t0113a27' href='#t0113a27'>T 0113a27</a>師曰：「此是小事，易開化耳。」</p>
<p>爾時，世尊至婆 <a class='ref t' id='t0113a28' href='#t0113a28'>T 0113a28</a>羅門舍，就座而坐。時，婆羅門以種種甘饍， <a class='ref t' id='t0113a29' href='#t0113a29'>T 0113a29</a>手自斟酌，供佛及僧，食訖去鉢，行澡水畢， <a class='ref t' id='t0113b01' href='#t0113b01'>T 0113b01</a>取一小牀於佛前坐。佛告露遮：「汝昨去 <a class='ref t' id='t0113b02' href='#t0113b02'>T 0113b02</a>我不遠，生惡見言：『諸沙門、婆羅門多知善 <a class='ref t' id='t0113b03' href='#t0113b03'>T 0113b03</a>法，多所證者，不應為他人說，乃至貪惡不 <a class='ref t' id='t0113b04' href='#t0113b04'>T 0113b04</a>善法。』實有是言耶？」</p>
<p>露遮言：「爾，實有此事。」</p>
<p>佛 <a class='ref t' id='t0113b05' href='#t0113b05'>T 0113b05</a>告露遮：「汝勿復爾生此惡見。所以者何？世 <a class='ref t' id='t0113b06' href='#t0113b06'>T 0113b06</a>有三師可以自誡。云何為三？一者剃除鬚 <a class='ref t' id='t0113b07' href='#t0113b07'>T 0113b07</a>髮，服三法衣，出家修道，於現法中可以 <a class='ref t' id='t0113b08' href='#t0113b08'>T 0113b08</a>除煩惱，又可增益得上人法。而於現法中 <a class='ref t' id='t0113b09' href='#t0113b09'>T 0113b09</a>不除煩惱，不得上人法，己業未成而為 <a class='ref t' id='t0113b10' href='#t0113b10'>T 0113b10</a>弟子說法，其諸弟子不恭敬承事，由復依止 <a class='ref t' id='t0113b11' href='#t0113b11'>T 0113b11</a>與共同住。露遮！彼諸弟子語師言：『師今剃 <a class='ref t' id='t0113b12' href='#t0113b12'>T 0113b12</a>除鬚髮，服三法衣，出家修道，於現法中可 <a class='ref t' id='t0113b13' href='#t0113b13'>T 0113b13</a>得除眾煩惱，得上人勝法。而今於現法中 <a class='ref t' id='t0113b14' href='#t0113b14'>T 0113b14</a>不能除煩惱，不得上人勝法。己業未成而 <a class='ref t' id='t0113b15' href='#t0113b15'>T 0113b15</a>為弟子說法，使諸弟子不復恭敬承事供 <a class='ref t' id='t0113b16' href='#t0113b16'>T 0113b16</a>養，但共依止同住而已。』」</p>
<p>佛言：「露遮！猶如有 <a class='ref t' id='t0113b17' href='#t0113b17'>T 0113b17</a>人壞故獄已，更造新獄，斯則名為貪濁惡 <a class='ref t' id='t0113b18' href='#t0113b18'>T 0113b18</a>法。是為一師可以自誡。是為賢聖戒、律戒、 <a class='ref t' id='t0113b19' href='#t0113b19'>T 0113b19</a>儀戒、時戒。」</p>
<p>又告露遮：「第二師者，剃除鬚髮， <a class='ref t' id='t0113b20' href='#t0113b20'>T 0113b20</a>服三法衣，出家修道，於現法中可得除眾 <a class='ref t' id='t0113b21' href='#t0113b21'>T 0113b21</a>煩惱，不可增益得上人法，而於現法中 <a class='ref t' id='t0113b22' href='#t0113b22'>T 0113b22</a>不能除眾煩惱，雖復少多得上人勝法，己 <a class='ref t' id='t0113b23' href='#t0113b23'>T 0113b23</a>業未成而為弟子說法，其諸弟子不恭敬 <a class='ref t' id='t0113b24' href='#t0113b24'>T 0113b24</a>承事，由復依止與共同住。露遮！彼諸弟子語 <a class='ref t' id='t0113b25' href='#t0113b25'>T 0113b25</a>師言：『師今剃除鬚髮，服三法衣，出家修道， <a class='ref t' id='t0113b26' href='#t0113b26'>T 0113b26</a>於現法中得除眾煩惱，得上人法。而今 <a class='ref t' id='t0113b27' href='#t0113b27'>T 0113b27</a>於現法中不能除眾煩惱，雖復少多得上 <a class='ref t' id='t0113b28' href='#t0113b28'>T 0113b28</a>人法，己利未成而為弟子說法，使諸弟子 <a class='ref t' id='t0113b29' href='#t0113b29'>T 0113b29</a>不復恭敬承事供養，但共依止同住而已。』」</p>
<p>佛 <a class='ref t' id='t0113c01' href='#t0113c01'>T 0113c01</a>言：「露遮！猶如有人在他後行，手摩他背，此 <a class='ref t' id='t0113c02' href='#t0113c02'>T 0113c02</a>則名為貪濁惡法。是為二師可以自誡。是 <a class='ref t' id='t0113c03' href='#t0113c03'>T 0113c03</a>為賢聖戒、律戒、儀戒、時戒。」</p>
<p>又告露遮：「第三 <a class='ref t' id='t0113c04' href='#t0113c04'>T 0113c04</a>師者，剃除鬚髮，服三法衣，出家修道，於現 <a class='ref t' id='t0113c05' href='#t0113c05'>T 0113c05</a>法中可除煩惱，又可增益得上人法，而於 <a class='ref t' id='t0113c06' href='#t0113c06'>T 0113c06</a>現法中不能除眾煩惱，雖復少多得上人 <a class='ref t' id='t0113c07' href='#t0113c07'>T 0113c07</a>法，己利未成而為弟子說法，其諸弟子恭 <a class='ref t' id='t0113c08' href='#t0113c08'>T 0113c08</a>敬承事，依止同住。露遮！彼諸弟子語師言： <a class='ref t' id='t0113c09' href='#t0113c09'>T 0113c09</a>『師今剃除鬚髮，服三法衣，出家修道，於現 <a class='ref t' id='t0113c10' href='#t0113c10'>T 0113c10</a>法中可得除眾煩惱，少多得上人法，而今 <a class='ref t' id='t0113c11' href='#t0113c11'>T 0113c11</a>於現法中不能除眾煩惱，雖復少多得上 <a class='ref t' id='t0113c12' href='#t0113c12'>T 0113c12</a>人法，己利未成而為弟子說法，諸弟子恭 <a class='ref t' id='t0113c13' href='#t0113c13'>T 0113c13</a>敬承事，共止同住。』」</p>
<p>佛言：「露遮！猶如有人捨 <a class='ref t' id='t0113c14' href='#t0113c14'>T 0113c14</a>己禾稼，鋤他田苗，此則名為貪濁惡法。是 <a class='ref t' id='t0113c15' href='#t0113c15'>T 0113c15</a>為三師可以自誡。是為賢聖戒、律戒、儀戒、 <a class='ref t' id='t0113c16' href='#t0113c16'>T 0113c16</a>時戒。露遮！有一世尊不在世間，不可傾動， <a class='ref t' id='t0113c17' href='#t0113c17'>T 0113c17</a>云何為一？若如來、至真、等正覺出現於世，乃 <a class='ref t' id='t0113c18' href='#t0113c18'>T 0113c18</a>至得三明，除滅無明，生智慧明，去諸闇冥， <a class='ref t' id='t0113c19' href='#t0113c19'>T 0113c19</a>出大法光，所謂漏盡智證。所以者何？斯由 <a class='ref t' id='t0113c20' href='#t0113c20'>T 0113c20</a>精勤，專念不忘，樂獨閑居之所得也。露遮！ <a class='ref t' id='t0113c21' href='#t0113c21'>T 0113c21</a>是為第一世尊不在世間，不可傾動。露遮！ <a class='ref t' id='t0113c22' href='#t0113c22'>T 0113c22</a>有四沙門果。何者四？謂須陀洹果、斯陀含 <a class='ref t' id='t0113c23' href='#t0113c23'>T 0113c23</a>果、阿那含果、阿羅漢果。云何？露遮！有人聞 <a class='ref t' id='t0113c24' href='#t0113c24'>T 0113c24</a>法應得此四沙門果。若有人遮言：『勿為說 <a class='ref t' id='t0113c25' href='#t0113c25'>T 0113c25</a>法。』設用其言者，彼人聞法得果以不？」</p>
<p>答曰： <a class='ref t' id='t0113c26' href='#t0113c26'>T 0113c26</a>「不得。」</p>
<p>又問：「若不得果，得生天不？」</p>
<p>答曰：「不 <a class='ref t' id='t0113c27' href='#t0113c27'>T 0113c27</a>得。」</p>
<p>又問：「遮他說法，使不得果，不得生天。 <a class='ref t' id='t0113c28' href='#t0113c28'>T 0113c28</a>為是善心，為不善心耶？」</p>
<p>答曰：「不善。」</p>
<p>又問：「不 <a class='ref t' id='t0113c29' href='#t0113c29'>T 0113c29</a>善心者，為生善趣，為墮惡趣？」</p>
<p>答曰：「生惡 <a class='ref t' id='t0114a01' href='#t0114a01'>T 0114a01</a>趣。」</p>
<p>「露遮！猶如有人語波斯匿王言：『王所有 <a class='ref t' id='t0114a02' href='#t0114a02'>T 0114a02</a>國土，其中財物王盡自用，勿給餘人。』云何？露 <a class='ref t' id='t0114a03' href='#t0114a03'>T 0114a03</a>遮！若用彼人言者，當斷餘人供不？」</p>
<p>答曰： <a class='ref t' id='t0114a04' href='#t0114a04'>T 0114a04</a>「當斷。」</p>
<p>又問：「斷他供者，為是善心，為不善 <a class='ref t' id='t0114a05' href='#t0114a05'>T 0114a05</a>心？」</p>
<p>答曰：「不善心。」</p>
<p>又問：「不善心者，為生善趣， <a class='ref t' id='t0114a06' href='#t0114a06'>T 0114a06</a>為墮惡道耶？」</p>
<p>答曰：「墮惡道。」</p>
<p>「露遮！彼亦如 <a class='ref t' id='t0114a07' href='#t0114a07'>T 0114a07</a>是，有人聞法，應得四沙門果。若有人言：『勿 <a class='ref t' id='t0114a08' href='#t0114a08'>T 0114a08</a>為說法。』設用其言者，彼人聞法得果不？」</p>
<p>答 <a class='ref t' id='t0114a09' href='#t0114a09'>T 0114a09</a>曰：「不得。」</p>
<p>又問：「若不得果，得生天不？」</p>
<p>答曰： <a class='ref t' id='t0114a10' href='#t0114a10'>T 0114a10</a>「不得。」</p>
<p>又問：「遮他說法，使不得道果，不 <a class='ref t' id='t0114a11' href='#t0114a11'>T 0114a11</a>得生天。彼為是善心，為不善心耶？」</p>
<p>答曰：「不 <a class='ref t' id='t0114a12' href='#t0114a12'>T 0114a12</a>善。」</p>
<p>又問：「不善心者，當生善趣，為墮惡道 <a class='ref t' id='t0114a13' href='#t0114a13'>T 0114a13</a>耶？」</p>
<p>答曰：「墮惡道。」</p>
<p>「露遮！若有人語汝言：『彼 <a class='ref t' id='t0114a14' href='#t0114a14'>T 0114a14</a>波羅婆提村封所有財物。露遮！自用勿給 <a class='ref t' id='t0114a15' href='#t0114a15'>T 0114a15</a>人，物當自用，與他何為？』云何？露遮！設用彼 <a class='ref t' id='t0114a16' href='#t0114a16'>T 0114a16</a>言者，當斷餘人供不？」</p>
<p>答曰：「當斷。」</p>
<p>又問：「教 <a class='ref t' id='t0114a17' href='#t0114a17'>T 0114a17</a>人斷他供者，為是善心，為不善心耶？」</p>
<p>答 <a class='ref t' id='t0114a18' href='#t0114a18'>T 0114a18</a>曰：「不善。」</p>
<p>又問：「不善心者，為生善趣，為墮惡 <a class='ref t' id='t0114a19' href='#t0114a19'>T 0114a19</a>道耶？」</p>
<p>答曰：「墮惡道。」</p>
<p>「露遮！彼亦如是，有人 <a class='ref t' id='t0114a20' href='#t0114a20'>T 0114a20</a>聞法應得四沙門果，若有人言：『勿為說法。』 <a class='ref t' id='t0114a21' href='#t0114a21'>T 0114a21</a>設用其言者，彼人聞法得果不？」</p>
<p>答曰：「不得。」</p>
<p><a class='ref t' id='t0114a22' href='#t0114a22'>T 0114a22</a>又問：「若不得果，得生天不？」</p>
<p>答曰：「不得。」</p>
<p>又 <a class='ref t' id='t0114a23' href='#t0114a23'>T 0114a23</a>問：「遮他說法，使不得果，不得生天。為是 <a class='ref t' id='t0114a24' href='#t0114a24'>T 0114a24</a>善心，為不善心耶？」</p>
<p>答曰：「不善。」</p>
<p>又問：「不善心 <a class='ref t' id='t0114a25' href='#t0114a25'>T 0114a25</a>者，為生善趣，為墮惡道耶？」</p>
<p>答曰：「墮惡 <a class='ref t' id='t0114a26' href='#t0114a26'>T 0114a26</a>道。」</p>
<p>爾時，露遮婆羅門白佛言：「我歸依佛，歸 <a class='ref t' id='t0114a27' href='#t0114a27'>T 0114a27</a>依法，歸依僧，願聽我於正法中為優婆塞， <a class='ref t' id='t0114a28' href='#t0114a28'>T 0114a28</a>自今已後，盡形壽不殺、不盜、不婬、不欺、不飲 <a class='ref t' id='t0114a29' href='#t0114a29'>T 0114a29</a>酒。」</p>
<p>佛說法已，時，露遮婆羅門聞佛所說，歡喜 <a class='ref t' id='t0114b01' href='#t0114b01'>T 0114b01</a>奉行。</p>
<a class='ref t' id='t0114b02' href='#t0114b02'>T 0114b02</a>
<p class='endsutta'><span class='t-juanname'>佛說長阿含經卷第十七</span></p>
<footer>
<p>This Dīrghāgama of the Dharmaguptaka (法藏部) school was translated by <span class='author'>Buddhayaśas</span> (佛陀耶舍) and <span class='author'>Zhu Fonian</span> (竺佛念) in the Late Qin dynasty (後秦), dated to 413 CE.</p>
<p>The text is from <a href='http://tripitaka.cbeta.org/T01n0001'>CBETA</a> , which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
