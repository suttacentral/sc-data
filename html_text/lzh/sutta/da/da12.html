<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='da12' lang='lzh'>
<header class='mirror'>
<p class='division'><span class='mirror-left latin'>Dīrghāgama</span> <span class='mirror-right'>長阿含經</span></p>
<p class='mirror-row'><span class='mirror-left latin'>Chapter 2</span> <span class='mirror-right'>第二分</span></p>
<h1 class='mirror-row'><span class='mirror-left latin'>12</span> <span class='mirror-right'>（一二）三聚經</span></h1>
<a class='ref t' id='t0059b15' href='#t0059b15'>T 0059b15</a></header>
<p class='suttainfo'><span class='t-juanname'>佛說長阿含經卷第十</span><br>
<a class='ref t' id='t0059b12' href='#t0059b12'>T 0059b12</a> <a class='ref t' id='t0059b13' href='#t0059b13'>T 0059b13</a> <span class='t-byline'>後秦弘始年佛陀耶舍共竺佛念譯</span></p>
<a class='ref t' id='t0059b14' href='#t0059b14'>T 0059b14</a>
<p><a class='t-linehead' id='t-linehead0059b15' href='#t-linehead0059b15'></a>如是我聞：</p>
<p>一時，佛在舍衛國祇樹給孤獨園， <a class='ref t' id='t0059b16' href='#t0059b16'>T 0059b16</a>與大比丘眾千二百五十人俱。</p>
<p><a class='t-linehead' id='t-linehead0059b16' href='#t-linehead0059b16'></a>爾時，世尊告 <a class='ref t' id='t0059b17' href='#t0059b17'>T 0059b17</a>諸比丘：「我與汝等說微妙法，義味清淨，梵 <a class='ref t' id='t0059b18' href='#t0059b18'>T 0059b18</a>行具足，謂三聚法。汝等諦聽！思惟念之！當 <a class='ref t' id='t0059b19' href='#t0059b19'>T 0059b19</a>為汝說。」時，諸比丘受教而聽。</p>
<p><a class='t-linehead' id='t-linehead0059b19' href='#t-linehead0059b19'></a>佛告比丘：「三 <a class='ref t' id='t0059b20' href='#t0059b20'>T 0059b20</a>法聚者，一法趣惡趣。一法趣善趣。一法 <a class='ref t' id='t0059b21' href='#t0059b21'>T 0059b21</a>趣涅槃。云何一法趣于惡趣？謂無仁慈，懷 <a class='ref t' id='t0059b22' href='#t0059b22'>T 0059b22</a>毒害心，是謂一法將向惡趣。云何一法趣 <a class='ref t' id='t0059b23' href='#t0059b23'>T 0059b23</a>于善趣？謂不以惡心加於眾生，是為一 <a class='ref t' id='t0059b24' href='#t0059b24'>T 0059b24</a>法將向善趣。云何一法趣于涅槃？謂能精勤， <a class='ref t' id='t0059b25' href='#t0059b25'>T 0059b25</a>修身念處，是為一法將向涅槃。</p>
<p><a class='t-linehead' id='t-linehead0059b25' href='#t-linehead0059b25'></a>「復有二法 <a class='ref t' id='t0059b26' href='#t0059b26'>T 0059b26</a>趣向惡趣，復有二法趣向善趣，復有二法 <a class='ref t' id='t0059b27' href='#t0059b27'>T 0059b27</a>趣向涅槃。云何二法趣向惡趣？一謂毀戒， <a class='ref t' id='t0059b28' href='#t0059b28'>T 0059b28</a>二謂破見。云何二法趣向善趣？一謂戒具，二 <a class='ref t' id='t0059b29' href='#t0059b29'>T 0059b29</a>謂見具。云何二法趣向涅槃？一謂為止，二 <a class='ref t' id='t0059c01' href='#t0059c01'>T 0059c01</a>謂為觀。</p>
<p><a class='t-linehead' id='t-linehead0059c01' href='#t-linehead0059c01'></a>「復有三法趣向惡趣，三法向善趣， <a class='ref t' id='t0059c02' href='#t0059c02'>T 0059c02</a>三法向涅槃。云何三法向惡趣？謂三不善 <a class='ref t' id='t0059c03' href='#t0059c03'>T 0059c03</a>根：貪不善根、恚不善根、癡不善根。云何三法 <a class='ref t' id='t0059c04' href='#t0059c04'>T 0059c04</a>向善趣？謂三善根：無貪善根、無恚善根、無癡 <a class='ref t' id='t0059c05' href='#t0059c05'>T 0059c05</a>善根。云何三法趣向涅槃？謂三三昧：空三昧、 <a class='ref t' id='t0059c06' href='#t0059c06'>T 0059c06</a>無相三昧、無作三昧。</p>
<p><a class='t-linehead' id='t-linehead0059c06' href='#t-linehead0059c06'></a>「又有四法趣向惡趣，四 <a class='ref t' id='t0059c07' href='#t0059c07'>T 0059c07</a>法向善趣，四法向涅槃。云何四法向惡趣？ <a class='ref t' id='t0059c08' href='#t0059c08'>T 0059c08</a>謂愛語、恚語、怖語、癡語。云何四法向善趣？謂 <a class='ref t' id='t0059c09' href='#t0059c09'>T 0059c09</a>不愛語、不恚語、不怖語、不癡語。云何四法向 <a class='ref t' id='t0059c10' href='#t0059c10'>T 0059c10</a>涅槃？謂四念處：身念處、受念處、意念處、法念 <a class='ref t' id='t0059c11' href='#t0059c11'>T 0059c11</a>處。</p>
<p><a class='t-linehead' id='t-linehead0059c11' href='#t-linehead0059c11'></a>「復有五法向惡趣，五法向善趣，五法向 <a class='ref t' id='t0059c12' href='#t0059c12'>T 0059c12</a>涅槃。云何五法向惡趣？謂破五戒：殺、盜、婬 <a class='ref t' id='t0059c13' href='#t0059c13'>T 0059c13</a>逸、妄語、飲酒。云何五法向善趣？謂持五戒： <a class='ref t' id='t0059c14' href='#t0059c14'>T 0059c14</a>不殺、不盜、不婬、不欺、不飲酒。云何五法趣向 <a class='ref t' id='t0059c15' href='#t0059c15'>T 0059c15</a>涅槃？謂五根：信根、精進根、念根、定根、慧根。</p>
<p><a class='t-linehead' id='t-linehead0059c15' href='#t-linehead0059c15'></a>「又 <a class='ref t' id='t0059c16' href='#t0059c16'>T 0059c16</a>有六法向惡趣，六法向善趣，六法向涅槃。 <a class='ref t' id='t0059c17' href='#t0059c17'>T 0059c17</a>云何六法向惡趣？謂六不敬：不敬佛、不敬 <a class='ref t' id='t0059c18' href='#t0059c18'>T 0059c18</a>法、不敬僧、不敬戒、不敬定、不敬父母。云 <a class='ref t' id='t0059c19' href='#t0059c19'>T 0059c19</a>何六法向善趣？謂六敬法：敬佛、敬法、敬僧、 <a class='ref t' id='t0059c20' href='#t0059c20'>T 0059c20</a>敬戒、敬定、敬父母。云何六法向涅槃？謂六 <a class='ref t' id='t0059c21' href='#t0059c21'>T 0059c21</a>思念：念佛、念法、念僧、念戒、念施、念天。</p>
<p><a class='t-linehead' id='t-linehead0059c21' href='#t-linehead0059c21'></a>「又有七 <a class='ref t' id='t0059c22' href='#t0059c22'>T 0059c22</a>法向惡趣，七法向善趣，七法向涅槃。云何 <a class='ref t' id='t0059c23' href='#t0059c23'>T 0059c23</a>七法向惡趣？謂殺生、不與取、婬逸、妄語、兩舌、 <a class='ref t' id='t0059c24' href='#t0059c24'>T 0059c24</a>惡口、綺語。云何七法向善趣？謂不殺生、不盜、 <a class='ref t' id='t0059c25' href='#t0059c25'>T 0059c25</a>不婬、不欺、不兩舌、不惡口、不綺語。云何七法 <a class='ref t' id='t0059c26' href='#t0059c26'>T 0059c26</a>向涅槃？謂七覺意：念覺意、擇法覺意、精進 <a class='ref t' id='t0059c27' href='#t0059c27'>T 0059c27</a>覺意、猗覺意、定覺意、喜覺意、捨覺意。</p>
<p><a class='t-linehead' id='t-linehead0059c27' href='#t-linehead0059c27'></a>「又有八 <a class='ref t' id='t0059c28' href='#t0059c28'>T 0059c28</a>法向惡趣，八法向善趣，八法向涅槃。云何 <a class='ref t' id='t0059c29' href='#t0059c29'>T 0059c29</a>八法向惡趣？謂八邪行：邪見、邪志、邪語、邪業、 <a class='ref t' id='t0060a01' href='#t0060a01'>T 0060a01</a>邪命、邪方便、邪念、邪定。云何八法向善趣？謂 <a class='ref t' id='t0060a02' href='#t0060a02'>T 0060a02</a>世正見：正志、正語、正業、正命、正方便、正念、正 <a class='ref t' id='t0060a03' href='#t0060a03'>T 0060a03</a>定。云何八法向涅槃？謂八賢聖道：正見、正志、 <a class='ref t' id='t0060a04' href='#t0060a04'>T 0060a04</a>正語、正業、正命、正方便、正念、正定。</p>
<p><a class='t-linehead' id='t-linehead0060a04' href='#t-linehead0060a04'></a>「又有九法 <a class='ref t' id='t0060a05' href='#t0060a05'>T 0060a05</a>向惡趣，九法向善趣，九法向涅槃。云何九 <a class='ref t' id='t0060a06' href='#t0060a06'>T 0060a06</a>法向惡趣？謂九惱：有人已侵惱我，今侵惱 <a class='ref t' id='t0060a07' href='#t0060a07'>T 0060a07</a>我，當侵惱我；我所愛者，已侵惱，今侵惱，當 <a class='ref t' id='t0060a08' href='#t0060a08'>T 0060a08</a>侵惱；我所憎者，已愛敬，今愛敬，當愛敬。云 <a class='ref t' id='t0060a09' href='#t0060a09'>T 0060a09</a>何九法向善趣？謂九無惱：彼已侵我，我惱何 <a class='ref t' id='t0060a10' href='#t0060a10'>T 0060a10</a>益？已不生惱，今不生惱，當不生惱；我所 <a class='ref t' id='t0060a11' href='#t0060a11'>T 0060a11</a>愛者，彼已侵惱，我惱何益？已不生惱，今不 <a class='ref t' id='t0060a12' href='#t0060a12'>T 0060a12</a>生惱，當不生惱；我所憎者，彼已愛敬，我惱 <a class='ref t' id='t0060a13' href='#t0060a13'>T 0060a13</a>何益？已不生惱，當不生惱，今不生惱。云 <a class='ref t' id='t0060a14' href='#t0060a14'>T 0060a14</a>何九法向涅槃？謂九善法，一喜，二愛，三悅，四 <a class='ref t' id='t0060a15' href='#t0060a15'>T 0060a15</a>樂，五定，六實知，七除捨，八無欲，九解脫。</p>
<p><a class='t-linehead' id='t-linehead0060a15' href='#t-linehead0060a15'></a>「又有十 <a class='ref t' id='t0060a16' href='#t0060a16'>T 0060a16</a>法向惡趣，十法向善趣，十法向涅槃。云何 <a class='ref t' id='t0060a17' href='#t0060a17'>T 0060a17</a>十法向惡趣？謂十不善：身殺、盜、婬，口兩舌、 <a class='ref t' id='t0060a18' href='#t0060a18'>T 0060a18</a>惡罵、妄言、綺語，意貪取、嫉妬、邪見。云何十法 <a class='ref t' id='t0060a19' href='#t0060a19'>T 0060a19</a>向善趣？謂十善行：身不殺、盜、婬，口不兩舌、 <a class='ref t' id='t0060a20' href='#t0060a20'>T 0060a20</a>惡罵、妄言、綺語，意不貪取、嫉妬、邪見。云何十 <a class='ref t' id='t0060a21' href='#t0060a21'>T 0060a21</a>法向涅槃？謂十直道：正見、正志、正語、正業、正 <a class='ref t' id='t0060a22' href='#t0060a22'>T 0060a22</a>命、正方便、正念、正定、正解脫、正智。諸比丘！如 <a class='ref t' id='t0060a23' href='#t0060a23'>T 0060a23</a>是十法，得至涅槃，是名三聚微妙正法，我 <a class='ref t' id='t0060a24' href='#t0060a24'>T 0060a24</a>為如來、為眾弟子所應作者，無不周備， <a class='ref t' id='t0060a25' href='#t0060a25'>T 0060a25</a>憂念汝等，故演經道；汝等亦宜自憂其身， <a class='ref t' id='t0060a26' href='#t0060a26'>T 0060a26</a>當處閑居、樹下思惟，勿為懈怠，今不勉力， <a class='ref t' id='t0060a27' href='#t0060a27'>T 0060a27</a>後悔無益。」</p>
<p><a class='t-linehead' id='t-linehead0060a27' href='#t-linehead0060a27'></a>諸比丘聞佛所說，歡喜奉行。</p>
<a class='ref t' id='t0060a28' href='#t0060a28'>T 0060a28</a>
<footer>
<p>This Dīrghāgama of the Dharmaguptaka (法藏部) school was translated by <span class='author'>Buddhayaśas</span> (佛陀耶舍) and <span class='author'>Zhu Fonian</span> (竺佛念) in the Late Qin dynasty (後秦), dated to 413 CE.</p>
<p>The text is from <a href='http://tripitaka.cbeta.org/T01n0001'>CBETA</a> , which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
