<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa478' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 478</span><span class='mirror-right'>（四七八） 比丘</span></h1>
</header>
<p><a class='t-linehead' id='t-linehead0122a02' href='#t-linehead0122a02'></a>如是我聞：</p>
<p>一時，佛住王舍城迦蘭陀<a class='ref t' id='t0122a03' href='#t0122a03'>T 0122a03</a>竹園。</p>
<p><a class='t-linehead' id='t-linehead0122a03' href='#t-linehead0122a03'></a>爾時，世尊告諸比丘：「云何為受？云何<a class='ref t' id='t0122a04' href='#t0122a04'>T 0122a04</a>受集？云何受滅？云何受集道跡？云何受滅道<a class='ref t' id='t0122a05' href='#t0122a05'>T 0122a05</a>跡？」</p>
<p><a class='t-linehead' id='t-linehead0122a05' href='#t-linehead0122a05'></a>諸比丘白佛言：「世尊是法根、法眼、法依。<a class='ref t' id='t0122a06' href='#t0122a06'>T 0122a06</a>善哉！世尊！唯願廣說，諸比丘聞已，當受奉<a class='ref t' id='t0122a07' href='#t0122a07'>T 0122a07</a>行。」</p>
<p><a class='t-linehead' id='t-linehead0122a07' href='#t-linehead0122a07'></a>佛告諸比丘：「諦聽，善思，當為汝說。」佛告<a class='ref t' id='t0122a08' href='#t0122a08'>T 0122a08</a>比丘：「有三受——樂受、苦受、不苦不樂受。觸集<a class='ref t' id='t0122a09' href='#t0122a09'>T 0122a09</a>是受集、觸滅是受滅。若於受愛樂、讚歎、染著、<a class='ref t' id='t0122a10' href='#t0122a10'>T 0122a10</a>堅住，是名受集道跡；若於受不愛樂、讚歎、染<a class='ref t' id='t0122a11' href='#t0122a11'>T 0122a11</a>著、堅住，是名受滅道跡。若受因緣生樂喜，<a class='ref t' id='t0122a12' href='#t0122a12'>T 0122a12</a>是名受味；若受無常變易，是名受患；若於<a class='ref t' id='t0122a13' href='#t0122a13'>T 0122a13</a>受斷欲貪、越欲貪，是名受離。」</p>
<p><a class='t-linehead' id='t-linehead0122a13' href='#t-linehead0122a13'></a>佛說此經<a class='ref t' id='t0122a14' href='#t0122a14'>T 0122a14</a>已，諸比丘聞佛所說，歡喜奉行。</p>
<a class='ref t' id='t0122a15' href='#t0122a15'>T 0122a15</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
