<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa409' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 409</span><span class='mirror-right'>（四〇九） 覺</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0109b20' href='#t0109b20'>T 0109b20</a>竹園。爾時，有眾多比丘集於食堂，或有貪<a class='ref t' id='t0109b21' href='#t0109b21'>T 0109b21</a>覺覺者，或瞋覺覺者，或害覺覺者。</p>
<p>爾時，世尊<a class='ref t' id='t0109b22' href='#t0109b22'>T 0109b22</a>知諸比丘心之所念，往詣食堂，敷坐具於<a class='ref t' id='t0109b23' href='#t0109b23'>T 0109b23</a>眾前坐，告諸比丘：「汝等莫起貪覺覺，莫<a class='ref t' id='t0109b24' href='#t0109b24'>T 0109b24</a>起恚覺覺，莫起害覺覺。所以者何？此諸覺<a class='ref t' id='t0109b25' href='#t0109b25'>T 0109b25</a>非義饒益，非法饒益，非梵行饒益，非智、非<a class='ref t' id='t0109b26' href='#t0109b26'>T 0109b26</a>正覺，不向涅槃。汝等當起苦聖諦覺、苦集<a class='ref t' id='t0109b27' href='#t0109b27'>T 0109b27</a>聖諦覺、苦滅聖諦覺、苦滅道跡聖諦覺。所以<a class='ref t' id='t0109b28' href='#t0109b28'>T 0109b28</a>者何？此四聖諦覺，義饒益、法饒益、梵行饒<a class='ref t' id='t0109b29' href='#t0109b29'>T 0109b29</a>益、正智、正覺、向於涅槃。是故，諸比丘！於四<a class='ref t' id='t0109c01' href='#t0109c01'>T 0109c01</a>聖諦當勤方便，起增上欲，正智正念，精進<a class='ref t' id='t0109c02' href='#t0109c02'>T 0109c02</a>修學。」</p>
<p>佛說此經已，諸比丘聞佛所說，歡喜<a class='ref t' id='t0109c03' href='#t0109c03'>T 0109c03</a>奉行。</p>
<a class='ref t' id='t0109c04' href='#t0109c04'>T 0109c04</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
