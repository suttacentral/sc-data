<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa468' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 468</span><span class='mirror-right'>（四六八） 三受</span></h1>
</header>
<p><a class='t-linehead' id='t-linehead0119b11' href='#t-linehead0119b11'></a>如是我聞：</p>
<p>一時，佛住王舍城迦蘭陀竹<a class='ref t' id='t0119b12' href='#t0119b12'>T 0119b12</a>園。</p>
<p><a class='t-linehead' id='t-linehead0119b12' href='#t-linehead0119b12'></a>爾時，尊者羅睺羅往詣佛所，稽首佛足，<a class='ref t' id='t0119b13' href='#t0119b13'>T 0119b13</a>退坐一面，白佛言：「世尊！云何知、云何見我<a class='ref t' id='t0119b14' href='#t0119b14'>T 0119b14</a>此識身及外境界一切相，得無有我、我所見、<a class='ref t' id='t0119b15' href='#t0119b15'>T 0119b15</a>我慢繫著使？」</p>
<p><a class='t-linehead' id='t-linehead0119b15' href='#t-linehead0119b15'></a>佛告羅睺羅：「有三受——苦受、樂<a class='ref t' id='t0119b16' href='#t0119b16'>T 0119b16</a>受、不苦不樂受。觀於樂受，為斷樂受貪使<a class='ref t' id='t0119b17' href='#t0119b17'>T 0119b17</a>故，於我所修梵行；斷苦受瞋恚使故，於我<a class='ref t' id='t0119b18' href='#t0119b18'>T 0119b18</a>所修梵行；斷不苦不樂受癡使故，於我所<a class='ref t' id='t0119b19' href='#t0119b19'>T 0119b19</a>修梵行。</p>
<p><a class='t-linehead' id='t-linehead0119b19' href='#t-linehead0119b19'></a>「羅睺羅！若比丘樂受貪使已斷、已<a class='ref t' id='t0119b20' href='#t0119b20'>T 0119b20</a>知，苦受恚使已斷、已知，不苦不樂受癡使已<a class='ref t' id='t0119b21' href='#t0119b21'>T 0119b21</a>斷、已知者，是名比丘斷除愛欲縛、去諸結，<a class='ref t' id='t0119b22' href='#t0119b22'>T 0119b22</a>慢無間等，究竟苦邊。」</p>
<p><a class='t-linehead' id='t-linehead0119b22' href='#t-linehead0119b22'></a>爾時，世尊即說偈言：</p>
<a class='ref t' id='t0119b23' href='#t0119b23'>T 0119b23</a>
<blockquote class='gatha'>
<p>「樂受所受時，　　則不知樂受，<a class='ref t' id='t0119b24' href='#t0119b24'>T 0119b24</a><br>
　貪使之所使，　　不見出要道。<a class='ref t' id='t0119b25' href='#t0119b25'>T 0119b25</a><br>
　苦受所受時，　　則不知苦受，<a class='ref t' id='t0119b26' href='#t0119b26'>T 0119b26</a><br>
　瞋恚使所使，　　不見出要道。<a class='ref t' id='t0119b27' href='#t0119b27'>T 0119b27</a><br>
　不苦不樂受，　　正覺之所說，<a class='ref t' id='t0119b28' href='#t0119b28'>T 0119b28</a><br>
　不善觀察者，　　終不度彼岸。<a class='ref t' id='t0119b29' href='#t0119b29'>T 0119b29</a><br>
　比丘勤精進，　　正知不動轉，<a class='ref t' id='t0119c01' href='#t0119c01'>T 0119c01</a><br>
　如此一切受，　　慧者能覺知。<a class='ref t' id='t0119c02' href='#t0119c02'>T 0119c02</a><br>
　覺知諸受者，　　現法盡諸漏，<a class='ref t' id='t0119c03' href='#t0119c03'>T 0119c03</a><br>
　明智者命終，　　不墮於眾數。<a class='ref t' id='t0119c04' href='#t0119c04'>T 0119c04</a><br>
　眾數既已斷，　　永處般涅槃。」</p>
</blockquote>
<a class='ref t' id='t0119c05' href='#t0119c05'>T 0119c05</a>
<p><a class='t-linehead' id='t-linehead0119c05' href='#t-linehead0119c05'></a>佛說此經已，尊者羅睺羅聞佛所說，歡喜<a class='ref t' id='t0119c06' href='#t0119c06'>T 0119c06</a>奉行。</p>
<a class='ref t' id='t0119c07' href='#t0119c07'>T 0119c07</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
