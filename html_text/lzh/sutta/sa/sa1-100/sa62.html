<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa62' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 62</span><span class='mirror-right'>（六二） 貪著</span></h1>
</header>
<p>如是我聞：</p>
<p>一時，佛住舍衛國祇樹給孤<a class='ref t' id='t0016a20' href='#t0016a20'>T 0016a20</a>獨園。</p>
<p>爾時，世尊告諸比丘：「有五受陰？謂色<a class='ref t' id='t0016a21' href='#t0016a21'>T 0016a21</a>受陰，受、想、行、識受陰。愚癡無聞凡夫無慧無<a class='ref t' id='t0016a22' href='#t0016a22'>T 0016a22</a>明，於五受陰生我見繫著，使心繫著而<a class='ref t' id='t0016a23' href='#t0016a23'>T 0016a23</a>生貪欲。比丘！多聞聖弟子有慧有明，於此<a class='ref t' id='t0016a24' href='#t0016a24'>T 0016a24</a>五受陰不為見我繫著，使心結縛而起貪<a class='ref t' id='t0016a25' href='#t0016a25'>T 0016a25</a>欲。</p>
<p>「云何愚癡無聞凡夫無慧無明，於五受陰<a class='ref t' id='t0016a26' href='#t0016a26'>T 0016a26</a>見我繫著，使心結縛而生貪欲？比丘！愚癡<a class='ref t' id='t0016a27' href='#t0016a27'>T 0016a27</a>無聞凡夫無慧無明，見色是我、異我、相在。<a class='ref t' id='t0016a28' href='#t0016a28'>T 0016a28</a>如是受、想、行、識，是我、異我、相在。如是愚癡<a class='ref t' id='t0016a29' href='#t0016a29'>T 0016a29</a>無聞凡夫無慧無明，於五受陰說我繫著，<a class='ref t' id='t0016b01' href='#t0016b01'>T 0016b01</a>使心結縛而生貪欲。</p>
<p>「比丘！云何聖弟子有<a class='ref t' id='t0016b02' href='#t0016b02'>T 0016b02</a>慧有明，不說我繫著，使結縛心而生貪<a class='ref t' id='t0016b03' href='#t0016b03'>T 0016b03</a>欲？聖弟子不見色是我、異我、相在。如是受、<a class='ref t' id='t0016b04' href='#t0016b04'>T 0016b04</a>想、行、識，不見是我、異我、相在。如是，多聞聖<a class='ref t' id='t0016b05' href='#t0016b05'>T 0016b05</a>弟子有慧有明，於五受陰不見我繫著，<a class='ref t' id='t0016b06' href='#t0016b06'>T 0016b06</a>使結縛心而生貪欲，若所有色，若過去、若未<a class='ref t' id='t0016b07' href='#t0016b07'>T 0016b07</a>來、若現在，若內、若外，若麤、若細，若好、若醜，<a class='ref t' id='t0016b08' href='#t0016b08'>T 0016b08</a>若遠、若近，彼一切正觀皆悉無常。如是受、<a class='ref t' id='t0016b09' href='#t0016b09'>T 0016b09</a>想、行、識，若過去、若未來、若現在，若內、若外、<a class='ref t' id='t0016b10' href='#t0016b10'>T 0016b10</a>若麤、若細，若好、若醜，若遠、若近，彼一切正<a class='ref t' id='t0016b11' href='#t0016b11'>T 0016b11</a>觀皆悉無常。」</p>
<p>佛說此經已，諸比丘聞佛<a class='ref t' id='t0016b12' href='#t0016b12'>T 0016b12</a>所說，歡喜奉行。</p>
<a class='ref t' id='t0016b13' href='#t0016b13'>T 0016b13</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
