<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa37' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 37</span><span class='mirror-right'>（三七） 我</span></h1>
</header>
<p><a class='t-linehead' id='t-linehead0008b15' href='#t-linehead0008b15'></a>如是我聞：</p>
<p>一時，佛住舍衛國祇樹給孤<a class='ref t' id='t0008b16' href='#t0008b16'>T 0008b16</a>獨園。</p>
<p><a class='t-linehead' id='t-linehead0008b16' href='#t-linehead0008b16'></a>爾時，世尊告諸比丘：「我不與世間諍，<a class='ref t' id='t0008b17' href='#t0008b17'>T 0008b17</a>世間與我諍。所以者何？比丘！若如法語者，<a class='ref t' id='t0008b18' href='#t0008b18'>T 0008b18</a>不與世間諍，世間智者言有，我亦言有。云<a class='ref t' id='t0008b19' href='#t0008b19'>T 0008b19</a>何為世間智者言有，我亦言有。比丘！色無<a class='ref t' id='t0008b20' href='#t0008b20'>T 0008b20</a>常、苦、變易法，世間智者言有，我亦言有。如<a class='ref t' id='t0008b21' href='#t0008b21'>T 0008b21</a>是受、想、行、識，無常、苦、變易法，世間智者言<a class='ref t' id='t0008b22' href='#t0008b22'>T 0008b22</a>有，我亦言有。世間智者言無，我亦言<a class='ref t' id='t0008b23' href='#t0008b23'>T 0008b23</a>無；謂色是常、恒、不變易、正住者，世間智者<a class='ref t' id='t0008b24' href='#t0008b24'>T 0008b24</a>言無，我亦言無。受、想、行、識，常、恒、不變易、正<a class='ref t' id='t0008b25' href='#t0008b25'>T 0008b25</a>住者，世間智者言無，我亦言無，是名世<a class='ref t' id='t0008b26' href='#t0008b26'>T 0008b26</a>間智者言無，我亦言無。比丘！有世間<a class='ref t' id='t0008b27' href='#t0008b27'>T 0008b27</a>世間法，我亦自知自覺，為人分別演說顯<a class='ref t' id='t0008b28' href='#t0008b28'>T 0008b28</a>示，世間盲無目者不知不見，非我咎也。</p>
<a class='ref t' id='t0008b29' href='#t0008b29'>T 0008b29</a>
<p><a class='t-linehead' id='t-linehead0008b29' href='#t-linehead0008b29'></a>「諸比丘！云何為世間世間法，我自知，我自覺，<a class='ref t' id='t0008c01' href='#t0008c01'>T 0008c01</a>為人演說，分別顯示，盲無目者不知不見？<a class='ref t' id='t0008c02' href='#t0008c02'>T 0008c02</a>是比丘！色無常、苦、變易法，是名世間世間法；<a class='ref t' id='t0008c03' href='#t0008c03'>T 0008c03</a>如是受、想、行、識，無常、苦，是世間世間法。比丘！<a class='ref t' id='t0008c04' href='#t0008c04'>T 0008c04</a>此是世間世間法，我自知自覺，為人分別<a class='ref t' id='t0008c05' href='#t0008c05'>T 0008c05</a>演說顯示，盲無目者不知不見。我於彼盲<a class='ref t' id='t0008c06' href='#t0008c06'>T 0008c06</a>無目不知不見者，其如之何！」</p>
<p><a class='t-linehead' id='t-linehead0008c06' href='#t-linehead0008c06'></a>佛說此經<span class='corr' title='[己→已]'>已</span>，<a class='ref t' id='t0008c07' href='#t0008c07'>T 0008c07</a>諸比丘聞佛所說，歡喜奉行。</p>
<a class='ref t' id='t0008c08' href='#t0008c08'>T 0008c08</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
