<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa264' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 264</span><span class='mirror-right'>（二六四） 小土塼</span></h1>
</header>
<p><a class='t-linehead' id='t-linehead0067c04' href='#t-linehead0067c04'></a>如是我聞：</p>
<p>一時，佛住舍衛國祇樹給<a class='ref t' id='t0067c05' href='#t0067c05'>T 0067c05</a>孤獨園。</p>
<p><a class='t-linehead' id='t-linehead0067c05' href='#t-linehead0067c05'></a>爾時，有異比丘於禪中思惟，作是<a class='ref t' id='t0067c06' href='#t0067c06'>T 0067c06</a>念：「頗有色常、恒、不變易、正住耶？如是受、想、<a class='ref t' id='t0067c07' href='#t0067c07'>T 0067c07</a>行、識，常、恒、不變易、正住耶？」</p>
<p><a class='t-linehead' id='t-linehead0067c07' href='#t-linehead0067c07'></a>是比丘晡時從禪<a class='ref t' id='t0067c08' href='#t0067c08'>T 0067c08</a>起，往詣佛所，頭面禮足，却住一面，白佛<a class='ref t' id='t0067c09' href='#t0067c09'>T 0067c09</a>言：「世尊！我於禪中思惟，作是念：『頗有<a class='ref t' id='t0067c10' href='#t0067c10'>T 0067c10</a>色常、恒、不變易、正住耶？如是受、想、行、識，常、恒、<a class='ref t' id='t0067c11' href='#t0067c11'>T 0067c11</a>不變易、正住耶？』今日世尊，頗有色常、恒、不<a class='ref t' id='t0067c12' href='#t0067c12'>T 0067c12</a>變易、正住耶？頗有受、想、行、識，常、恒、不變易、正<a class='ref t' id='t0067c13' href='#t0067c13'>T 0067c13</a>住耶？」</p>
<p><a class='t-linehead' id='t-linehead0067c13' href='#t-linehead0067c13'></a>爾時，世尊手執小土摶，告彼比丘言：<a class='ref t' id='t0067c14' href='#t0067c14'>T 0067c14</a>「汝見我手中土摶不？」</p>
<p><a class='t-linehead' id='t-linehead0067c14' href='#t-linehead0067c14'></a>比丘白佛：「已見。世尊！」</p>
<a class='ref t' id='t0067c15' href='#t0067c15'>T 0067c15</a>
<p><a class='t-linehead' id='t-linehead0067c15' href='#t-linehead0067c15'></a>「比丘！如是少土，我不可得。若我可得者，則<a class='ref t' id='t0067c16' href='#t0067c16'>T 0067c16</a>是常、恒、不變易、正住法。」</p>
<p><a class='t-linehead' id='t-linehead0067c16' href='#t-linehead0067c16'></a>佛告比丘：「我自憶宿<a class='ref t' id='t0067c17' href='#t0067c17'>T 0067c17</a>命，長夜修福，得諸勝妙可愛果報之事。曾<a class='ref t' id='t0067c18' href='#t0067c18'>T 0067c18</a>於七年中，修習慈心，經七劫成壞，不還此<a class='ref t' id='t0067c19' href='#t0067c19'>T 0067c19</a>世。七劫壞時生光音天，七劫成時還生梵<a class='ref t' id='t0067c20' href='#t0067c20'>T 0067c20</a>世，空宮殿中作大梵王，無勝、無上，領千<a class='ref t' id='t0067c21' href='#t0067c21'>T 0067c21</a>世界。從是已後，復三十六反，作天帝釋。復<a class='ref t' id='t0067c22' href='#t0067c22'>T 0067c22</a>百千反，作轉輪聖王，領四天下，正法治化，<a class='ref t' id='t0067c23' href='#t0067c23'>T 0067c23</a>七寶具足，所謂輪寶、象寶、馬寶、摩尼寶、玉女<a class='ref t' id='t0067c24' href='#t0067c24'>T 0067c24</a>寶、主藏臣寶、主兵臣寶；千子具足，皆悉勇健；<a class='ref t' id='t0067c25' href='#t0067c25'>T 0067c25</a>於四海內，其地平正，無諸毒刺，不威、不迫，<a class='ref t' id='t0067c26' href='#t0067c26'>T 0067c26</a>以法調伏。</p>
<p><a class='t-linehead' id='t-linehead0067c26' href='#t-linehead0067c26'></a>「灌頂王法有八萬四千龍象，<a class='ref t' id='t0067c27' href='#t0067c27'>T 0067c27</a>皆以眾寶莊嚴而挍餝之，寶網覆上，建<a class='ref t' id='t0067c28' href='#t0067c28'>T 0067c28</a>立寶幢，布薩象王最為導首，朝、晡二時自<a class='ref t' id='t0067c29' href='#t0067c29'>T 0067c29</a>會殿前。我時念言：『是大群象，日日再反<a class='ref t' id='t0068a01' href='#t0068a01'>T 0068a01</a>往來，蹈殺眾生無數，願令四萬二千象百<a class='ref t' id='t0068a02' href='#t0068a02'>T 0068a02</a>年一來。』即如所願，八萬四千象中，四萬二<a class='ref t' id='t0068a03' href='#t0068a03'>T 0068a03</a>千象百年一至。</p>
<p><a class='t-linehead' id='t-linehead0068a03' href='#t-linehead0068a03'></a>「灌頂王法復有八萬四千<a class='ref t' id='t0068a04' href='#t0068a04'>T 0068a04</a>匹馬，亦以純金為諸乘具，金網覆上，婆<a class='ref t' id='t0068a05' href='#t0068a05'>T 0068a05</a>羅馬王為其導首。</p>
<p><a class='t-linehead' id='t-linehead0068a05' href='#t-linehead0068a05'></a>「灌頂王法有八萬四千四<a class='ref t' id='t0068a06' href='#t0068a06'>T 0068a06</a>種寶車，所謂金車、銀車、琉璃車、頗梨車，師子、<a class='ref t' id='t0068a07' href='#t0068a07'>T 0068a07</a>虎、豹皮、雜色欽婆羅以為覆襯，<span class='t-gaiji'>跋<!--gaiji,跋,1[跳-兆＋（乏-之＋（犮-、））],2&#x47E6;,3--></span>求毗闍<a class='ref t' id='t0068a08' href='#t0068a08'>T 0068a08</a>耶難提音聲之車為其導首。</p>
<p><a class='t-linehead' id='t-linehead0068a08' href='#t-linehead0068a08'></a>「灌頂王法領<a class='ref t' id='t0068a09' href='#t0068a09'>T 0068a09</a>八萬四千城，安隱豐樂，人民熾盛，拘舍婆<a class='ref t' id='t0068a10' href='#t0068a10'>T 0068a10</a>提<span class='corr' title='[王→城]'>城</span>而為上首。</p>
<p><a class='t-linehead' id='t-linehead0068a10' href='#t-linehead0068a10'></a>「灌頂王法有八萬四千四種<a class='ref t' id='t0068a11' href='#t0068a11'>T 0068a11</a>宮殿，所謂金、銀、琉璃、頗梨、摩尼琉璃，由訶而<a class='ref t' id='t0068a12' href='#t0068a12'>T 0068a12</a>為上首。</p>
<p><a class='t-linehead' id='t-linehead0068a12' href='#t-linehead0068a12'></a>「比丘！灌頂王法有八萬四千四種寶<a class='ref t' id='t0068a13' href='#t0068a13'>T 0068a13</a>床，所謂金、銀、琉璃、頗梨，種種繒褥、氍氀、<span class='t-gaiji'>毾<!--gaiji,毾,1[毯-炎＋翕],2&#x23BFE;,3--></span><span class='t-gaiji'>［登＊毛］<!--gaiji,,1[登＊毛],2&#x3CAA;,3--></span>、<a class='ref t' id='t0068a14' href='#t0068a14'>T 0068a14</a>迦陵伽臥具以敷其上，安置丹枕。</p>
<p><a class='t-linehead' id='t-linehead0068a14' href='#t-linehead0068a14'></a>「復次，比<a class='ref t' id='t0068a15' href='#t0068a15'>T 0068a15</a>丘！灌頂王法復有八萬四千四種衣服，所謂<a class='ref t' id='t0068a16' href='#t0068a16'>T 0068a16</a>迦尸細衣、芻摩衣、頭鳩羅衣、拘沾婆<a class='ref t' id='t0068a17' href='#t0068a17'>T 0068a17</a>衣。</p>
<p><a class='t-linehead' id='t-linehead0068a17' href='#t-linehead0068a17'></a>「復次，比丘！灌頂王法有八萬四千玉女，<a class='ref t' id='t0068a18' href='#t0068a18'>T 0068a18</a>所謂剎利女、似剎利女，況復餘女。</p>
<p><a class='t-linehead' id='t-linehead0068a18' href='#t-linehead0068a18'></a>「復次，比丘！<a class='ref t' id='t0068a19' href='#t0068a19'>T 0068a19</a>灌頂王法有八萬四千飲食，眾味具足。比<a class='ref t' id='t0068a20' href='#t0068a20'>T 0068a20</a>丘！八萬四千玉女中，唯以一人以為給侍；<a class='ref t' id='t0068a21' href='#t0068a21'>T 0068a21</a>八萬四千寶衣，唯著一衣；八萬四千寶床，唯<a class='ref t' id='t0068a22' href='#t0068a22'>T 0068a22</a>臥一床；八萬四千宮殿，唯處一殿；八萬四<a class='ref t' id='t0068a23' href='#t0068a23'>T 0068a23</a>千城，唯居一城，名拘舍婆提；八萬四千寶<a class='ref t' id='t0068a24' href='#t0068a24'>T 0068a24</a>車，唯乘一車，名毘闍耶難提瞿沙，出城遊<a class='ref t' id='t0068a25' href='#t0068a25'>T 0068a25</a>觀；八萬四千寶馬，唯乘一馬，名婆羅訶，毛<a class='ref t' id='t0068a26' href='#t0068a26'>T 0068a26</a>尾紺色；八萬四千龍象，唯乘一象，名布<a class='ref t' id='t0068a27' href='#t0068a27'>T 0068a27</a>薩陀，出城遊觀。</p>
<p><a class='t-linehead' id='t-linehead0068a27' href='#t-linehead0068a27'></a>「比丘！此是何等業報，得如<a class='ref t' id='t0068a28' href='#t0068a28'>T 0068a28</a>是威德自在耶？此是三種業報，云何為三？<a class='ref t' id='t0068a29' href='#t0068a29'>T 0068a29</a>一者布施，二者調伏，三者修道。比丘當知，<a class='ref t' id='t0068b01' href='#t0068b01'>T 0068b01</a>凡夫染習五欲，無有厭足，聖人智慧成滿，<a class='ref t' id='t0068b02' href='#t0068b02'>T 0068b02</a>而常知足。比丘！一切諸行，過去盡滅、過去<a class='ref t' id='t0068b03' href='#t0068b03'>T 0068b03</a>變易，彼自然眾具及以名稱，皆悉磨滅。是故，<a class='ref t' id='t0068b04' href='#t0068b04'>T 0068b04</a>比丘！永息諸行，厭離、斷欲、解脫。比丘！色為<a class='ref t' id='t0068b05' href='#t0068b05'>T 0068b05</a>常？無常？」</p>
<p><a class='t-linehead' id='t-linehead0068b05' href='#t-linehead0068b05'></a>比丘白佛言：「無常。世尊！」</p>
<p>「若無常<a class='ref t' id='t0068b06' href='#t0068b06'>T 0068b06</a>者，是苦耶？」</p>
<p><a class='t-linehead' id='t-linehead0068b06' href='#t-linehead0068b06'></a>比丘白佛言：「是苦。世尊！」</p>
<p>「比<a class='ref t' id='t0068b07' href='#t0068b07'>T 0068b07</a>丘！若無常、苦，是變易法，聖弟子寧復於中<a class='ref t' id='t0068b08' href='#t0068b08'>T 0068b08</a>計我、異我、相在不？」</p>
<p><a class='t-linehead' id='t-linehead0068b08' href='#t-linehead0068b08'></a>比丘白佛：「不也，世尊！」</p>
<a class='ref t' id='t0068b09' href='#t0068b09'>T 0068b09</a>
<p><a class='t-linehead' id='t-linehead0068b09' href='#t-linehead0068b09'></a>「如是受、想、行、識，為常、為無常。」</p>
<p>比丘白佛言：<a class='ref t' id='t0068b10' href='#t0068b10'>T 0068b10</a>「無常。世尊！」</p>
<p><a class='t-linehead' id='t-linehead0068b10' href='#t-linehead0068b10'></a>「若無常者，是苦耶？」</p>
<p>比丘白佛言：<a class='ref t' id='t0068b11' href='#t0068b11'>T 0068b11</a>「是苦。世尊！」</p>
<p><a class='t-linehead' id='t-linehead0068b11' href='#t-linehead0068b11'></a>「比丘！若無常、苦，是變易法，聖弟<a class='ref t' id='t0068b12' href='#t0068b12'>T 0068b12</a>子寧復於中計我、異我、相在不？」</p>
<p><a class='t-linehead' id='t-linehead0068b12' href='#t-linehead0068b12'></a>比丘白佛：<a class='ref t' id='t0068b13' href='#t0068b13'>T 0068b13</a>「不也，世尊！」</p>
<p><a class='t-linehead' id='t-linehead0068b13' href='#t-linehead0068b13'></a>佛告比丘：「諸所有色，若過去、若<a class='ref t' id='t0068b14' href='#t0068b14'>T 0068b14</a>未來、若現在，若內、若外，若麤、若細，若好、若<a class='ref t' id='t0068b15' href='#t0068b15'>T 0068b15</a>醜，若遠、若近，彼一切非我、不異我、不相在。<a class='ref t' id='t0068b16' href='#t0068b16'>T 0068b16</a>如是受、想、行、識，若過去、若未來、若現在，若內、<a class='ref t' id='t0068b17' href='#t0068b17'>T 0068b17</a>若外，若麁、若細，若好、若醜，若遠、若近，彼一<a class='ref t' id='t0068b18' href='#t0068b18'>T 0068b18</a>切非我、不異我、不相在。比丘！於色當生<a class='ref t' id='t0068b19' href='#t0068b19'>T 0068b19</a>厭離、厭、離欲、解脫。如是於受、想、行、識，當生<a class='ref t' id='t0068b20' href='#t0068b20'>T 0068b20</a>厭、離欲、解脫，解脫知見：『我生已盡，梵行已<a class='ref t' id='t0068b21' href='#t0068b21'>T 0068b21</a>立，所作已作，自知不受後有。』」</p>
<p><a class='t-linehead' id='t-linehead0068b21' href='#t-linehead0068b21'></a>時，彼比丘聞<a class='ref t' id='t0068b22' href='#t0068b22'>T 0068b22</a>佛所說，踊躍歡喜，作禮而去。常念土摶譬<a class='ref t' id='t0068b23' href='#t0068b23'>T 0068b23</a>教授，獨一靜處，精勤思惟，不放逸住；不放<a class='ref t' id='t0068b24' href='#t0068b24'>T 0068b24</a>逸住已：「所以善男子剃除鬚髮，正信非家，<a class='ref t' id='t0068b25' href='#t0068b25'>T 0068b25</a>出家學道，為究竟無上梵行，見法自知身作<a class='ref t' id='t0068b26' href='#t0068b26'>T 0068b26</a>證：『我生已盡，梵行已立，所作已作，自知<a class='ref t' id='t0068b27' href='#t0068b27'>T 0068b27</a>不受後有。』」</p>
<p><a class='t-linehead' id='t-linehead0068b27' href='#t-linehead0068b27'></a>時，彼尊者亦自知法，心得解<a class='ref t' id='t0068b28' href='#t0068b28'>T 0068b28</a>脫，成阿羅漢。</p>
<a class='ref t' id='t0068b29' href='#t0068b29'>T 0068b29</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
