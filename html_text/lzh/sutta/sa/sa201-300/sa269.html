<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa269' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 269</span><span class='mirror-right'>（二六九） 祇林</span></h1>
</header>
<p>如是我聞：</p>
<p>一時，佛住舍衛國祇樹給孤<a class='ref t' id='t0070b02' href='#t0070b02'>T 0070b02</a>獨園。</p>
<p>爾時，世尊告諸比丘：「非汝所應法，當<a class='ref t' id='t0070b03' href='#t0070b03'>T 0070b03</a>盡捨離，捨彼法已，長夜安樂。比丘！何等法<a class='ref t' id='t0070b04' href='#t0070b04'>T 0070b04</a>非汝所應，當速捨離，如是色、受、想、行、識，非<a class='ref t' id='t0070b05' href='#t0070b05'>T 0070b05</a>汝所應，當盡捨離，斷彼法已，長夜安樂。譬<a class='ref t' id='t0070b06' href='#t0070b06'>T 0070b06</a>如祇桓林中樹木，有人斫伐枝條，擔持而<a class='ref t' id='t0070b07' href='#t0070b07'>T 0070b07</a>去，汝等亦不憂慼。所以者何？以彼樹木非<a class='ref t' id='t0070b08' href='#t0070b08'>T 0070b08</a>我、非我所。</p>
<p>「如是，比丘！非汝所應者，當盡<a class='ref t' id='t0070b09' href='#t0070b09'>T 0070b09</a>捨離，捨離已，長夜安樂。何等非汝所應，色<a class='ref t' id='t0070b10' href='#t0070b10'>T 0070b10</a>非汝所應，當盡捨離，捨離已，長夜安樂。如<a class='ref t' id='t0070b11' href='#t0070b11'>T 0070b11</a>是受、想、行、識，非汝所應，當速捨離，捨彼法<a class='ref t' id='t0070b12' href='#t0070b12'>T 0070b12</a>已，長夜安樂。諸比丘！色為常耶？為無常耶？」</p>
<p><a class='ref t' id='t0070b13' href='#t0070b13'>T 0070b13</a>諸比丘白佛言：「無常。世尊！」</p>
<p>「比丘！無常者，為<a class='ref t' id='t0070b14' href='#t0070b14'>T 0070b14</a>是苦耶？」</p>
<p>答言：「是苦。世尊！」</p>
<p>佛告比丘：「若無常、<a class='ref t' id='t0070b15' href='#t0070b15'>T 0070b15</a>苦，是變易法，多聞聖弟子寧於中見有我、<a class='ref t' id='t0070b16' href='#t0070b16'>T 0070b16</a>異我、相在不？」</p>
<p>答言：「不也，世尊！」</p>
<p>「如是受、想、行、<a class='ref t' id='t0070b17' href='#t0070b17'>T 0070b17</a>識為是常耶？無常耶？」</p>
<p>答言：「無常。世尊！」</p>
<p>「比丘！<a class='ref t' id='t0070b18' href='#t0070b18'>T 0070b18</a>若無常者，是苦耶？」</p>
<p>答言：「是苦。世尊！」</p>
<p>佛告比<a class='ref t' id='t0070b19' href='#t0070b19'>T 0070b19</a>丘：「若無常、苦，是變易法，多聞聖弟子寧於<a class='ref t' id='t0070b20' href='#t0070b20'>T 0070b20</a>中見有我、異我、相在不？」</p>
<p>答言：「不也，世尊！」</p>
<p>「比<a class='ref t' id='t0070b21' href='#t0070b21'>T 0070b21</a>丘！是故諸所有色，若過去、若未來、若現在，若<a class='ref t' id='t0070b22' href='#t0070b22'>T 0070b22</a>內、若外，若麁、若細，若好、若醜，若遠、若近，彼<a class='ref t' id='t0070b23' href='#t0070b23'>T 0070b23</a>一切非我、不異我、不相在。如是受、想、行、識，<a class='ref t' id='t0070b24' href='#t0070b24'>T 0070b24</a>若過去、若未來、若現在，若內、若外，若麁、若細，<a class='ref t' id='t0070b25' href='#t0070b25'>T 0070b25</a>若好、若醜，若遠、若近，彼一切非我、不異我、<a class='ref t' id='t0070b26' href='#t0070b26'>T 0070b26</a>不相在，聖弟子觀此五受陰非我、我所。如<a class='ref t' id='t0070b27' href='#t0070b27'>T 0070b27</a>是觀時，於諸世間無所取著；無所取著<a class='ref t' id='t0070b28' href='#t0070b28'>T 0070b28</a>者，自得涅槃：『我生已盡，梵行已立，所作已<a class='ref t' id='t0070b29' href='#t0070b29'>T 0070b29</a>作，自知不受後有。』」</p>
<p>佛說此經已，時諸比<a class='ref t' id='t0070c01' href='#t0070c01'>T 0070c01</a>丘聞佛所說，歡喜奉行。</p>
<a class='ref t' id='t0070c02' href='#t0070c02'>T 0070c02</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
