<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa297' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 297</span><span class='mirror-right'>（二九七） 大空法</span></h1>
</header>
<p><a class='t-linehead' id='t-linehead0084c11' href='#t-linehead0084c11'></a>如是我聞：</p>
<p>一時，佛住拘留搜調牛聚落。</p>
<a class='ref t' id='t0084c12' href='#t0084c12'>T 0084c12</a>
<p><a class='t-linehead' id='t-linehead0084c12' href='#t-linehead0084c12'></a>爾時，世尊告諸比丘：「我當為汝等說法，<a class='ref t' id='t0084c13' href='#t0084c13'>T 0084c13</a>初、中、後善，善義善味，純一清淨，梵行清白，<a class='ref t' id='t0084c14' href='#t0084c14'>T 0084c14</a>所謂大空法經。諦聽，善思，當為汝說。云何<a class='ref t' id='t0084c15' href='#t0084c15'>T 0084c15</a>為大空法經？所謂此有故彼有，此起故彼起，<a class='ref t' id='t0084c16' href='#t0084c16'>T 0084c16</a>謂緣無明行，緣行識，乃至純大苦聚集。</p>
<p><a class='t-linehead' id='t-linehead0084c16' href='#t-linehead0084c16'></a>「緣<a class='ref t' id='t0084c17' href='#t0084c17'>T 0084c17</a>生老死者，若有問言：『彼誰老死？老死屬誰？』<a class='ref t' id='t0084c18' href='#t0084c18'>T 0084c18</a>彼則答言：『我即老死，今老死屬我，老死是<a class='ref t' id='t0084c19' href='#t0084c19'>T 0084c19</a>我。』所言：『命即是身。』或言：『命異身異。』此則一<a class='ref t' id='t0084c20' href='#t0084c20'>T 0084c20</a>義，而說有種種。若見言：『命即是身。』彼梵<a class='ref t' id='t0084c21' href='#t0084c21'>T 0084c21</a>行者所無有。若復見言：『命異身異。』梵行者<a class='ref t' id='t0084c22' href='#t0084c22'>T 0084c22</a>所無有。於此二邊，心所不隨，正向中<a class='ref t' id='t0084c23' href='#t0084c23'>T 0084c23</a>道。賢聖出世，如實不顛倒正見，謂緣生老<a class='ref t' id='t0084c24' href='#t0084c24'>T 0084c24</a>死。如是生、有、取、愛、受、觸、六入處、名色、識、行，<a class='ref t' id='t0084c25' href='#t0084c25'>T 0084c25</a>緣無明故有行。</p>
<p><a class='t-linehead' id='t-linehead0084c25' href='#t-linehead0084c25'></a>「若復問言：『誰是行？行屬誰？』<a class='ref t' id='t0084c26' href='#t0084c26'>T 0084c26</a>彼則答言：『行則是我，行是我所。』彼如是：『命<a class='ref t' id='t0084c27' href='#t0084c27'>T 0084c27</a>即是身。』或言：『命異身異。』彼見命即是身者，<a class='ref t' id='t0084c28' href='#t0084c28'>T 0084c28</a>梵行者無有；或言命異身異者，梵行者亦<a class='ref t' id='t0084c29' href='#t0084c29'>T 0084c29</a>無有。離此二邊，正向中道。賢聖出世，如實<a class='ref t' id='t0085a01' href='#t0085a01'>T 0085a01</a>不顛倒正見所知，所謂緣無明行。</p>
<p><a class='t-linehead' id='t-linehead0085a01' href='#t-linehead0085a01'></a>「諸比丘！<a class='ref t' id='t0085a02' href='#t0085a02'>T 0085a02</a>若無明離欲而生明，彼誰老死？老死屬誰<a class='ref t' id='t0085a03' href='#t0085a03'>T 0085a03</a>者？老死則斷，則知斷其根本，如截多羅樹<a class='ref t' id='t0085a04' href='#t0085a04'>T 0085a04</a>頭，於未來世成不生法。若比丘無明離欲<a class='ref t' id='t0085a05' href='#t0085a05'>T 0085a05</a>而生明，彼誰生？生屬誰？乃至誰是行？行<a class='ref t' id='t0085a06' href='#t0085a06'>T 0085a06</a>屬誰者？行則斷，則知斷其根本，如截多<a class='ref t' id='t0085a07' href='#t0085a07'>T 0085a07</a>羅樹頭，於未來世成不生法，若比丘無明<a class='ref t' id='t0085a08' href='#t0085a08'>T 0085a08</a>離欲而生明，彼無明滅則行滅，乃至純大<a class='ref t' id='t0085a09' href='#t0085a09'>T 0085a09</a>苦聚滅，是名大空法經。」</p>
<p><a class='t-linehead' id='t-linehead0085a09' href='#t-linehead0085a09'></a>佛說此經已，諸比<a class='ref t' id='t0085a10' href='#t0085a10'>T 0085a10</a>丘聞佛所說，歡喜奉行。</p>
<a class='ref t' id='t0085a11' href='#t0085a11'>T 0085a11</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
