<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa278' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 278</span><span class='mirror-right'>（二七八） 退不退</span></h1>
</header>
<p><a class='t-linehead' id='t-linehead0076a03' href='#t-linehead0076a03'></a>如是我聞：</p>
<p>一時，佛住舍衛國祇樹給<a class='ref t' id='t0076a04' href='#t0076a04'>T 0076a04</a>孤獨園。</p>
<p><a class='t-linehead' id='t-linehead0076a04' href='#t-linehead0076a04'></a>爾時，世尊告諸比丘：「有退、不退法、<a class='ref t' id='t0076a05' href='#t0076a05'>T 0076a05</a>六觸入處。諦聽，善思，當為汝說。</p>
<p><a class='t-linehead' id='t-linehead0076a05' href='#t-linehead0076a05'></a>「云何退法？<a class='ref t' id='t0076a06' href='#t0076a06'>T 0076a06</a>謂眼識色生欲覺，彼比丘歡喜讚歎，執取繫<a class='ref t' id='t0076a07' href='#t0076a07'>T 0076a07</a>著，隨順彼法迴轉，當知是比丘退諸善法，<a class='ref t' id='t0076a08' href='#t0076a08'>T 0076a08</a>世尊所說，是名退法。耳、鼻、舌、身、意亦復如<a class='ref t' id='t0076a09' href='#t0076a09'>T 0076a09</a>是。</p>
<p><a class='t-linehead' id='t-linehead0076a09' href='#t-linehead0076a09'></a>「云何名不退法？眼識色緣，生欲覺結，<a class='ref t' id='t0076a10' href='#t0076a10'>T 0076a10</a>彼比丘不喜、不讚歎、不執取、不繫著，於彼法<a class='ref t' id='t0076a11' href='#t0076a11'>T 0076a11</a>不隨順迴轉，當知是比丘不退轉諸善法，<a class='ref t' id='t0076a12' href='#t0076a12'>T 0076a12</a>世尊說是不退法。耳、鼻、舌、身、意亦復如是。</p>
<a class='ref t' id='t0076a13' href='#t0076a13'>T 0076a13</a>
<p><a class='t-linehead' id='t-linehead0076a13' href='#t-linehead0076a13'></a>「云何六勝入處？眼識色緣，不生欲覺、結染<a class='ref t' id='t0076a14' href='#t0076a14'>T 0076a14</a>著，當知是比丘勝彼入處。勝彼入處，是世<a class='ref t' id='t0076a15' href='#t0076a15'>T 0076a15</a>尊所說。耳、鼻、舌、身、意、亦復如是。若彼比丘<a class='ref t' id='t0076a16' href='#t0076a16'>T 0076a16</a>於六勝入處勝已，貪欲結斷，瞋恚、愚癡結<a class='ref t' id='t0076a17' href='#t0076a17'>T 0076a17</a>斷。譬如王者，摧敵勝怨，名曰勝王；斷除<a class='ref t' id='t0076a18' href='#t0076a18'>T 0076a18</a>眾結，名勝婆羅門。」</p>
<p><a class='t-linehead' id='t-linehead0076a18' href='#t-linehead0076a18'></a>佛說此經已，諸比丘聞<a class='ref t' id='t0076a19' href='#t0076a19'>T 0076a19</a>佛所說，歡喜奉行。</p>
<a class='ref t' id='t0076a20' href='#t0076a20'>T 0076a20</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
