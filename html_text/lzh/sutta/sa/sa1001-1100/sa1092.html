<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1092' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1092</span><span class='mirror-right'>（一〇九二） 魔女</span></h1>
</header>
<p>如是我聞：</p>
<p>一時，佛住欝鞞羅聚落<a class='ref t' id='t0286b23' href='#t0286b23'>T 0286b23</a>尼連禪河側，於菩提樹下成佛未久。</p>
<p>時，<a class='ref t' id='t0286b24' href='#t0286b24'>T 0286b24</a>魔波旬作是念：「今沙門瞿曇住欝鞞羅聚<a class='ref t' id='t0286b25' href='#t0286b25'>T 0286b25</a>落尼連禪河側，於菩提樹下成佛未久。我<a class='ref t' id='t0286b26' href='#t0286b26'>T 0286b26</a>當往彼，為作留難。」即化作年少，往住佛<a class='ref t' id='t0286b27' href='#t0286b27'>T 0286b27</a>前，而說偈言：</p>
<a class='ref t' id='t0286b28' href='#t0286b28'>T 0286b28</a>
<blockquote class='gatha'>
<p>「獨入一空處，　　禪思靜思惟，<a class='ref t' id='t0286b29' href='#t0286b29'>T 0286b29</a><br>
　已捨國財寶，　　於此復何求？<a class='ref t' id='t0286c01' href='#t0286c01'>T 0286c01</a><br>
　若求聚落利，　　何不習近人，<a class='ref t' id='t0286c02' href='#t0286c02'>T 0286c02</a><br>
　既不習近人，　　終竟何所得。」</p>
</blockquote>
<p><a class='ref t' id='t0286c03' href='#t0286c03'>T 0286c03</a>爾時，世尊作是念：「惡魔波旬欲作嬈亂。」即<a class='ref t' id='t0286c04' href='#t0286c04'>T 0286c04</a>說偈言：</p>
<a class='ref t' id='t0286c05' href='#t0286c05'>T 0286c05</a>
<blockquote class='gatha'>
<p>「已得大財利，　　志足安寂滅，<a class='ref t' id='t0286c06' href='#t0286c06'>T 0286c06</a><br>
　摧伏諸魔軍，　　不著於色欲。<a class='ref t' id='t0286c07' href='#t0286c07'>T 0286c07</a><br>
　獨一而禪思，　　服食禪妙樂，<a class='ref t' id='t0286c08' href='#t0286c08'>T 0286c08</a><br>
　是故不與人，　　周旋相習近。」</p>
</blockquote>
<p><a class='ref t' id='t0286c09' href='#t0286c09'>T 0286c09</a>魔復說偈言：</p>
<a class='ref t' id='t0286c10' href='#t0286c10'>T 0286c10</a>
<blockquote class='gatha'>
<p>「瞿曇若自知，　　安隱涅槃道，<a class='ref t' id='t0286c11' href='#t0286c11'>T 0286c11</a><br>
　獨善無為樂，　　何為強化人。」</p>
</blockquote>
<p><a class='ref t' id='t0286c12' href='#t0286c12'>T 0286c12</a>佛復說偈答言：</p>
<a class='ref t' id='t0286c13' href='#t0286c13'>T 0286c13</a>
<blockquote class='gatha'>
<p>「非魔所制處，　　來問度彼岸，<a class='ref t' id='t0286c14' href='#t0286c14'>T 0286c14</a><br>
　我則以正答，　　令彼得涅槃。<a class='ref t' id='t0286c15' href='#t0286c15'>T 0286c15</a><br>
　時得不放逸，　　不隨魔自在。」</p>
</blockquote>
<p><a class='ref t' id='t0286c16' href='#t0286c16'>T 0286c16</a>魔復說偈言：</p>
<a class='ref t' id='t0286c17' href='#t0286c17'>T 0286c17</a>
<blockquote class='gatha'>
<p>「有石似凝膏，　　飛烏欲來食，<a class='ref t' id='t0286c18' href='#t0286c18'>T 0286c18</a><br>
　竟不得其味，　　損觜還歸空。<a class='ref t' id='t0286c19' href='#t0286c19'>T 0286c19</a><br>
　我今亦如彼，　　徒勞歸天宮。」</p>
</blockquote>
<p><a class='ref t' id='t0286c20' href='#t0286c20'>T 0286c20</a>魔說是已，內懷憂慼，心生變悔，低頭伏地，<a class='ref t' id='t0286c21' href='#t0286c21'>T 0286c21</a>以指畫地。</p>
<p>魔有三女，一名愛欲，二名<a class='ref t' id='t0286c22' href='#t0286c22'>T 0286c22</a>愛念，三名愛樂，來至波旬所，而說偈言：</p>
<a class='ref t' id='t0286c23' href='#t0286c23'>T 0286c23</a>
<blockquote class='gatha'>
<p>「父今何愁慼，　　士夫何足憂，<a class='ref t' id='t0286c24' href='#t0286c24'>T 0286c24</a><br>
　我以愛欲繩，　　縛彼如調象。<a class='ref t' id='t0286c25' href='#t0286c25'>T 0286c25</a><br>
　牽來至父前，　　令隨父自在。」</p>
</blockquote>
<p><a class='ref t' id='t0286c26' href='#t0286c26'>T 0286c26</a>魔答女言：</p>
<a class='ref t' id='t0286c27' href='#t0286c27'>T 0286c27</a>
<blockquote class='gatha'>
<p>「彼已離恩愛，　　非欲所能招，<a class='ref t' id='t0286c28' href='#t0286c28'>T 0286c28</a><br>
　已出於魔境，　　是故我憂愁。」</p>
</blockquote>
<p><a class='ref t' id='t0286c29' href='#t0286c29'>T 0286c29</a>時，魔三女身放光焰，熾如雲中電，來詣佛<a class='ref t' id='t0287a01' href='#t0287a01'>T 0287a01</a>所，稽首禮足，退住一面，白佛言：「我今歸世<a class='ref t' id='t0287a02' href='#t0287a02'>T 0287a02</a>尊足下，給侍使令。」</p>
<p>爾時，世尊都不顧視。</p>
<p>知<a class='ref t' id='t0287a03' href='#t0287a03'>T 0287a03</a>如來離諸愛欲，心善解脫。如是第二、第三<a class='ref t' id='t0287a04' href='#t0287a04'>T 0287a04</a>說。</p>
<p>時，三魔女自相謂言：「士夫有種種隨形愛<a class='ref t' id='t0287a05' href='#t0287a05'>T 0287a05</a>欲，今當各各變化，作百種童女色、作百種<a class='ref t' id='t0287a06' href='#t0287a06'>T 0287a06</a>初嫁色、作百種未產色、作百種已產色、作<a class='ref t' id='t0287a07' href='#t0287a07'>T 0287a07</a>百種中年色、作百種宿年色，作此種種形<a class='ref t' id='t0287a08' href='#t0287a08'>T 0287a08</a>類，詣沙門瞿曇所，作是言：『今悉歸尊足下，<a class='ref t' id='t0287a09' href='#t0287a09'>T 0287a09</a>供給使令。』」</p>
<p>作此議已，即作種種變化，如上<a class='ref t' id='t0287a10' href='#t0287a10'>T 0287a10</a>所說，詣世尊所，稽首禮足，退住一面，白<a class='ref t' id='t0287a11' href='#t0287a11'>T 0287a11</a>佛言：「世尊！我等今日歸尊足下，供給使令。」</p>
<p><a class='ref t' id='t0287a12' href='#t0287a12'>T 0287a12</a>爾時，世尊都不顧念。</p>
<p>「如來法離諸愛欲。」如<a class='ref t' id='t0287a13' href='#t0287a13'>T 0287a13</a>是再三說已。</p>
<p>時，三魔女自相謂言：「若未離欲<a class='ref t' id='t0287a14' href='#t0287a14'>T 0287a14</a>士夫，見我等種種妙體，心則迷亂，欲氣衝<a class='ref t' id='t0287a15' href='#t0287a15'>T 0287a15</a>擊，胸臆破裂，熱血熏面。然今沙門瞿曇於<a class='ref t' id='t0287a16' href='#t0287a16'>T 0287a16</a>我等所都不顧眄，如其如來離欲解脫，得<a class='ref t' id='t0287a17' href='#t0287a17'>T 0287a17</a>善解脫想。我等今日當復各各說偈而問。」<a class='ref t' id='t0287a18' href='#t0287a18'>T 0287a18</a>復到佛前，稽首禮足，退住一面。</p>
<p>愛欲天女<a class='ref t' id='t0287a19' href='#t0287a19'>T 0287a19</a>即說偈言：</p>
<a class='ref t' id='t0287a20' href='#t0287a20'>T 0287a20</a>
<blockquote class='gatha'>
<p>「獨一禪寂默，　　捨俗錢財寶，<a class='ref t' id='t0287a21' href='#t0287a21'>T 0287a21</a><br>
　既捨於世利，　　今復何所求？<a class='ref t' id='t0287a22' href='#t0287a22'>T 0287a22</a><br>
　若求聚落利，　　何不習近人，<a class='ref t' id='t0287a23' href='#t0287a23'>T 0287a23</a><br>
　竟不習近人，　　終竟何所得？」</p>
</blockquote>
<p><a class='ref t' id='t0287a24' href='#t0287a24'>T 0287a24</a>佛說偈答言：</p>
<a class='ref t' id='t0287a25' href='#t0287a25'>T 0287a25</a>
<blockquote class='gatha'>
<p>「已得大財利，　　志足安寂滅，<a class='ref t' id='t0287a26' href='#t0287a26'>T 0287a26</a><br>
　摧伏諸魔軍，　　不著於色欲。<a class='ref t' id='t0287a27' href='#t0287a27'>T 0287a27</a><br>
　是故不與人，　　周旋相習近。」</p>
</blockquote>
<p><a class='ref t' id='t0287a28' href='#t0287a28'>T 0287a28</a>愛念天女復說偈言：</p>
<a class='ref t' id='t0287a29' href='#t0287a29'>T 0287a29</a>
<blockquote class='gatha'>
<p>「多修何妙禪，　　而度五欲流？<a class='ref t' id='t0287b01' href='#t0287b01'>T 0287b01</a><br>
　復以何方便，　　度於第六海？<a class='ref t' id='t0287b02' href='#t0287b02'>T 0287b02</a><br>
　云何修妙禪，　　於諸深廣欲，<a class='ref t' id='t0287b03' href='#t0287b03'>T 0287b03</a><br>
　得度於彼岸，　　不為愛所持？」</p>
</blockquote>
<p><a class='ref t' id='t0287b04' href='#t0287b04'>T 0287b04</a>爾時，世尊說偈答言：</p>
<a class='ref t' id='t0287b05' href='#t0287b05'>T 0287b05</a>
<blockquote class='gatha'>
<p>「身得止息樂，　　心得善解脫，<a class='ref t' id='t0287b06' href='#t0287b06'>T 0287b06</a><br>
　無為無所作，　　正念不傾動，<a class='ref t' id='t0287b07' href='#t0287b07'>T 0287b07</a><br>
　了知一切法，　　不起諸亂覺，<a class='ref t' id='t0287b08' href='#t0287b08'>T 0287b08</a><br>
　愛恚睡眠覆，　　斯等皆已離。<a class='ref t' id='t0287b09' href='#t0287b09'>T 0287b09</a><br>
　如是多修習，　　得度於五欲，<a class='ref t' id='t0287b10' href='#t0287b10'>T 0287b10</a><br>
　亦於第六海，　　悉得度彼岸。<a class='ref t' id='t0287b11' href='#t0287b11'>T 0287b11</a><br>
　如是修習禪，　　於諸深廣欲，<a class='ref t' id='t0287b12' href='#t0287b12'>T 0287b12</a><br>
　悉得度彼岸，　　不為彼所持。」</p>
</blockquote>
<p><a class='ref t' id='t0287b13' href='#t0287b13'>T 0287b13</a>時，愛樂天女復說偈言：</p>
<a class='ref t' id='t0287b14' href='#t0287b14'>T 0287b14</a>
<blockquote class='gatha'>
<p>「已斷除恩愛，　　淳厚積集欲，<a class='ref t' id='t0287b15' href='#t0287b15'>T 0287b15</a><br>
　多生人淨信，　　得度於欲流。<a class='ref t' id='t0287b16' href='#t0287b16'>T 0287b16</a><br>
　開發明智慧，　　超踰死魔境。」</p>
</blockquote>
<p><a class='ref t' id='t0287b17' href='#t0287b17'>T 0287b17</a>爾時，世尊說偈答言：</p>
<a class='ref t' id='t0287b18' href='#t0287b18'>T 0287b18</a>
<blockquote class='gatha'>
<p>「大方便廣度，　　入如來法律，<a class='ref t' id='t0287b19' href='#t0287b19'>T 0287b19</a><br>
　斯等皆已度，　　慧者復何憂？」</p>
</blockquote>
<p><a class='ref t' id='t0287b20' href='#t0287b20'>T 0287b20</a>時，三天女志願不滿，還詣其父魔波旬所。</p>
<p>時，<a class='ref t' id='t0287b21' href='#t0287b21'>T 0287b21</a>魔波旬遙見女來，說偈弄之：</p>
<a class='ref t' id='t0287b22' href='#t0287b22'>T 0287b22</a>
<blockquote class='gatha'>
<p>「汝等三女子，　　自誇說堪能，<a class='ref t' id='t0287b23' href='#t0287b23'>T 0287b23</a><br>
　咸放身光焰，　　如電雲中流，<a class='ref t' id='t0287b24' href='#t0287b24'>T 0287b24</a><br>
　至大精進所，　　各現其容姿，<a class='ref t' id='t0287b25' href='#t0287b25'>T 0287b25</a><br>
　反為其所破，　　如風飄其綿。<a class='ref t' id='t0287b26' href='#t0287b26'>T 0287b26</a><br>
　欲以爪破山，　　齒齧破鐵丸，<a class='ref t' id='t0287b27' href='#t0287b27'>T 0287b27</a><br>
　欲以髮藕絲，　　旋轉於大山。<a class='ref t' id='t0287b28' href='#t0287b28'>T 0287b28</a><br>
　和合悉解脫，　　而望亂其心，<a class='ref t' id='t0287b29' href='#t0287b29'>T 0287b29</a><br>
　<span class='corr' title='[著→若] cf.【麗】'>若</span>能縛風足，　　令月空中墮。<a class='ref t' id='t0287c01' href='#t0287c01'>T 0287c01</a><br>
　以手抒大海，　　氣歔動雪山，<a class='ref t' id='t0287c02' href='#t0287c02'>T 0287c02</a><br>
　和合悉解脫，　　亦可令傾動。<a class='ref t' id='t0287c03' href='#t0287c03'>T 0287c03</a><br>
　於深巨海中，　　而求安足地，<a class='ref t' id='t0287c04' href='#t0287c04'>T 0287c04</a><br>
　如來於一切，　　和合悉解脫。<a class='ref t' id='t0287c05' href='#t0287c05'>T 0287c05</a><br>
　正覺大海中，　　求傾動亦然。」</p>
</blockquote>
<p><a class='ref t' id='t0287c06' href='#t0287c06'>T 0287c06</a><span class='corr' title='[如→時] cf.【麗】'>時</span>魔波旬弄三女已，即沒不現。</p>
<a class='ref t' id='t0287c07' href='#t0287c07'>T 0287c07</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
