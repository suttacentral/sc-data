<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1072' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1072</span><span class='mirror-right'>（一〇七二） 僧鉗</span></h1>
</header>
<p><a class='t-linehead' id='t-linehead0278b11' href='#t-linehead0278b11'></a>如是我聞：</p>
<p>一時，佛在舍衛國祇樹給<a class='ref t' id='t0278b12' href='#t0278b12'>T 0278b12</a>孤獨園。</p>
<p><a class='t-linehead' id='t-linehead0278b12' href='#t-linehead0278b12'></a>時，有尊者僧迦藍於拘薩羅人間<a class='ref t' id='t0278b13' href='#t0278b13'>T 0278b13</a>遊行，至舍衛國祇樹給孤獨園。彼僧迦藍比<a class='ref t' id='t0278b14' href='#t0278b14'>T 0278b14</a>丘有本二，在舍衛國中，聞僧迦藍比丘<a class='ref t' id='t0278b15' href='#t0278b15'>T 0278b15</a>於拘薩羅人間遊行，至舍衛國祇樹給孤<a class='ref t' id='t0278b16' href='#t0278b16'>T 0278b16</a>獨園。聞已，著好衣服，莊嚴華瓔，抱其兒來<a class='ref t' id='t0278b17' href='#t0278b17'>T 0278b17</a>詣祇洹，至僧迦藍比丘房前。</p>
<p><a class='t-linehead' id='t-linehead0278b17' href='#t-linehead0278b17'></a>爾時，尊者僧迦<a class='ref t' id='t0278b18' href='#t0278b18'>T 0278b18</a>藍出房露地經行。時，彼本二來到其前，作<a class='ref t' id='t0278b19' href='#t0278b19'>T 0278b19</a>是言：「此兒幼小，汝捨出家，誰當養活？」</p>
<p><a class='t-linehead' id='t-linehead0278b19' href='#t-linehead0278b19'></a>時，僧<a class='ref t' id='t0278b20' href='#t0278b20'>T 0278b20</a>迦藍比丘不共語。如是再三，亦不共語。</p>
<p><a class='t-linehead' id='t-linehead0278b20' href='#t-linehead0278b20'></a>時，<a class='ref t' id='t0278b21' href='#t0278b21'>T 0278b21</a>彼本二作如是言：「我再三告，不與我語，不<a class='ref t' id='t0278b22' href='#t0278b22'>T 0278b22</a>見顧視，我今置兒。」著經行道頭而去，言：<a class='ref t' id='t0278b23' href='#t0278b23'>T 0278b23</a>「沙門！此是汝子，汝自養活，我今捨去。」</p>
<p><a class='t-linehead' id='t-linehead0278b23' href='#t-linehead0278b23'></a>尊者僧<a class='ref t' id='t0278b24' href='#t0278b24'>T 0278b24</a>迦藍亦不顧視其子。</p>
<p><a class='t-linehead' id='t-linehead0278b24' href='#t-linehead0278b24'></a>彼本二復言：「是沙門<a class='ref t' id='t0278b25' href='#t0278b25'>T 0278b25</a>今於此兒都不顧視，彼必得仙人難得之<a class='ref t' id='t0278b26' href='#t0278b26'>T 0278b26</a>處。善哉！沙門！必得解脫。」情願不遂，抱子而<a class='ref t' id='t0278b27' href='#t0278b27'>T 0278b27</a>去。</p>
<p><a class='t-linehead' id='t-linehead0278b27' href='#t-linehead0278b27'></a>爾時，世尊入晝正受，以天耳過人之耳，<a class='ref t' id='t0278b28' href='#t0278b28'>T 0278b28</a>聞尊者僧迦藍本二所說，即說偈言：</p>
<a class='ref t' id='t0278b29' href='#t0278b29'>T 0278b29</a>
<blockquote class='gatha'>
<p>「來者不歡喜，　　去亦不憂慼。<a class='ref t' id='t0278c01' href='#t0278c01'>T 0278c01</a><br>
　於世間和<span class='corr' title='[舍→合]'>合</span>，　　解脫不染著。<a class='ref t' id='t0278c02' href='#t0278c02'>T 0278c02</a><br>
　我說彼比丘，　　為真婆羅門。<a class='ref t' id='t0278c03' href='#t0278c03'>T 0278c03</a><br>
　來者不歡喜，　　去亦不憂慼。<a class='ref t' id='t0278c04' href='#t0278c04'>T 0278c04</a><br>
　不染亦無憂，　　二心俱寂靜，<a class='ref t' id='t0278c05' href='#t0278c05'>T 0278c05</a><br>
　我說是比丘，　　是真婆羅門。」</p>
</blockquote>
<a class='ref t' id='t0278c06' href='#t0278c06'>T 0278c06</a>
<p><a class='t-linehead' id='t-linehead0278c06' href='#t-linehead0278c06'></a>佛說此經已，尊者僧迦藍聞佛所說，歡喜<a class='ref t' id='t0278c07' href='#t0278c07'>T 0278c07</a>隨喜，作禮而去。</p>
<a class='ref t' id='t0278c08' href='#t0278c08'>T 0278c08</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
