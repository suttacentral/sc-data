<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1011' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1011</span><span class='mirror-right'>（一〇一一） 覆</span></h1>
</header>
<p><a class='t-linehead' id='t-linehead0264b18'></a>如是我聞：</p>
<p>一時，佛住舍衛國祇樹給<a class='t' id='t0264b19'></a>孤獨園。</p>
<p><a class='t-linehead' id='t-linehead0264b19'></a>時，有一天子，容色絕妙，於後夜<a class='t' id='t0264b20'></a>時來詣佛所，稽首佛足，退坐一面。身諸<a class='t' id='t0264b21'></a>光明遍照祇樹給孤獨園。</p>
<p><a class='t-linehead' id='t-linehead0264b21'></a>時，彼天子說偈問<a class='t' id='t0264b22'></a>佛：</p>
<a class='t' id='t0264b23'></a>
<blockquote class='gatha'>
<p>「誰掩於世間？　　誰遮絡世間？<a class='t' id='t0264b24'></a><br>
　誰結縛眾生？　　何處建立世？」</p>
</blockquote>
<a class='t' id='t0264b25'></a>
<p><a class='t-linehead' id='t-linehead0264b25'></a>爾時，世尊說偈答言：</p>
<a class='t' id='t0264b26'></a>
<blockquote class='gatha'>
<p>「衰老掩世間，　　死遮絡世間，<a class='t' id='t0264b27'></a><br>
　愛繫縛眾生，　　法建立世間。」</p>
</blockquote>
<a class='t' id='t0264b28'></a>
<p><a class='t-linehead' id='t-linehead0264b28'></a>時，彼天子復說偈言：</p>
<a class='t' id='t0264b29'></a>
<blockquote class='gatha'>
<p>「久見婆羅門，　　逮得般涅槃，<a class='t' id='t0264c01'></a><br>
　一切怖已過，　　永超世恩愛。」</p>
</blockquote>
<a class='t' id='t0264c02'></a>
<p><a class='t-linehead' id='t-linehead0264c02'></a>時，彼天子聞佛所說，歡喜隨喜，稽首佛足，即<a class='t' id='t0264c03'></a>沒不現。</p>
<a class='t' id='t0264c04'></a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
