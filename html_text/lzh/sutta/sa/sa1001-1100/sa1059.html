<!DOCTYPE html>
<html>
<head>
<meta charset="UTF-8">
<meta name="author" content="Taishō Tripiṭaka">
<title></title>
</head>
<body>
<article id="sa1059" lang="lzh">
<header class="mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1059</span><span class="mirror-right">（一〇五九） 四十法</span></h1>
</header>
<p><a class="t-linehead" id="t-linehead0275c01"></a>如是我聞：</p>
<p>一時，佛住舍衛國祇樹給<a class="t" id="t0275c02"></a>孤獨園。</p>
<p><a class="t-linehead" id="t-linehead0275c02"></a>爾時，世尊告諸比丘：「有四十法成<a class="t" id="t0275c03"></a>就，如鐵槍投水，身壞命終，下生惡趣泥犁<a class="t" id="t0275c04"></a>中。何等為四十法？謂手自殺生，教人令殺，<a class="t" id="t0275c05"></a>讚歎殺生，見人殺生心隨歡喜，乃至自行<a class="t" id="t0275c06"></a>邪見，教人令行，讚歎邪見，見行邪見心隨<a class="t" id="t0275c07"></a>歡喜，是名四十法成就。如鐵槍投水，身壞<a class="t" id="t0275c08"></a>命終，下生惡趣泥犁中。有四十法成就，如<a class="t" id="t0275c09"></a>鐵槍鑽空，身壞命終，上生天上。何等為<a class="t" id="t0275c10"></a>四十？謂不殺生，教人不殺，口常讚歎不殺<a class="t" id="t0275c11"></a>功德，見不殺者心隨歡喜；乃至自行正見，<a class="t" id="t0275c12"></a>教人令行，亦常讚歎正見功德，見人行者<a class="t" id="t0275c13"></a>心隨歡喜，是名四十法成就。如鐵槍鑽<a class="t" id="t0275c14"></a>空，身壞命終，上生天上。」</p>
<p><a class="t-linehead" id="t-linehead0275c14"></a>佛說此經已，諸比<a class="t" id="t0275c15"></a>丘聞佛所說，歡喜奉行。</p>
<a class="t" id="t0275c16"></a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class="author">Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title="Chinese Buddhist Electronic Text Association"><a href="http://tripitaka.cbeta.org/T02n0099">CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p>
</footer>
</article>
</body>
</html>
