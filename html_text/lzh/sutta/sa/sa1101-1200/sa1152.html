<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1152' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1152</span><span class='mirror-right'>（一一五二） 卑嶷</span></h1>
</header>
<p><a class='t-linehead' id='t-linehead0307a10' href='#t-linehead0307a10'></a>如是我聞：</p>
<p>一時，佛住舍衛國祇樹給<a class='ref t' id='t0307a11' href='#t0307a11'>T 0307a11</a>孤獨園。</p>
<p><a class='t-linehead' id='t-linehead0307a11' href='#t-linehead0307a11'></a>時，有年少賓耆迦婆羅門來詣佛<a class='ref t' id='t0307a12' href='#t0307a12'>T 0307a12</a>所，於世尊面前作麁惡不善語，瞋罵呵責。</p>
<a class='ref t' id='t0307a13' href='#t0307a13'>T 0307a13</a>
<p><a class='t-linehead' id='t-linehead0307a13' href='#t-linehead0307a13'></a>爾時，世尊告年少賓耆迦：「若於一時吉星之<a class='ref t' id='t0307a14' href='#t0307a14'>T 0307a14</a>日，汝當會諸宗親眷屬耶？」</p>
<p><a class='t-linehead' id='t-linehead0307a14' href='#t-linehead0307a14'></a>賓耆白佛：「如<a class='ref t' id='t0307a15' href='#t0307a15'>T 0307a15</a>是，瞿曇！」</p>
<p><a class='t-linehead' id='t-linehead0307a15' href='#t-linehead0307a15'></a>佛告賓耆：「若汝宗親不受食者，當<a class='ref t' id='t0307a16' href='#t0307a16'>T 0307a16</a>如之何？」</p>
<p><a class='t-linehead' id='t-linehead0307a16' href='#t-linehead0307a16'></a>賓耆白佛：「不受食者，食還屬我。」</p>
<p>佛<a class='ref t' id='t0307a17' href='#t0307a17'>T 0307a17</a>告賓耆：「汝亦如是，如來面前作麁惡不善<a class='ref t' id='t0307a18' href='#t0307a18'>T 0307a18</a>語，罵辱呵責，我竟不受，如此罵者，應當屬<a class='ref t' id='t0307a19' href='#t0307a19'>T 0307a19</a>誰？」</p>
<p><a class='t-linehead' id='t-linehead0307a19' href='#t-linehead0307a19'></a>賓耆白佛：「如是，瞿曇！彼雖不受，且以相<a class='ref t' id='t0307a20' href='#t0307a20'>T 0307a20</a>贈，則便是與。」</p>
<p><a class='t-linehead' id='t-linehead0307a20' href='#t-linehead0307a20'></a>佛告賓耆：「如是不名更相贈<a class='ref t' id='t0307a21' href='#t0307a21'>T 0307a21</a>遺，何得便為相與？」</p>
<p><a class='t-linehead' id='t-linehead0307a21' href='#t-linehead0307a21'></a>賓耆白佛：「云何名為更<a class='ref t' id='t0307a22' href='#t0307a22'>T 0307a22</a>相贈遺，名為相與？云何名不受相贈遺，不<a class='ref t' id='t0307a23' href='#t0307a23'>T 0307a23</a>名相與？」</p>
<p><a class='t-linehead' id='t-linehead0307a23' href='#t-linehead0307a23'></a>佛告賓耆：「若當如是罵則報罵，瞋<a class='ref t' id='t0307a24' href='#t0307a24'>T 0307a24</a>則報瞋，打則報打，鬪則報鬪，名相贈遺，<a class='ref t' id='t0307a25' href='#t0307a25'>T 0307a25</a>名為相與，若復，賓耆！罵不報罵，瞋不報瞋，<a class='ref t' id='t0307a26' href='#t0307a26'>T 0307a26</a>打不報打，鬪不報鬪，若如是者，非相<a class='ref t' id='t0307a27' href='#t0307a27'>T 0307a27</a>贈遺，不名相與。」</p>
<p><a class='t-linehead' id='t-linehead0307a27' href='#t-linehead0307a27'></a>賓耆白佛：「瞿曇！我聞古昔<a class='ref t' id='t0307a28' href='#t0307a28'>T 0307a28</a>婆羅門長老宿重行道大師所說：『如來、應、等<a class='ref t' id='t0307a29' href='#t0307a29'>T 0307a29</a>正覺，面前罵辱，瞋恚訶責，不瞋不怒。』而今瞿<a class='ref t' id='t0307b01' href='#t0307b01'>T 0307b01</a>曇有瞋恚耶？」</p>
<p><a class='t-linehead' id='t-linehead0307b01' href='#t-linehead0307b01'></a>爾時，世尊即說偈言：</p>
<a class='ref t' id='t0307b02' href='#t0307b02'>T 0307b02</a>
<blockquote class='gatha'>
<p>「無瞋何有瞋，　　正命以調伏，<a class='ref t' id='t0307b03' href='#t0307b03'>T 0307b03</a><br>
　正智心解脫，　　慧者無有瞋。<a class='ref t' id='t0307b04' href='#t0307b04'>T 0307b04</a><br>
　以瞋報瞋者，　　是則為惡人，<a class='ref t' id='t0307b05' href='#t0307b05'>T 0307b05</a><br>
　不以瞋報瞋，　　臨敵伏難伏。<a class='ref t' id='t0307b06' href='#t0307b06'>T 0307b06</a><br>
　不瞋勝於瞋，　　三偈如前說。」</p>
</blockquote>
<a class='ref t' id='t0307b07' href='#t0307b07'>T 0307b07</a>
<p><a class='t-linehead' id='t-linehead0307b07' href='#t-linehead0307b07'></a>爾時，年少賓耆白佛言：「悔過！瞿曇！如愚如癡，<a class='ref t' id='t0307b08' href='#t0307b08'>T 0307b08</a>不辯不善，而於沙門瞿曇面前麁惡不善語，<a class='ref t' id='t0307b09' href='#t0307b09'>T 0307b09</a>瞋罵呵責。」聞佛所說，歡喜隨喜，作禮而去。</p>
<a class='ref t' id='t0307b10' href='#t0307b10'>T 0307b10</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
