<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1179' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1179</span><span class='mirror-right'>（一一七九） 失牛</span></h1>
</header>
<p><a class='t-linehead' id='t-linehead0318b12' href='#t-linehead0318b12'></a>如是我聞：</p>
<p>一時，佛住毘舍離國大林<a class='ref t' id='t0318b13' href='#t0318b13'>T 0318b13</a>精舍。</p>
<p><a class='t-linehead' id='t-linehead0318b13' href='#t-linehead0318b13'></a>時，有毘梨耶婆羅豆婆遮婆羅門，晨<a class='ref t' id='t0318b14' href='#t0318b14'>T 0318b14</a>朝買牛，未償其價，即日失牛，六日不見。</p>
<p><a class='t-linehead' id='t-linehead0318b14' href='#t-linehead0318b14'></a>時，<a class='ref t' id='t0318b15' href='#t0318b15'>T 0318b15</a>婆羅門為覓牛故，至大林精舍，遙見世尊<a class='ref t' id='t0318b16' href='#t0318b16'>T 0318b16</a>坐一樹下，儀容挺特，諸根清淨，其心寂默，成<a class='ref t' id='t0318b17' href='#t0318b17'>T 0318b17</a>就止觀，其身金色，光明焰照。見已，即詣其前，<a class='ref t' id='t0318b18' href='#t0318b18'>T 0318b18</a>而說偈言：</p>
<a class='ref t' id='t0318b19' href='#t0318b19'>T 0318b19</a>
<blockquote class='gatha'>
<p>「云何無所求，　　空寂在於此，<a class='ref t' id='t0318b20' href='#t0318b20'>T 0318b20</a><br>
　獨一處空閑，　　而得心所樂？」</p>
</blockquote>
<a class='ref t' id='t0318b21' href='#t0318b21'>T 0318b21</a>
<p><a class='t-linehead' id='t-linehead0318b21' href='#t-linehead0318b21'></a>爾時，世尊說偈答曰：</p>
<a class='ref t' id='t0318b22' href='#t0318b22'>T 0318b22</a>
<blockquote class='gatha'>
<p>「若失若復得，　　於我心不亂。<a class='ref t' id='t0318b23' href='#t0318b23'>T 0318b23</a><br>
　婆羅門當知，　　莫謂彼如我，<a class='ref t' id='t0318b24' href='#t0318b24'>T 0318b24</a><br>
　心計於得失，　　其心不自在。」</p>
</blockquote>
<a class='ref t' id='t0318b25' href='#t0318b25'>T 0318b25</a>
<p><a class='t-linehead' id='t-linehead0318b25' href='#t-linehead0318b25'></a>時，婆羅門復說偈言：</p>
<a class='ref t' id='t0318b26' href='#t0318b26'>T 0318b26</a>
<blockquote class='gatha'>
<p>「最勝梵志處，　　如比丘所說；<a class='ref t' id='t0318b27' href='#t0318b27'>T 0318b27</a><br>
　我今當自說，　　真實語諦聽。<a class='ref t' id='t0318b28' href='#t0318b28'>T 0318b28</a><br>
　沙門今定非，　　晨朝失牛者，<a class='ref t' id='t0318b29' href='#t0318b29'>T 0318b29</a><br>
　六日求不得，　　是故安樂住。<a class='ref t' id='t0318c01' href='#t0318c01'>T 0318c01</a><br>
　沙門今定非，　　種殖胡麻田，<a class='ref t' id='t0318c02' href='#t0318c02'>T 0318c02</a><br>
　慮其草荒沒，　　是故安樂住。<a class='ref t' id='t0318c03' href='#t0318c03'>T 0318c03</a><br>
　沙門今定非，　　種稻田乏水，<a class='ref t' id='t0318c04' href='#t0318c04'>T 0318c04</a><br>
　畏葉枯便死，　　是故安樂住。<a class='ref t' id='t0318c05' href='#t0318c05'>T 0318c05</a><br>
　沙門今定無，　　寡女有七人，<a class='ref t' id='t0318c06' href='#t0318c06'>T 0318c06</a><br>
　悉養孤遺子，　　是故安樂住。<a class='ref t' id='t0318c07' href='#t0318c07'>T 0318c07</a><br>
　沙門今定無，　　七不愛念子，<a class='ref t' id='t0318c08' href='#t0318c08'>T 0318c08</a><br>
　放逸多負債，　　是故安樂住。<a class='ref t' id='t0318c09' href='#t0318c09'>T 0318c09</a><br>
　沙門今定無，　　債主守其門，<a class='ref t' id='t0318c10' href='#t0318c10'>T 0318c10</a><br>
　求索長息財，　　是故安樂住。<a class='ref t' id='t0318c11' href='#t0318c11'>T 0318c11</a><br>
　沙門今定無，　　七領重臥具，<a class='ref t' id='t0318c12' href='#t0318c12'>T 0318c12</a><br>
　憂勤擇諸蟲，　　是故安樂住。<a class='ref t' id='t0318c13' href='#t0318c13'>T 0318c13</a><br>
　沙門今定無，　　赤眼黃髮婦，<a class='ref t' id='t0318c14' href='#t0318c14'>T 0318c14</a><br>
　晝夜聞惡聲，　　是故安樂住。<a class='ref t' id='t0318c15' href='#t0318c15'>T 0318c15</a><br>
　沙門今定無，　　空倉群鼠戲，<a class='ref t' id='t0318c16' href='#t0318c16'>T 0318c16</a><br>
　常憂其羸乏，　　是故安樂住。」</p>
</blockquote>
<a class='ref t' id='t0318c17' href='#t0318c17'>T 0318c17</a>
<p><a class='t-linehead' id='t-linehead0318c17' href='#t-linehead0318c17'></a>爾時，世尊說偈答言：</p>
<a class='ref t' id='t0318c18' href='#t0318c18'>T 0318c18</a>
<blockquote class='gatha'>
<p>「我今日定不，　　晨朝失其牛，<a class='ref t' id='t0318c19' href='#t0318c19'>T 0318c19</a><br>
　六日求不得，　　是故安樂住。<a class='ref t' id='t0318c20' href='#t0318c20'>T 0318c20</a><br>
　我今日定無，　　種殖胡麻田，<a class='ref t' id='t0318c21' href='#t0318c21'>T 0318c21</a><br>
　常恐其荒沒，　　是故安樂住。<a class='ref t' id='t0318c22' href='#t0318c22'>T 0318c22</a><br>
　我今日定無，　　種稻田乏水，<a class='ref t' id='t0318c23' href='#t0318c23'>T 0318c23</a><br>
　畏葉便枯死，　　是故安樂住。<a class='ref t' id='t0318c24' href='#t0318c24'>T 0318c24</a><br>
　我今日定無，　　寡女有七人，<a class='ref t' id='t0318c25' href='#t0318c25'>T 0318c25</a><br>
　悉養孤遺子，　　是故安樂住。<a class='ref t' id='t0318c26' href='#t0318c26'>T 0318c26</a><br>
　我今日定無，　　七不愛念子，<a class='ref t' id='t0318c27' href='#t0318c27'>T 0318c27</a><br>
　放逸多負債，　　是故安樂住。<a class='ref t' id='t0318c28' href='#t0318c28'>T 0318c28</a><br>
　我今日定無，　　債主守其門，<a class='ref t' id='t0318c29' href='#t0318c29'>T 0318c29</a><br>
　求索長息財，　　是故安樂住。<a class='ref t' id='t0319a01' href='#t0319a01'>T 0319a01</a><br>
　我今日定無，　　七領重臥具，<a class='ref t' id='t0319a02' href='#t0319a02'>T 0319a02</a><br>
　憂勤擇諸蟲，　　是故安樂住。<a class='ref t' id='t0319a03' href='#t0319a03'>T 0319a03</a><br>
　我今日定無，　　黃頭赤眼婦，<a class='ref t' id='t0319a04' href='#t0319a04'>T 0319a04</a><br>
　晝夜聞惡聲，　　是故安樂住。<a class='ref t' id='t0319a05' href='#t0319a05'>T 0319a05</a><br>
　我今日定無，　　空倉群鼠戲，<a class='ref t' id='t0319a06' href='#t0319a06'>T 0319a06</a><br>
　常憂其羸乏，　　是故安樂住。<a class='ref t' id='t0319a07' href='#t0319a07'>T 0319a07</a><br>
　不捨念不念，　　眾生安樂住，<a class='ref t' id='t0319a08' href='#t0319a08'>T 0319a08</a><br>
　斷欲離恩愛，　　而得安樂住。」</p>
</blockquote>
<a class='ref t' id='t0319a09' href='#t0319a09'>T 0319a09</a>
<p><a class='t-linehead' id='t-linehead0319a09' href='#t-linehead0319a09'></a>爾時，世尊為精進婆羅豆婆遮婆羅門種種<a class='ref t' id='t0319a10' href='#t0319a10'>T 0319a10</a>說法，示、教、照、喜，如佛常法，次第說法，布施、<a class='ref t' id='t0319a11' href='#t0319a11'>T 0319a11</a>持戒，乃至於正法中，心得無畏。即從座起，<a class='ref t' id='t0319a12' href='#t0319a12'>T 0319a12</a>合掌白佛：「我今得於正法、律出家學道，成<a class='ref t' id='t0319a13' href='#t0319a13'>T 0319a13</a>比丘分，修梵行不？」</p>
<p><a class='t-linehead' id='t-linehead0319a13' href='#t-linehead0319a13'></a>佛告婆羅門：「汝今可得<a class='ref t' id='t0319a14' href='#t0319a14'>T 0319a14</a>於正法、律出家、受具足，修諸梵行，乃至得<a class='ref t' id='t0319a15' href='#t0319a15'>T 0319a15</a>阿羅漢，心善解脫。」</p>
<p><a class='t-linehead' id='t-linehead0319a15' href='#t-linehead0319a15'></a>爾時，精進婆羅豆婆遮婆<a class='ref t' id='t0319a16' href='#t0319a16'>T 0319a16</a>羅門得阿羅漢，緣自覺知，得解脫樂，而說<a class='ref t' id='t0319a17' href='#t0319a17'>T 0319a17</a>偈言：</p>
<a class='ref t' id='t0319a18' href='#t0319a18'>T 0319a18</a>
<blockquote class='gatha'>
<p>「我今甚欣樂，　　大仙法之上，<a class='ref t' id='t0319a19' href='#t0319a19'>T 0319a19</a><br>
　得離貪欲樂，　　不生見於佛。」</p>
</blockquote>
<a class='ref t' id='t0319a20' href='#t0319a20'>T 0319a20</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
