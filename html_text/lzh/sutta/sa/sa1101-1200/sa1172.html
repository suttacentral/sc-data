<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1172' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1172</span><span class='mirror-right'>（一一七二） 毒蛇</span></h1>
</header>
<p><a class='t-linehead' id='t-linehead0313b14'></a>如是我聞：</p>
<p>一時，佛住拘睒彌國瞿師<a class='ref t' id='t0313b15'>T 0313b15</a>羅園。</p>
<p><a class='t-linehead' id='t-linehead0313b15'></a>爾時，世尊告諸比丘：「譬如有四蚖蛇，<a class='ref t' id='t0313b16'>T 0313b16</a>凶惡毒虐，盛一篋中。時，有士夫聰明不愚，<a class='ref t' id='t0313b17'>T 0313b17</a>有智慧，求樂厭苦，求生厭死。時，有一士<a class='ref t' id='t0313b18'>T 0313b18</a>夫語向士夫言：『汝今取此篋盛毒蛇，摩<a class='ref t' id='t0313b19'>T 0313b19</a>拭洗浴，恩親養食，出內以時。若四毒蛇脫有<a class='ref t' id='t0313b20'>T 0313b20</a>惱者，或能殺汝，或令近死，汝當防護。』爾<a class='ref t' id='t0313b21'>T 0313b21</a>時，士夫恐怖馳走。『忽有五怨，拔刀隨逐，要<a class='ref t' id='t0313b22'>T 0313b22</a>求欲殺，汝當防護。』爾時，士夫畏四毒蛇及<a class='ref t' id='t0313b23'>T 0313b23</a>五拔刀怨，驅馳而走。</p>
<p><a class='t-linehead' id='t-linehead0313b23'></a>「人復語言：『士夫！內有<a class='ref t' id='t0313b24'>T 0313b24</a>六賊，隨逐伺汝，得便當殺，汝當防護。』爾<a class='ref t' id='t0313b25'>T 0313b25</a>時，士夫畏四毒蛇、五拔刀怨及內六賊，恐怖<a class='ref t' id='t0313b26'>T 0313b26</a>馳走，還入空村，見彼空舍，危朽腐毀，有諸<a class='ref t' id='t0313b27'>T 0313b27</a>惡物，捉皆危脆，無有堅固。</p>
<p><a class='t-linehead' id='t-linehead0313b27'></a>「人復語言：『士夫！<a class='ref t' id='t0313b28'>T 0313b28</a>是空聚落當有群賊，來必奄害汝。』爾時，<a class='ref t' id='t0313b29'>T 0313b29</a>士夫畏四毒蛇、五拔刀賊、內六惡賊、空村群<a class='ref t' id='t0313c01'>T 0313c01</a>賊，而復馳走。忽爾道路臨一大河，其水浚<a class='ref t' id='t0313c02'>T 0313c02</a>急，但見此岸有諸怖畏，而見彼岸安隱快<a class='ref t' id='t0313c03'>T 0313c03</a>樂，清涼無畏，無橋船可渡得至彼岸，作<a class='ref t' id='t0313c04'>T 0313c04</a>是思惟：『我取諸草木，縛束成栰，手足方便，<a class='ref t' id='t0313c05'>T 0313c05</a>渡至彼岸。』作是念已，即拾草木，依於岸<a class='ref t' id='t0313c06'>T 0313c06</a>傍，縛束成栰，手足方便，截流橫渡。</p>
<p><a class='t-linehead' id='t-linehead0313c06'></a>「如是士<a class='ref t' id='t0313c07'>T 0313c07</a>夫免四毒蛇、五拔刀怨、六內惡賊，復得脫<a class='ref t' id='t0313c08'>T 0313c08</a>於空村群賊，渡於浚流，離於此岸種種怖<a class='ref t' id='t0313c09'>T 0313c09</a>畏，得至彼岸安隱快樂。我說此譬，當解其<a class='ref t' id='t0313c10'>T 0313c10</a>義。比丘！篋者，譬此身色麁四大，四大所造精<a class='ref t' id='t0313c11'>T 0313c11</a>血之體，穢食長養，沐浴衣服，無常變壞危脆<a class='ref t' id='t0313c12'>T 0313c12</a>之法。毒蛇者，譬四大——地界、水界、火界、風界。地<a class='ref t' id='t0313c13'>T 0313c13</a>界若諍，能令身死，及以近死；水、火、風諍亦復<a class='ref t' id='t0313c14'>T 0313c14</a>如是。五拔刀怨者，譬五受陰。六內賊者，譬<a class='ref t' id='t0313c15'>T 0313c15</a>六愛喜。空村者，譬六內入。善男子！觀察眼<a class='ref t' id='t0313c16'>T 0313c16</a>入處，是無常變壞，執持眼者，亦是無常虛偽<a class='ref t' id='t0313c17'>T 0313c17</a>之法；耳、鼻、舌、身、意入處亦復如是。空村群<a class='ref t' id='t0313c18'>T 0313c18</a>賊者，譬外六入處。眼為可意、不可意色所<a class='ref t' id='t0313c19'>T 0313c19</a>害；耳聲、鼻香、舌味、身觸、意，為可意、不可意法<a class='ref t' id='t0313c20'>T 0313c20</a>所害。浚流者，譬四流——欲流、有流、見流、無明<a class='ref t' id='t0313c21'>T 0313c21</a>流。河者，譬三愛——欲愛、色愛、無色愛。此岸多<a class='ref t' id='t0313c22'>T 0313c22</a>恐怖者，譬有身。彼岸清涼安樂者，譬無餘涅<a class='ref t' id='t0313c23'>T 0313c23</a>槃。栰者，譬八正道。手足方便截流渡者，<a class='ref t' id='t0313c24'>T 0313c24</a>譬精進勇猛到彼岸。婆羅門住處者，譬如<a class='ref t' id='t0313c25'>T 0313c25</a>來、應、等正覺。</p>
<p><a class='t-linehead' id='t-linehead0313c25'></a>「如是，比丘！大師慈悲安慰弟<a class='ref t' id='t0313c26'>T 0313c26</a>子，為其所作；我今已作，汝今亦當作其所<a class='ref t' id='t0313c27'>T 0313c27</a>作，於空閑樹下，房舍清淨，敷草為座，露地、<a class='ref t' id='t0313c28'>T 0313c28</a>塚間，遠離邊坐，精勤禪思，慎莫放逸，令後<a class='ref t' id='t0313c29'>T 0313c29</a>悔恨！此則是我教授之法。」</p>
<p><a class='t-linehead' id='t-linehead0313c29'></a>佛說此經已，諸<a class='ref t' id='t0314a01'>T 0314a01</a>比丘聞佛所說，歡喜奉行！</p>
<a class='ref t' id='t0314a02'>T 0314a02</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
