<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1195' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1195</span><span class='mirror-right'>（一一九五） 婆迦梵</span></h1>
</header>
<p>如是我聞：</p>
<p>一時，佛住王舍城迦蘭陀<a class='ref t' id='t0324b04' href='#t0324b04'>T 0324b04</a>竹園。</p>
<p>時，有婆句梵天住梵天上，起如是<a class='ref t' id='t0324b05' href='#t0324b05'>T 0324b05</a>惡邪見言：「此處常、恒、非變易法，純一出離之<a class='ref t' id='t0324b06' href='#t0324b06'>T 0324b06</a>處。」</p>
<p>爾時，世尊知婆句梵天心念已，入於三<a class='ref t' id='t0324b07' href='#t0324b07'>T 0324b07</a>昧，如其正受，於王舍城沒，住梵天上。</p>
<p>婆<a class='ref t' id='t0324b08' href='#t0324b08'>T 0324b08</a>句梵天遙見世尊而說偈言：</p>
<a class='ref t' id='t0324b09' href='#t0324b09'>T 0324b09</a>
<blockquote class='gatha'>
<p>「梵天七十二，　　造作諸福樂；<a class='ref t' id='t0324b10' href='#t0324b10'>T 0324b10</a><br>
　自在而常住，　　生老死已過。<a class='ref t' id='t0324b11' href='#t0324b11'>T 0324b11</a><br>
　我於諸明論，　　修習已究竟；<a class='ref t' id='t0324b12' href='#t0324b12'>T 0324b12</a><br>
　彼諸天眾等，　　唯謂我長存。」</p>
</blockquote>
<p><a class='ref t' id='t0324b13' href='#t0324b13'>T 0324b13</a>爾時，世尊說偈答言：</p>
<a class='ref t' id='t0324b14' href='#t0324b14'>T 0324b14</a>
<blockquote class='gatha'>
<p>「此則極短壽，　　非是長存者；<a class='ref t' id='t0324b15' href='#t0324b15'>T 0324b15</a><br>
　而婆句梵天，　　自謂為長壽。<a class='ref t' id='t0324b16' href='#t0324b16'>T 0324b16</a><br>
　尼羅浮多獄，　　其壽百千數；<a class='ref t' id='t0324b17' href='#t0324b17'>T 0324b17</a><br>
　我悉憶念知，　　汝自謂長存！」</p>
</blockquote>
<p><a class='ref t' id='t0324b18' href='#t0324b18'>T 0324b18</a>婆句梵天復說偈言：</p>
<a class='ref t' id='t0324b19' href='#t0324b19'>T 0324b19</a>
<blockquote class='gatha'>
<p>「佛世尊所見，　　其劫數無邊，<a class='ref t' id='t0324b20' href='#t0324b20'>T 0324b20</a><br>
　生老死憂悲，　　皆悉已過去。<a class='ref t' id='t0324b21' href='#t0324b21'>T 0324b21</a><br>
　唯願說知我，　　過去曾所更，<a class='ref t' id='t0324b22' href='#t0324b22'>T 0324b22</a><br>
　受持何戒業，　　而得生於此？」</p>
</blockquote>
<p><a class='ref t' id='t0324b23' href='#t0324b23'>T 0324b23</a>爾時，世尊說偈答言：</p>
<a class='ref t' id='t0324b24' href='#t0324b24'>T 0324b24</a>
<blockquote class='gatha'>
<p>「過去久遠劫，　　於大曠野中，<a class='ref t' id='t0324b25' href='#t0324b25'>T 0324b25</a><br>
　有諸大眾行，　　多賢聖梵行，<a class='ref t' id='t0324b26' href='#t0324b26'>T 0324b26</a><br>
　飢乏無資糧，　　汝救之令度，<a class='ref t' id='t0324b27' href='#t0324b27'>T 0324b27</a><br>
　慈救心相續，　　經劫而不失。<a class='ref t' id='t0324b28' href='#t0324b28'>T 0324b28</a><br>
　是則汝過去，　　所受持功德，<a class='ref t' id='t0324b29' href='#t0324b29'>T 0324b29</a><br>
　我悉憶念知，　　久近如眠覺。<a class='ref t' id='t0324c01' href='#t0324c01'>T 0324c01</a><br>
　過去有村邑，　　為賊所抄掠，<a class='ref t' id='t0324c02' href='#t0324c02'>T 0324c02</a><br>
　汝時悉皆救，　　令其得解脫；<a class='ref t' id='t0324c03' href='#t0324c03'>T 0324c03</a><br>
　是則過去世，　　所受持福業，<a class='ref t' id='t0324c04' href='#t0324c04'>T 0324c04</a><br>
　我憶此因緣，　　久近如眠覺。<a class='ref t' id='t0324c05' href='#t0324c05'>T 0324c05</a><br>
　過去有人眾，　　乘船恒水中，<a class='ref t' id='t0324c06' href='#t0324c06'>T 0324c06</a><br>
　惡龍持彼船，　　欲盡害其命，<a class='ref t' id='t0324c07' href='#t0324c07'>T 0324c07</a><br>
　汝時以神力，　　救令得解脫；<a class='ref t' id='t0324c08' href='#t0324c08'>T 0324c08</a><br>
　是則汝過去，　　所受持福業，<a class='ref t' id='t0324c09' href='#t0324c09'>T 0324c09</a><br>
　我憶是因緣，　　久近如眠覺。」</p>
</blockquote>
<p><a class='ref t' id='t0324c10' href='#t0324c10'>T 0324c10</a>婆句梵天復說偈言：</p>
<a class='ref t' id='t0324c11' href='#t0324c11'>T 0324c11</a>
<blockquote class='gatha'>
<p>「決定悉知我，　　古今壽命事，<a class='ref t' id='t0324c12' href='#t0324c12'>T 0324c12</a><br>
　亦知餘一切，　　是則為正覺；<a class='ref t' id='t0324c13' href='#t0324c13'>T 0324c13</a><br>
　是故所受身，　　金光炎普照，<a class='ref t' id='t0324c14' href='#t0324c14'>T 0324c14</a><br>
　其身住於此，　　光明遍世間。」</p>
</blockquote>
<p><a class='ref t' id='t0324c15' href='#t0324c15'>T 0324c15</a>爾時，世尊為婆句梵天種種說法，示、教、照、喜<a class='ref t' id='t0324c16' href='#t0324c16'>T 0324c16</a>已，如其正受，從梵天沒，還王舍城。</p>
<a class='ref t' id='t0324c17' href='#t0324c17'>T 0324c17</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
