<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1184' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1184</span><span class='mirror-right'>（一一八四） 孫陀利</span></h1>
</header>
<p><a class='t-linehead' id='t-linehead0320b21' href='#t-linehead0320b21'></a>如是我聞：</p>
<p>一時，佛在拘薩羅人間<a class='ref t' id='t0320b22' href='#t0320b22'>T 0320b22</a>遊行，宿於孫陀利河側。</p>
<p><a class='t-linehead' id='t-linehead0320b22' href='#t-linehead0320b22'></a>爾時，世尊剃髮未<a class='ref t' id='t0320b23' href='#t0320b23'>T 0320b23</a>久，於後夜時，結跏趺坐，正身思惟，繫念在<a class='ref t' id='t0320b24' href='#t0320b24'>T 0320b24</a>前，以衣覆頭。</p>
<p><a class='t-linehead' id='t-linehead0320b24' href='#t-linehead0320b24'></a>時，孫陀利河側有婆羅門住<a class='ref t' id='t0320b25' href='#t0320b25'>T 0320b25</a>止，夜起持祠，餘食不盡，時至河邊，欲求<a class='ref t' id='t0320b26' href='#t0320b26'>T 0320b26</a>大德婆羅門以奉之。</p>
<p><a class='t-linehead' id='t-linehead0320b26' href='#t-linehead0320b26'></a>爾時，世尊聞河邊婆<a class='ref t' id='t0320b27' href='#t0320b27'>T 0320b27</a>羅門聲。聞已，謦咳作聲，却衣現頭。</p>
<p><a class='t-linehead' id='t-linehead0320b27' href='#t-linehead0320b27'></a>時，孫陀<a class='ref t' id='t0320b28' href='#t0320b28'>T 0320b28</a>利河側婆羅門見佛已，作是念：「是剃頭沙門，<a class='ref t' id='t0320b29' href='#t0320b29'>T 0320b29</a>非婆羅門。」欲持食還去。彼婆羅門復作是<a class='ref t' id='t0320c01' href='#t0320c01'>T 0320c01</a>念：「非獨沙門是剃頭者，婆羅門中亦有剃<a class='ref t' id='t0320c02' href='#t0320c02'>T 0320c02</a>頭，應往至彼，問其所生。」時，孫陀利河側婆<a class='ref t' id='t0320c03' href='#t0320c03'>T 0320c03</a>羅門詣世尊所，而問之言：「為何姓生？」</p>
<p><a class='t-linehead' id='t-linehead0320c03' href='#t-linehead0320c03'></a>爾時，<a class='ref t' id='t0320c04' href='#t0320c04'>T 0320c04</a>世尊即說偈言：</p>
<a class='ref t' id='t0320c05' href='#t0320c05'>T 0320c05</a>
<blockquote class='gatha'>
<p>「汝莫問所生，　　但當問所行。<a class='ref t' id='t0320c06' href='#t0320c06'>T 0320c06</a><br>
　刻木為鑽燧，　　亦能生於火；<a class='ref t' id='t0320c07' href='#t0320c07'>T 0320c07</a><br>
　下賤種姓中，　　生堅固牟尼。<a class='ref t' id='t0320c08' href='#t0320c08'>T 0320c08</a><br>
　智慧有慚愧，　　精進善調伏，<a class='ref t' id='t0320c09' href='#t0320c09'>T 0320c09</a><br>
　究竟大明際，　　清淨修梵行。<a class='ref t' id='t0320c10' href='#t0320c10'>T 0320c10</a><br>
　而今正是時，　　應奉施餘食。」</p>
</blockquote>
<a class='ref t' id='t0320c11' href='#t0320c11'>T 0320c11</a>
<p><a class='t-linehead' id='t-linehead0320c11' href='#t-linehead0320c11'></a>時，孫陀利河側婆羅門復說偈言：</p>
<a class='ref t' id='t0320c12' href='#t0320c12'>T 0320c12</a>
<blockquote class='gatha'>
<p>「我今吉良日，　　求福修供養，<a class='ref t' id='t0320c13' href='#t0320c13'>T 0320c13</a><br>
　遇得見大士，　　三時最勝尊，<a class='ref t' id='t0320c14' href='#t0320c14'>T 0320c14</a><br>
　若不見佛者，　　當更施餘人。」</p>
</blockquote>
<a class='ref t' id='t0320c15' href='#t0320c15'>T 0320c15</a>
<p><a class='t-linehead' id='t-linehead0320c15' href='#t-linehead0320c15'></a>爾時，孫陀利河側婆羅門轉得信心，即持餘<a class='ref t' id='t0320c16' href='#t0320c16'>T 0320c16</a>食以奉世尊，世尊不受，以說偈得故，如<a class='ref t' id='t0320c17' href='#t0320c17'>T 0320c17</a>上因說偈而得食廣說。</p>
<p><a class='t-linehead' id='t-linehead0320c17' href='#t-linehead0320c17'></a>孫陀利河側婆羅門<a class='ref t' id='t0320c18' href='#t0320c18'>T 0320c18</a>白佛言：「世尊！今此施食當置何所？」</p>
<p><a class='t-linehead' id='t-linehead0320c18' href='#t-linehead0320c18'></a>佛告婆<a class='ref t' id='t0320c19' href='#t0320c19'>T 0320c19</a>羅門：「我不見諸天、魔、梵、沙門、婆羅門、天神、世<a class='ref t' id='t0320c20' href='#t0320c20'>T 0320c20</a>人有能食此食，令身安隱者。汝持此食<a class='ref t' id='t0320c21' href='#t0320c21'>T 0320c21</a>去著無虫水中，及少生草地。」</p>
<p><a class='t-linehead' id='t-linehead0320c21' href='#t-linehead0320c21'></a>時，婆羅門即<a class='ref t' id='t0320c22' href='#t0320c22'>T 0320c22</a>持此食著無虫水中，水即烟起涌沸，啾啾<a class='ref t' id='t0320c23' href='#t0320c23'>T 0320c23</a>作聲，如燒鐵丸投之冷水，烟起涌沸，啾啾<a class='ref t' id='t0320c24' href='#t0320c24'>T 0320c24</a>作聲。如是彼食著無虫水中，烟起涌沸，啾<a class='ref t' id='t0320c25' href='#t0320c25'>T 0320c25</a>啾作聲。孫陀利河側婆羅門心欲恐怖，身毛<a class='ref t' id='t0320c26' href='#t0320c26'>T 0320c26</a>皆竪，謂為災變，馳走上岸，集聚乾木，供養<a class='ref t' id='t0320c27' href='#t0320c27'>T 0320c27</a>祠火，令息災恠。</p>
<p><a class='t-linehead' id='t-linehead0320c27' href='#t-linehead0320c27'></a>世尊見彼集聚乾木，供養<a class='ref t' id='t0320c28' href='#t0320c28'>T 0320c28</a>祠火，望息災恠。見已。即說偈言：</p>
<a class='ref t' id='t0320c29' href='#t0320c29'>T 0320c29</a>
<blockquote class='gatha'>
<p>「婆羅門祠火，　　焚燒乾草木，<a class='ref t' id='t0321a01' href='#t0321a01'>T 0321a01</a><br>
　莫呼是淨道，　　能却諸災患。<a class='ref t' id='t0321a02' href='#t0321a02'>T 0321a02</a><br>
　此則惡供養，　　而謂為<span class='t-gaiji'>黠<!--gaiji,黠,1[烈-列＋（里＊吉）],2,3--></span>慧；<a class='ref t' id='t0321a03' href='#t0321a03'>T 0321a03</a><br>
　作如是因緣，　　外道取修淨。<a class='ref t' id='t0321a04' href='#t0321a04'>T 0321a04</a><br>
　汝今棄薪火，　　起內火熾然，<a class='ref t' id='t0321a05' href='#t0321a05'>T 0321a05</a><br>
　常修不放逸，　　常富於供養。<a class='ref t' id='t0321a06' href='#t0321a06'>T 0321a06</a><br>
　處處興淨信，　　廣施設大會，<a class='ref t' id='t0321a07' href='#t0321a07'>T 0321a07</a><br>
　心意為束薪，　　瞋恚黑烟起，<a class='ref t' id='t0321a08' href='#t0321a08'>T 0321a08</a><br>
　妄語為塵味，　　口舌為木杓，<a class='ref t' id='t0321a09' href='#t0321a09'>T 0321a09</a><br>
　胸懷燃火處，　　欲火常熾然。<a class='ref t' id='t0321a10' href='#t0321a10'>T 0321a10</a><br>
　當善自調伏，　　消滅士夫火，<a class='ref t' id='t0321a11' href='#t0321a11'>T 0321a11</a><br>
　正信為大河，　　淨戒為度濟，<a class='ref t' id='t0321a12' href='#t0321a12'>T 0321a12</a><br>
　澄淨清流水，　　智者之所歎！<a class='ref t' id='t0321a13' href='#t0321a13'>T 0321a13</a><br>
　人中淨天德，　　當於中洗浴，<a class='ref t' id='t0321a14' href='#t0321a14'>T 0321a14</a><br>
　涉水不著身，　　安樂度彼岸。<a class='ref t' id='t0321a15' href='#t0321a15'>T 0321a15</a><br>
　正法為深淵，　　福德為下濟，<a class='ref t' id='t0321a16' href='#t0321a16'>T 0321a16</a><br>
　澄淨水充滿，　　智者所讚嘆！<a class='ref t' id='t0321a17' href='#t0321a17'>T 0321a17</a><br>
　人中天淨德，　　當於中洗浴，<a class='ref t' id='t0321a18' href='#t0321a18'>T 0321a18</a><br>
　涉水不著身，　　安樂度彼岸。<a class='ref t' id='t0321a19' href='#t0321a19'>T 0321a19</a><br>
　真諦善調御，　　攝護修梵行，<a class='ref t' id='t0321a20' href='#t0321a20'>T 0321a20</a><br>
　慈悲為苦行，　　真實心清淨，<a class='ref t' id='t0321a21' href='#t0321a21'>T 0321a21</a><br>
　沐浴以正法，　　智者所稱歎。」</p>
</blockquote>
<a class='ref t' id='t0321a22' href='#t0321a22'>T 0321a22</a>
<p><a class='t-linehead' id='t-linehead0321a22' href='#t-linehead0321a22'></a>爾時，孫陀利河側婆羅門聞佛所說，歡喜隨<a class='ref t' id='t0321a23' href='#t0321a23'>T 0321a23</a>喜，復道而去。</p>
<a class='ref t' id='t0321a24' href='#t0321a24'>T 0321a24</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
