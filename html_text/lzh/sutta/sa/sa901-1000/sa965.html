<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa965' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 965</span><span class='mirror-right'>（九六五） 優陟</span></h1>
</header>
<p><a class='t-linehead' id='t-linehead0247c14' href='#t-linehead0247c14'></a>如是我聞：</p>
<p>一時，佛住王舍城迦蘭陀<a class='ref t' id='t0247c15' href='#t0247c15'>T 0247c15</a>竹園。</p>
<p><a class='t-linehead' id='t-linehead0247c15' href='#t-linehead0247c15'></a>時，有外道出家名曰欝低迦，來詣佛<a class='ref t' id='t0247c16' href='#t0247c16'>T 0247c16</a>所，與世尊面相問訊慰勞已，退坐一面，白<a class='ref t' id='t0247c17' href='#t0247c17'>T 0247c17</a>佛言：「瞿曇！云何？瞿曇！世有邊耶？」</p>
<p><a class='t-linehead' id='t-linehead0247c17' href='#t-linehead0247c17'></a>佛告欝低<a class='ref t' id='t0247c18' href='#t0247c18'>T 0247c18</a>迦：「此是無記。」</p>
<p><a class='t-linehead' id='t-linehead0247c18' href='#t-linehead0247c18'></a>欝低迦白佛：「云何？瞿曇！世無<a class='ref t' id='t0247c19' href='#t0247c19'>T 0247c19</a>邊耶？有邊無邊耶？非有邊非無邊耶？」</p>
<p><a class='t-linehead' id='t-linehead0247c19' href='#t-linehead0247c19'></a>佛告欝<a class='ref t' id='t0247c20' href='#t0247c20'>T 0247c20</a>低迦：「此是無記。」</p>
<p><a class='t-linehead' id='t-linehead0247c20' href='#t-linehead0247c20'></a>欝低迦白佛：「云何？瞿曇！世<a class='ref t' id='t0247c21' href='#t0247c21'>T 0247c21</a>有邊耶？答言『無記。』世無邊耶？世有邊無邊耶？<a class='ref t' id='t0247c22' href='#t0247c22'>T 0247c22</a>世非有邊非無邊耶？答言『無記。』瞿曇！於何等<a class='ref t' id='t0247c23' href='#t0247c23'>T 0247c23</a>法而可記說？」</p>
<p><a class='t-linehead' id='t-linehead0247c23' href='#t-linehead0247c23'></a>佛告欝低迦：「知者，智者，我為<a class='ref t' id='t0247c24' href='#t0247c24'>T 0247c24</a>諸弟子而記說道，令正盡苦，究竟苦邊。」</p>
<p><a class='t-linehead' id='t-linehead0247c24' href='#t-linehead0247c24'></a>欝<a class='ref t' id='t0247c25' href='#t0247c25'>T 0247c25</a>低迦白佛：「云何？瞿曇！為諸弟子說道，令正<a class='ref t' id='t0247c26' href='#t0247c26'>T 0247c26</a>盡苦，究竟苦邊？為一切世間從此道出，為<a class='ref t' id='t0247c27' href='#t0247c27'>T 0247c27</a>少分耶？」</p>
<p><a class='t-linehead' id='t-linehead0247c27' href='#t-linehead0247c27'></a>爾時，世尊默然不答。</p>
<p>第二、第三<a class='ref t' id='t0247c28' href='#t0247c28'>T 0247c28</a>問，佛亦第二、第三默然不答。</p>
<p><a class='t-linehead' id='t-linehead0247c28' href='#t-linehead0247c28'></a>爾時，尊者阿難<a class='ref t' id='t0247c29' href='#t0247c29'>T 0247c29</a>住於佛後，執扇扇佛。尊者阿難語欝低迦<a class='ref t' id='t0248a01' href='#t0248a01'>T 0248a01</a>外道出家：「汝初已問此義，今復以異說而<a class='ref t' id='t0248a02' href='#t0248a02'>T 0248a02</a>問，是故，世尊不為記說。欝低迦！今當為汝<a class='ref t' id='t0248a03' href='#t0248a03'>T 0248a03</a>說譬，夫智者因譬得解。</p>
<p><a class='t-linehead' id='t-linehead0248a03' href='#t-linehead0248a03'></a>「譬如國王，有邊境<a class='ref t' id='t0248a04' href='#t0248a04'>T 0248a04</a>城，四周堅固，巷陌平正，唯有一門。立守門<a class='ref t' id='t0248a05' href='#t0248a05'>T 0248a05</a>者聰明黠慧，善能籌量，外有人來，應入者<a class='ref t' id='t0248a06' href='#t0248a06'>T 0248a06</a>聽入，不應入者不聽。周匝遶城，求第二門，<a class='ref t' id='t0248a07' href='#t0248a07'>T 0248a07</a>都不可得，都無猫狸出入之處，況第二門？<a class='ref t' id='t0248a08' href='#t0248a08'>T 0248a08</a>彼守門者都不覺悟入者、出者，然彼士夫<a class='ref t' id='t0248a09' href='#t0248a09'>T 0248a09</a>知一切人唯從此門若出若入，更無餘處。<a class='ref t' id='t0248a10' href='#t0248a10'>T 0248a10</a>如是，世尊雖不用心覺悟眾生，一切世間<a class='ref t' id='t0248a11' href='#t0248a11'>T 0248a11</a>從此道出，及以少分，然知眾生正盡苦，<a class='ref t' id='t0248a12' href='#t0248a12'>T 0248a12</a>究竟苦邊者，一切皆悉從此道出。」</p>
<p><a class='t-linehead' id='t-linehead0248a12' href='#t-linehead0248a12'></a>時，欝低<a class='ref t' id='t0248a13' href='#t0248a13'>T 0248a13</a>迦外道出家聞佛所說，歡喜隨喜，從坐起<a class='ref t' id='t0248a14' href='#t0248a14'>T 0248a14</a>而去。</p>
<a class='ref t' id='t0248a15' href='#t0248a15'>T 0248a15</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
