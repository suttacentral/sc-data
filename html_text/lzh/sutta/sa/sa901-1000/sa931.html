<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa931' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 931</span><span class='mirror-right'>（九三一） 住處</span></h1>
</header>
<p>如是我聞：</p>
<p>一時，佛住迦毘羅衛國尼<a class='ref t' id='t0237c10' href='#t0237c10'>T 0237c10</a>拘律園中。</p>
<p>爾時，釋氏摩訶男來詣佛所，稽首<a class='ref t' id='t0237c11' href='#t0237c11'>T 0237c11</a>禮足，退坐一面，白佛言：「世尊！若比丘在於<a class='ref t' id='t0237c12' href='#t0237c12'>T 0237c12</a>學地，求所未得，上昇進道，安隱涅槃。世尊！<a class='ref t' id='t0237c13' href='#t0237c13'>T 0237c13</a>彼當云何修習，多修習住，於此法、律得諸<a class='ref t' id='t0237c14' href='#t0237c14'>T 0237c14</a>漏盡，無漏心解脫、慧解脫，現法自知作證：『我<a class='ref t' id='t0237c15' href='#t0237c15'>T 0237c15</a>生已盡，梵行已立，所作已作，自知不受後<a class='ref t' id='t0237c16' href='#t0237c16'>T 0237c16</a>有。』？」</p>
<p>佛告摩訶男：「若比丘在於學地，求所未<a class='ref t' id='t0237c17' href='#t0237c17'>T 0237c17</a>得，上昇進道，安隱涅槃，彼於爾時，當修<a class='ref t' id='t0237c18' href='#t0237c18'>T 0237c18</a>六念，乃至進得涅槃。譬如飢人，身體羸瘦，<a class='ref t' id='t0237c19' href='#t0237c19'>T 0237c19</a>得美味食，身體肥澤。如是，比丘住在學地，<a class='ref t' id='t0237c20' href='#t0237c20'>T 0237c20</a>求所未得，上昇進道，安隱涅槃，修六隨念，<a class='ref t' id='t0237c21' href='#t0237c21'>T 0237c21</a>乃至疾得安隱涅槃。</p>
<p>「何等六念？謂聖弟子念<a class='ref t' id='t0237c22' href='#t0237c22'>T 0237c22</a>如來事：『如來、應、等正覺、明行足、善逝、世間解、<a class='ref t' id='t0237c23' href='#t0237c23'>T 0237c23</a>無上士、調御丈夫、天人師、佛世尊。』聖弟子如<a class='ref t' id='t0237c24' href='#t0237c24'>T 0237c24</a>是念時，不起貪欲纏，不起瞋恚、愚癡心，其<a class='ref t' id='t0237c25' href='#t0237c25'>T 0237c25</a>心正直。得如來義，得如來正法，於如來正<a class='ref t' id='t0237c26' href='#t0237c26'>T 0237c26</a>法、於如來所得隨喜心；隨喜心已，歡悅；歡<a class='ref t' id='t0237c27' href='#t0237c27'>T 0237c27</a>悅已，身猗息；身猗息已，覺受樂；覺受樂已，<a class='ref t' id='t0237c28' href='#t0237c28'>T 0237c28</a>其心定；心定已，彼聖弟子於兇嶮眾生中，<a class='ref t' id='t0237c29' href='#t0237c29'>T 0237c29</a>無諸罣閡，入法流水，乃至涅槃。</p>
<p>「復次，聖<a class='ref t' id='t0238a01' href='#t0238a01'>T 0238a01</a>弟子念於法事，世尊法、律，現法能離生死熾<a class='ref t' id='t0238a02' href='#t0238a02'>T 0238a02</a>然，不待時節，通達現法，緣自覺知。聖弟子<a class='ref t' id='t0238a03' href='#t0238a03'>T 0238a03</a>如是念法者，不起貪欲、瞋恚、愚癡，乃至念<a class='ref t' id='t0238a04' href='#t0238a04'>T 0238a04</a>法所熏，昇進涅槃。</p>
<p>「復次，聖弟子念於僧事，<a class='ref t' id='t0238a05' href='#t0238a05'>T 0238a05</a>世尊弟子善向、正向、直向、誠向，行隨順法，<a class='ref t' id='t0238a06' href='#t0238a06'>T 0238a06</a>有向須陀洹、得須陀洹，向斯陀含、得斯陀含，<a class='ref t' id='t0238a07' href='#t0238a07'>T 0238a07</a>向阿那含、得阿那含，向阿羅漢、得阿羅漢，此<a class='ref t' id='t0238a08' href='#t0238a08'>T 0238a08</a>是四雙八輩賢聖，是名世尊弟子僧，淨戒具<a class='ref t' id='t0238a09' href='#t0238a09'>T 0238a09</a>足、三昧具足、智慧具足、解脫具足、解脫知見<a class='ref t' id='t0238a10' href='#t0238a10'>T 0238a10</a>具足，所應奉迎，承事供養，為良福田。聖弟<a class='ref t' id='t0238a11' href='#t0238a11'>T 0238a11</a>子如是念僧事時，不起貪欲、瞋恚、愚癡，乃<a class='ref t' id='t0238a12' href='#t0238a12'>T 0238a12</a>至念僧所熏，昇進涅槃。</p>
<p>「復次，聖弟子自念<a class='ref t' id='t0238a13' href='#t0238a13'>T 0238a13</a>淨戒，不壞戒、不缺戒、不污戒、不雜戒、<a class='ref t' id='t0238a14' href='#t0238a14'>T 0238a14</a>不他取戒、善護戒、明者稱譽戒、智者不厭<a class='ref t' id='t0238a15' href='#t0238a15'>T 0238a15</a>戒。聖弟子如是念戒時，不起貪欲、瞋恚、愚<a class='ref t' id='t0238a16' href='#t0238a16'>T 0238a16</a>癡，乃至念戒所熏，昇進涅槃。</p>
<p>「復次，聖弟子<a class='ref t' id='t0238a17' href='#t0238a17'>T 0238a17</a>自念施事，我得善利，於慳垢眾生中而得<a class='ref t' id='t0238a18' href='#t0238a18'>T 0238a18</a>離慳垢處，於非家行解脫施，常自手施，樂<a class='ref t' id='t0238a19' href='#t0238a19'>T 0238a19</a>行捨法，具足等施。聖弟子如是念施時，不<a class='ref t' id='t0238a20' href='#t0238a20'>T 0238a20</a>起貪欲、瞋恚、愚癡，乃至念施所熏，昇進涅<a class='ref t' id='t0238a21' href='#t0238a21'>T 0238a21</a>槃。</p>
<p>「復次，聖弟子念諸天事，有四大天王、三<a class='ref t' id='t0238a22' href='#t0238a22'>T 0238a22</a>十三天、<span class='t-gaiji'>焰<!--gaiji,焰,1[火＊（采-木＋（〡＊日））],2&#x3DD4;,3--></span>摩天、兜率陀天、化樂天、他化自在<a class='ref t' id='t0238a23' href='#t0238a23'>T 0238a23</a>天。若有正信心者，於此命終，生彼諸天，我<a class='ref t' id='t0238a24' href='#t0238a24'>T 0238a24</a>亦當行此正信；彼得淨戒、施、聞、捨、慧，於此<a class='ref t' id='t0238a25' href='#t0238a25'>T 0238a25</a>命終，生彼諸天，我今亦當行此戒、施、聞、慧。<a class='ref t' id='t0238a26' href='#t0238a26'>T 0238a26</a>聖弟子如是念天事者，不起貪欲、瞋恚、愚<a class='ref t' id='t0238a27' href='#t0238a27'>T 0238a27</a>癡，其心正直，緣彼諸天。彼聖弟子如是直<a class='ref t' id='t0238a28' href='#t0238a28'>T 0238a28</a>心者，得深法利、得深義利、得彼諸天饒益<a class='ref t' id='t0238a29' href='#t0238a29'>T 0238a29</a>隨喜；隨喜已，生欣悅；欣悅已，身猗息；身猗<a class='ref t' id='t0238b01' href='#t0238b01'>T 0238b01</a>息已，覺受樂；覺受樂已，得心定；心定已，彼聖<a class='ref t' id='t0238b02' href='#t0238b02'>T 0238b02</a>弟子處兇嶮眾生中，無諸罣閡，入法水<a class='ref t' id='t0238b03' href='#t0238b03'>T 0238b03</a>流。念天所熏故，昇進涅槃。</p>
<p>「摩訶男！若比丘<a class='ref t' id='t0238b04' href='#t0238b04'>T 0238b04</a>住於學地，欲求上昇安樂涅槃。如是多修<a class='ref t' id='t0238b05' href='#t0238b05'>T 0238b05</a>習，疾得涅槃者，於正法、律速盡諸漏，無<a class='ref t' id='t0238b06' href='#t0238b06'>T 0238b06</a>漏心解脫、慧解脫，現法自知作證：『我生已<a class='ref t' id='t0238b07' href='#t0238b07'>T 0238b07</a>盡，梵行已立，所作已作，自知不受後有。』」</p>
<p>時，<a class='ref t' id='t0238b08' href='#t0238b08'>T 0238b08</a>釋氏摩訶男聞佛所說，歡喜隨喜，從坐起，<a class='ref t' id='t0238b09' href='#t0238b09'>T 0238b09</a>作禮而去。</p>
<a class='ref t' id='t0238b10' href='#t0238b10'>T 0238b10</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
