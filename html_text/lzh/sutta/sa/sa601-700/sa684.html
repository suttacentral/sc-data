<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa684' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 684</span><span class='mirror-right'>（六八四） 十力</span></h1>
</header>
<p><a class='t-linehead' id='t-linehead0186b26'></a>如是我聞：</p>
<p>一時，佛住舍衛國祇樹給<a class='ref t' id='t0186b27'>T 0186b27</a>孤獨園。</p>
<p><a class='t-linehead' id='t-linehead0186b27'></a>爾時，世尊告諸比丘：「若比丘於色<a class='ref t' id='t0186b28'>T 0186b28</a>生厭、離欲、滅盡、不起、解脫，是名阿羅訶三<a class='ref t' id='t0186b29'>T 0186b29</a>藐三佛陀。受、想、行、識亦如是說。若復比丘<a class='ref t' id='t0186c01'>T 0186c01</a>於色生厭、離欲、不起、解脫者，是名阿羅漢<a class='ref t' id='t0186c02'>T 0186c02</a>慧解脫。受、想、行、識亦如是說。諸比丘！如來<a class='ref t' id='t0186c03'>T 0186c03</a>應等正覺、阿羅漢慧解脫有何種種別異。」</p>
<p><a class='t-linehead' id='t-linehead0186c03'></a>諸<a class='ref t' id='t0186c04'>T 0186c04</a>比丘白佛：「世尊是法根、法眼、法依，唯願為<a class='ref t' id='t0186c05'>T 0186c05</a>說，諸比丘聞已，當受奉行。」</p>
<p><a class='t-linehead' id='t-linehead0186c05'></a>佛告比丘：「諦聽，<a class='ref t' id='t0186c06'>T 0186c06</a>善思，當為汝說。如來、應、等正覺者，先未聞<a class='ref t' id='t0186c07'>T 0186c07</a>法，能自覺知，現法<span class='corr' title='[身→自] cf.【麗】'>自</span>知，得三菩提，於未來<a class='ref t' id='t0186c08'>T 0186c08</a>世能說正法，覺諸聲聞，所謂四念處、四正<a class='ref t' id='t0186c09'>T 0186c09</a>斷、四如意足、五根、五力、七覺分、八聖道分，<a class='ref t' id='t0186c10'>T 0186c10</a>是名如來、應、等正覺。所未得法能得，未制<a class='ref t' id='t0186c11'>T 0186c11</a>梵行能制，能善知道、善說道，為眾將導，然<a class='ref t' id='t0186c12'>T 0186c12</a>後聲聞成就隨法隨道，樂奉大師教誡、教<a class='ref t' id='t0186c13'>T 0186c13</a>授，善於正法，是名如來應等正覺、阿羅漢<a class='ref t' id='t0186c14'>T 0186c14</a>慧解脫種種別異。</p>
<p><a class='t-linehead' id='t-linehead0186c14'></a>「復次，五學力、如來十力。何<a class='ref t' id='t0186c15'>T 0186c15</a>等為學力？謂信力、精進力、念力、定力、慧力。<a class='ref t' id='t0186c16'>T 0186c16</a>何等為如來十力？謂如來處非處如實知，是<a class='ref t' id='t0186c17'>T 0186c17</a>名如來初力。若成就此力者，如來、應、等正<a class='ref t' id='t0186c18'>T 0186c18</a>覺得先佛最勝處智，轉於梵輪，於大眾中<a class='ref t' id='t0186c19'>T 0186c19</a>能師子吼而吼。</p>
<p><a class='t-linehead' id='t-linehead0186c19'></a>「復次，如來於過去、未來、現在<a class='ref t' id='t0186c20'>T 0186c20</a>業法，受因事報如實知，是名第二如來力。<a class='ref t' id='t0186c21'>T 0186c21</a>如來、應、等正覺成就此力，得先佛最勝處，<a class='ref t' id='t0186c22'>T 0186c22</a>能轉梵輪，於大眾中作師子吼而吼。</p>
<p><a class='t-linehead' id='t-linehead0186c22'></a>「復次，<a class='ref t' id='t0186c23'>T 0186c23</a>如來、應、等正覺禪解脫，三昧正受，染惡清淨，<a class='ref t' id='t0186c24'>T 0186c24</a>處淨如實知，是名如來第三力。若此力成就，<a class='ref t' id='t0186c25'>T 0186c25</a>如來、應、等正覺得先佛最勝處智，能轉梵<a class='ref t' id='t0186c26'>T 0186c26</a>輪，於大眾中師子吼而吼。</p>
<p><a class='t-linehead' id='t-linehead0186c26'></a>「復次，如來知眾<a class='ref t' id='t0186c27'>T 0186c27</a>生種種諸根差別如實知，是名如來第四力。<a class='ref t' id='t0186c28'>T 0186c28</a>若成就此力，如來、應、等正覺得先佛最勝處<a class='ref t' id='t0186c29'>T 0186c29</a>智，能轉梵輪，於大眾中師子吼而吼。</p>
<p><a class='t-linehead' id='t-linehead0186c29'></a>「復次，<a class='ref t' id='t0187a01'>T 0187a01</a>如來悉知眾生種種意解如實知，是名第<a class='ref t' id='t0187a02'>T 0187a02</a>五如來力。若此力成就，如來、應、等正覺得<a class='ref t' id='t0187a03'>T 0187a03</a>先佛最勝處智，能轉梵輪，於大眾中師子<a class='ref t' id='t0187a04'>T 0187a04</a>吼而吼。</p>
<p><a class='t-linehead' id='t-linehead0187a04'></a>「復次，如來悉知世間眾生種種諸界<a class='ref t' id='t0187a05'>T 0187a05</a>如實知，是名第六如來力。若於此力成就，<a class='ref t' id='t0187a06'>T 0187a06</a>如來、應、等正覺得先佛最勝處智，能轉梵<a class='ref t' id='t0187a07'>T 0187a07</a>輪，於大眾中師子吼而吼。</p>
<p><a class='t-linehead' id='t-linehead0187a07'></a>「復次，如來於一<a class='ref t' id='t0187a08'>T 0187a08</a>切至處道如實知，是名第七如來力。若此<a class='ref t' id='t0187a09'>T 0187a09</a>力成就，如來、應、等正覺得先佛最勝處智，<a class='ref t' id='t0187a10'>T 0187a10</a>能轉梵輪，於大眾中師子吼而吼。</p>
<p><a class='t-linehead' id='t-linehead0187a10'></a>「復次，如<a class='ref t' id='t0187a11'>T 0187a11</a>來於過去宿命種種事憶念：『從一生至百<a class='ref t' id='t0187a12'>T 0187a12</a>千生，從一劫至百千劫。我爾時於彼生<a class='ref t' id='t0187a13'>T 0187a13</a>如是族、如是姓、如是名、如是食、如是苦樂<a class='ref t' id='t0187a14'>T 0187a14</a>覺、如是長壽、如是久住、如是壽分齊。我於<a class='ref t' id='t0187a15'>T 0187a15</a>彼處死、此處生，彼處生、此處死，如是行、如<a class='ref t' id='t0187a16'>T 0187a16</a>是因、如是方。』宿命所更悉如實知，是名第<a class='ref t' id='t0187a17'>T 0187a17</a>八如來力。若此力成就，如來、應、等正覺得先<a class='ref t' id='t0187a18'>T 0187a18</a>佛最勝處智，能轉梵輪，於大眾中師子吼<a class='ref t' id='t0187a19'>T 0187a19</a>而吼。</p>
<p><a class='t-linehead' id='t-linehead0187a19'></a>「復次，如來以天眼淨過於人眼，見眾<a class='ref t' id='t0187a20'>T 0187a20</a>生死時、生時，妙色、惡色、下色、上色，向於惡<a class='ref t' id='t0187a21'>T 0187a21</a>趣、向於善趣、隨業法受悉如實知：『此眾生<a class='ref t' id='t0187a22'>T 0187a22</a>身惡業成就，口、意惡業成就，謗毀賢聖，受<a class='ref t' id='t0187a23'>T 0187a23</a>邪見業；以是因緣，身壞命終，墮惡趣，生地<a class='ref t' id='t0187a24'>T 0187a24</a>獄中。此眾生身善行，口、意善行，不謗賢聖，<a class='ref t' id='t0187a25'>T 0187a25</a>正見業法受；彼因彼緣，身壞命終，生善趣<a class='ref t' id='t0187a26'>T 0187a26</a>天上。』悉如實知，是名第九如來力。若此力成<a class='ref t' id='t0187a27'>T 0187a27</a>就，如來、應、等正覺得先佛最勝處智，能轉<a class='ref t' id='t0187a28'>T 0187a28</a>梵輪，於大眾中師子吼而吼。</p>
<p><a class='t-linehead' id='t-linehead0187a28'></a>「復次，如來諸<a class='ref t' id='t0187a29'>T 0187a29</a>漏已盡，無漏心解脫、慧解脫，現法自知身作<a class='ref t' id='t0187b01'>T 0187b01</a>證：『我生已盡，梵行已立，所作已作，自知不<a class='ref t' id='t0187b02'>T 0187b02</a>受後有。』是名第十如來力。若此力成就，如<a class='ref t' id='t0187b03'>T 0187b03</a>來、應、等正覺得先佛最勝處智，能轉梵輪，<a class='ref t' id='t0187b04'>T 0187b04</a>於大眾中師子吼而吼。</p>
<p><a class='t-linehead' id='t-linehead0187b04'></a>「如此十力，唯如來<a class='ref t' id='t0187b05'>T 0187b05</a>成就，是名如來與聲聞種種差別。」</p>
<p><a class='t-linehead' id='t-linehead0187b05'></a>佛說此<a class='ref t' id='t0187b06'>T 0187b06</a>經已，諸比丘聞佛所說，歡喜奉行。</p>
<a class='ref t' id='t0187b07'>T 0187b07</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
