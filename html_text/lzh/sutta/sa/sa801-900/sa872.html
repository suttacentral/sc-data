<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa872' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 872</span><span class='mirror-right'>（八七二） 傘蓋覆燈</span></h1>
</header>
<p>如是我聞：</p>
<p>一時，佛住舍衛國祇樹給孤<a class='ref t' id='t0220b17' href='#t0220b17'>T 0220b17</a>獨園。</p>
<p>爾時，世尊於夜闇中，天時小雨，電光焰<a class='ref t' id='t0220b18' href='#t0220b18'>T 0220b18</a>照。佛告阿難：「汝可以傘蓋覆燈持出。」</p>
<p>尊者<a class='ref t' id='t0220b19' href='#t0220b19'>T 0220b19</a>阿難即受教，以傘蓋覆燈，隨佛後行，至一<a class='ref t' id='t0220b20' href='#t0220b20'>T 0220b20</a>處，世尊微笑。尊者阿難白佛言：「世尊不以<a class='ref t' id='t0220b21' href='#t0220b21'>T 0220b21</a>無因緣而笑，不審世尊今日何因何緣<a class='ref t' id='t0220b22' href='#t0220b22'>T 0220b22</a>而發微笑？」</p>
<p>佛告阿難：「如是！如是！如來不<a class='ref t' id='t0220b23' href='#t0220b23'>T 0220b23</a>以無因緣而笑，汝今持傘蓋覆燈，隨我<a class='ref t' id='t0220b24' href='#t0220b24'>T 0220b24</a>而行；我見梵天亦復如是持傘蓋覆燈，<a class='ref t' id='t0220b25' href='#t0220b25'>T 0220b25</a>隨拘隣比丘後行；釋提桓因亦復持傘蓋<a class='ref t' id='t0220b26' href='#t0220b26'>T 0220b26</a>覆燈，隨摩訶迦葉後行；袟栗帝羅色吒羅<a class='ref t' id='t0220b27' href='#t0220b27'>T 0220b27</a>天王亦持傘蓋覆燈，隨舍利弗後行；毘樓<a class='ref t' id='t0220b28' href='#t0220b28'>T 0220b28</a>勒迦天王亦持傘蓋覆燈，隨大目揵連後<a class='ref t' id='t0220b29' href='#t0220b29'>T 0220b29</a>行；毘樓匐叉天王亦持傘蓋覆燈，隨摩訶<a class='ref t' id='t0220c01' href='#t0220c01'>T 0220c01</a>拘絺羅後行；毘沙門天王亦持傘蓋覆燈，<a class='ref t' id='t0220c02' href='#t0220c02'>T 0220c02</a>隨摩訶劫賓那後行。」</p>
<p>佛說此經已，尊者阿<a class='ref t' id='t0220c03' href='#t0220c03'>T 0220c03</a>難聞佛所說，歡喜奉行。</p>
<a class='ref t' id='t0220c04' href='#t0220c04'>T 0220c04</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
