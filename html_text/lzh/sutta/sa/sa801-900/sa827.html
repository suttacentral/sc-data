<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa827' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 827</span><span class='mirror-right'>（八二七） 耕磨</span></h1>
</header>
<p>如是我聞：</p>
<p>一時，佛住舍衛國祇樹給<a class='ref t' id='t0212a25' href='#t0212a25'>T 0212a25</a>孤獨園。</p>
<p>爾時，世尊告諸比丘：「譬如田夫有<a class='ref t' id='t0212a26' href='#t0212a26'>T 0212a26</a>三種作田，隨時善作。何等為三？謂彼田夫<a class='ref t' id='t0212a27' href='#t0212a27'>T 0212a27</a>隨時耕磨，隨時溉灌，隨時下種。彼田夫隨<a class='ref t' id='t0212a28' href='#t0212a28'>T 0212a28</a>時耕磨、溉灌、下種已，不作是念：『欲令今<a class='ref t' id='t0212a29' href='#t0212a29'>T 0212a29</a>日生長，今日果實，今日成熟，若明日、後日也。』<a class='ref t' id='t0212b01' href='#t0212b01'>T 0212b01</a>諸比丘！然彼長者耕田、溉灌、下種已，不作是<a class='ref t' id='t0212b02' href='#t0212b02'>T 0212b02</a>念：『今日生長、果實、成熟，若明日、若復後日。』而<a class='ref t' id='t0212b03' href='#t0212b03'>T 0212b03</a>彼種子已入地中，則自隨時生長，果實成<a class='ref t' id='t0212b04' href='#t0212b04'>T 0212b04</a>熟。如是，比丘於此三學隨時善學？謂善戒<a class='ref t' id='t0212b05' href='#t0212b05'>T 0212b05</a>學、善意學、善慧學已，不作是念：『欲令我今<a class='ref t' id='t0212b06' href='#t0212b06'>T 0212b06</a>日得不起諸漏，心善解脫，若明日、若後日。』<a class='ref t' id='t0212b07' href='#t0212b07'>T 0212b07</a>不作是念：『自然神力能令今日，若明日、後<a class='ref t' id='t0212b08' href='#t0212b08'>T 0212b08</a>日，不起諸漏，心善解脫。』彼已隨時增上戒<a class='ref t' id='t0212b09' href='#t0212b09'>T 0212b09</a>學、增上意學、增上慧學已，隨彼時節，自得<a class='ref t' id='t0212b10' href='#t0212b10'>T 0212b10</a>不起諸漏，心善解脫。</p>
<p>「譬如，比丘！伏鷄生<a class='ref t' id='t0212b11' href='#t0212b11'>T 0212b11</a>卵，若十乃至十二，隨時消息，冷暖愛護。彼<a class='ref t' id='t0212b12' href='#t0212b12'>T 0212b12</a>伏鷄不作是念：『我今日，若明日、後日，當以<a class='ref t' id='t0212b13' href='#t0212b13'>T 0212b13</a>口啄，若以瓜刮，令其兒安隱得生。』然其<a class='ref t' id='t0212b14' href='#t0212b14'>T 0212b14</a>伏鷄善伏其子，愛護隨時，其子自然安隱<a class='ref t' id='t0212b15' href='#t0212b15'>T 0212b15</a>得生。如是，比丘善學三學，隨其時節，自得<a class='ref t' id='t0212b16' href='#t0212b16'>T 0212b16</a>不起諸漏，心善解脫。」</p>
<p>佛說此經已，諸比丘<a class='ref t' id='t0212b17' href='#t0212b17'>T 0212b17</a>聞佛所說，歡喜奉行。</p>
<a class='ref t' id='t0212b18' href='#t0212b18'>T 0212b18</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
