<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa567' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 567</span><span class='mirror-right'>（五六七） 那迦達多</span></h1>
</header>
<p>如是我聞：</p>
<p>一時，佛住菴羅聚落菴羅<a class='ref t' id='t0149c07' href='#t0149c07'>T 0149c07</a>林精舍，與眾多上座比丘俱。</p>
<p>時，有質多羅<a class='ref t' id='t0149c08' href='#t0149c08'>T 0149c08</a>長者詣諸上座比丘所，稽首禮足，退坐一<a class='ref t' id='t0149c09' href='#t0149c09'>T 0149c09</a>面。時，諸上座比丘為質多羅長者種種說<a class='ref t' id='t0149c10' href='#t0149c10'>T 0149c10</a>法，示、教、照、喜；示、教、照、喜已，默然住。</p>
<p>時，質多羅<a class='ref t' id='t0149c11' href='#t0149c11'>T 0149c11</a>長者詣尊者那伽達多比丘所，稽首禮足，<a class='ref t' id='t0149c12' href='#t0149c12'>T 0149c12</a>退坐一面。尊者那伽達多告質多羅長者：<a class='ref t' id='t0149c13' href='#t0149c13'>T 0149c13</a>「有無量心三昧、無相心三昧、無所有心<a class='ref t' id='t0149c14' href='#t0149c14'>T 0149c14</a>三昧、空心三昧。云何？長者！此法為種種義<a class='ref t' id='t0149c15' href='#t0149c15'>T 0149c15</a>故種種名？為一義有種種名？」</p>
<p>質多羅長者<a class='ref t' id='t0149c16' href='#t0149c16'>T 0149c16</a>問尊者那伽達多：「此諸三昧為世尊所說？<a class='ref t' id='t0149c17' href='#t0149c17'>T 0149c17</a>為尊者自意說耶？」</p>
<p>尊者那伽達多答言：「此世<a class='ref t' id='t0149c18' href='#t0149c18'>T 0149c18</a>尊所說。」</p>
<p>質多羅長者語尊者那伽達多：「聽我<a class='ref t' id='t0149c19' href='#t0149c19'>T 0149c19</a>小思惟此義，然後當答。」</p>
<p>須臾思惟已，語尊<a class='ref t' id='t0149c20' href='#t0149c20'>T 0149c20</a>者那伽達多：「有法種種義、種種句、種種味，<a class='ref t' id='t0149c21' href='#t0149c21'>T 0149c21</a>有法一義種種味。」</p>
<p>復問長者：「云何有法種<a class='ref t' id='t0149c22' href='#t0149c22'>T 0149c22</a>種義、種種句、種種味？」</p>
<p>長者答言：「無量三昧<a class='ref t' id='t0149c23' href='#t0149c23'>T 0149c23</a>者，謂聖弟子心與慈俱，無怨、無憎、無恚，寬弘<a class='ref t' id='t0149c24' href='#t0149c24'>T 0149c24</a>重心，無量修習普緣，一方充滿。如是二方、三<a class='ref t' id='t0149c25' href='#t0149c25'>T 0149c25</a>方、四方上下，一切世間心與慈俱，無怨、無憎、<a class='ref t' id='t0149c26' href='#t0149c26'>T 0149c26</a>無恚，寬弘重心，無量修習，充滿諸方，一切世<a class='ref t' id='t0149c27' href='#t0149c27'>T 0149c27</a>間普緣住，是名無量三昧。云何為無相<a class='ref t' id='t0149c28' href='#t0149c28'>T 0149c28</a>三昧？謂聖弟子於一切相不念，無相心三<a class='ref t' id='t0149c29' href='#t0149c29'>T 0149c29</a>昧，身作證，是名無相心三昧。云何無所有<a class='ref t' id='t0150a01' href='#t0150a01'>T 0150a01</a>心三昧？謂聖弟子度一切無量識入處，無<a class='ref t' id='t0150a02' href='#t0150a02'>T 0150a02</a>所有，無所有心住，是名無所有心三昧。云<a class='ref t' id='t0150a03' href='#t0150a03'>T 0150a03</a>何空三昧？謂聖弟子世間空，世間空如實觀<a class='ref t' id='t0150a04' href='#t0150a04'>T 0150a04</a>察，常住不變易，非我、非我所，是名空心三<a class='ref t' id='t0150a05' href='#t0150a05'>T 0150a05</a>昧，是名為法種種義、種種句、種種味。」</p>
<p>復問<a class='ref t' id='t0150a06' href='#t0150a06'>T 0150a06</a>長者：「云何法一義種種味？」</p>
<p>答言：「尊者！謂貪有<a class='ref t' id='t0150a07' href='#t0150a07'>T 0150a07</a>量，若無諍者第一無量，謂貪者是有相，恚、<a class='ref t' id='t0150a08' href='#t0150a08'>T 0150a08</a>癡者是有相，無諍者是無相。貪者是所有，<a class='ref t' id='t0150a09' href='#t0150a09'>T 0150a09</a>恚、癡者是所有，無諍者是無所有。復次，無<a class='ref t' id='t0150a10' href='#t0150a10'>T 0150a10</a>諍者空，於貪空，於恚、癡空，常住不變易空，<a class='ref t' id='t0150a11' href='#t0150a11'>T 0150a11</a>非我、非我所，是名法一義種種味。」</p>
<p>尊者那<a class='ref t' id='t0150a12' href='#t0150a12'>T 0150a12</a>伽達多問言：「云何？長者！此義汝先所聞耶？」</p>
<p><a class='ref t' id='t0150a13' href='#t0150a13'>T 0150a13</a>答言：「尊者！不聞。」</p>
<p>復告長者：「汝得大利，於<a class='ref t' id='t0150a14' href='#t0150a14'>T 0150a14</a>甚深佛法，現賢聖慧眼得入。」</p>
<p>質多羅長者<a class='ref t' id='t0150a15' href='#t0150a15'>T 0150a15</a>聞尊者那伽達多所說，歡喜隨喜，作禮而<a class='ref t' id='t0150a16' href='#t0150a16'>T 0150a16</a>去。</p>
<a class='ref t' id='t0150a17' href='#t0150a17'>T 0150a17</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
