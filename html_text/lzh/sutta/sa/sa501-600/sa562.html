<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa562' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 562</span><span class='mirror-right'>（五六二） 瞿師多</span></h1>
</header>
<p><a class='t-linehead' id='t-linehead0147b13'></a>如是我聞：</p>
<p>一時，佛住拘睒彌國瞿師<a class='ref t' id='t0147b14'>T 0147b14</a>羅園，尊者阿難亦在彼住。</p>
<p><a class='t-linehead' id='t-linehead0147b14'></a>爾時，瞿師羅長者<a class='ref t' id='t0147b15'>T 0147b15</a>詣尊者阿難所，稽首禮足，退坐一面，白<a class='ref t' id='t0147b16'>T 0147b16</a>尊者阿難：「云何名為世間說法者？云何名<a class='ref t' id='t0147b17'>T 0147b17</a>世間善向？云何名世間善到？」</p>
<p><a class='t-linehead' id='t-linehead0147b17'></a>尊者阿難語瞿<a class='ref t' id='t0147b18'>T 0147b18</a>師羅長者：「我今問汝，隨意答我。長者！於意<a class='ref t' id='t0147b19'>T 0147b19</a>云何？若有說法，調伏貪欲、調伏瞋恚、調<a class='ref t' id='t0147b20'>T 0147b20</a>伏愚癡，得名世間說法者不？」</p>
<p><a class='t-linehead' id='t-linehead0147b20'></a>長者答言：「尊<a class='ref t' id='t0147b21'>T 0147b21</a>者阿難！若有說法，能調伏貪欲、瞋恚、愚癡，<a class='ref t' id='t0147b22'>T 0147b22</a>是則名為世間說法。」</p>
<p><a class='t-linehead' id='t-linehead0147b22'></a>復問：「長者！於意云何？<a class='ref t' id='t0147b23'>T 0147b23</a>若世間向調伏貪欲、調伏瞋恚、調伏愚癡，<a class='ref t' id='t0147b24'>T 0147b24</a>是名世間善向；若世間已調伏貪欲、瞋恚、愚<a class='ref t' id='t0147b25'>T 0147b25</a>癡，是名善到耶？為非耶？」</p>
<p><a class='t-linehead' id='t-linehead0147b25'></a>長者答言：「尊<a class='ref t' id='t0147b26'>T 0147b26</a>者阿難！若調伏貪欲，已斷無餘，瞋恚、愚癡<a class='ref t' id='t0147b27'>T 0147b27</a>已斷無餘，是名善到。」</p>
<p><a class='t-linehead' id='t-linehead0147b27'></a>尊者阿難答言：「長者！<a class='ref t' id='t0147b28'>T 0147b28</a>我試問汝，汝便真實答我，其義如此，當<a class='ref t' id='t0147b29'>T 0147b29</a>受持之。」</p>
<p><a class='t-linehead' id='t-linehead0147b29'></a>瞿師羅長者聞尊者阿難所說，歡<a class='ref t' id='t0147c01'>T 0147c01</a>喜隨喜，作禮而去。</p>
<a class='ref t' id='t0147c02'>T 0147c02</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
