<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1201' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1201</span><span class='mirror-right'>（一二〇一） 蓮華</span></h1>
</header>
<p><a class='t-linehead' id='t-linehead0326c13' href='#t-linehead0326c13'></a>如是我聞：</p>
<p>一時，佛住舍衛國祇樹給<a class='ref t' id='t0326c14' href='#t0326c14'>T 0326c14</a>孤獨園。</p>
<p><a class='t-linehead' id='t-linehead0326c14' href='#t-linehead0326c14'></a>時，有優鉢羅色比丘尼，住舍衛國<a class='ref t' id='t0326c15' href='#t0326c15'>T 0326c15</a>王園比丘尼眾中，晨朝著衣持鉢，入舍衛<a class='ref t' id='t0326c16' href='#t0326c16'>T 0326c16</a>城乞食。食已，還精舍，舉衣鉢，洗足畢，持<a class='ref t' id='t0326c17' href='#t0326c17'>T 0326c17</a>尼師壇，著肩上，入安陀林，坐一樹下，入<a class='ref t' id='t0326c18' href='#t0326c18'>T 0326c18</a>晝正受。</p>
<p><a class='t-linehead' id='t-linehead0326c18' href='#t-linehead0326c18'></a>時，魔波旬作是念：「今沙門瞿曇住<a class='ref t' id='t0326c19' href='#t0326c19'>T 0326c19</a>舍衛國祇樹給孤獨園。優鉢羅色比丘尼住<a class='ref t' id='t0326c20' href='#t0326c20'>T 0326c20</a>舍衛國王園比丘尼眾中，晨朝著衣持鉢，<a class='ref t' id='t0326c21' href='#t0326c21'>T 0326c21</a>入舍衛城乞食。食已，還精舍，舉衣鉢，洗足<a class='ref t' id='t0326c22' href='#t0326c22'>T 0326c22</a>畢，持尼師壇，著肩上，入安陀林，坐一樹<a class='ref t' id='t0326c23' href='#t0326c23'>T 0326c23</a>下，入晝正受。我今當往，為作留難。」即化作<a class='ref t' id='t0326c24' href='#t0326c24'>T 0326c24</a>年少，容貌端正，至優鉢羅色比丘尼所，而<a class='ref t' id='t0326c25' href='#t0326c25'>T 0326c25</a>說偈言：</p>
<a class='ref t' id='t0326c26' href='#t0326c26'>T 0326c26</a>
<blockquote class='gatha'>
<p>「妙華堅固樹，　　依止其樹下，<a class='ref t' id='t0326c27' href='#t0326c27'>T 0326c27</a><br>
　獨一無等侶，　　不畏惡人耶？」</p>
</blockquote>
<a class='ref t' id='t0326c28' href='#t0326c28'>T 0326c28</a>
<p><a class='t-linehead' id='t-linehead0326c28' href='#t-linehead0326c28'></a>時，優鉢羅色比丘尼作是念：「為何等人？欲<a class='ref t' id='t0326c29' href='#t0326c29'>T 0326c29</a>恐怖我？為是人？為非人？為姦狡人？」如是<a class='ref t' id='t0327a01' href='#t0327a01'>T 0327a01</a>思惟，即得覺知：「必是惡魔波旬欲亂我耳。」<a class='ref t' id='t0327a02' href='#t0327a02'>T 0327a02</a>即說偈言：</p>
<a class='ref t' id='t0327a03' href='#t0327a03'>T 0327a03</a>
<blockquote class='gatha'>
<p>「設使有百千，　　皆是姦狡人，<a class='ref t' id='t0327a04' href='#t0327a04'>T 0327a04</a><br>
　如汝等惡魔，　　來至我所者，<a class='ref t' id='t0327a05' href='#t0327a05'>T 0327a05</a><br>
　不能動毛髮，　　不畏汝惡魔。」</p>
</blockquote>
<a class='ref t' id='t0327a06' href='#t0327a06'>T 0327a06</a>
<p><a class='t-linehead' id='t-linehead0327a06' href='#t-linehead0327a06'></a>魔復說偈言：</p>
<a class='ref t' id='t0327a07' href='#t0327a07'>T 0327a07</a>
<blockquote class='gatha'>
<p>「我今入汝腹，　　住於內藏中，<a class='ref t' id='t0327a08' href='#t0327a08'>T 0327a08</a><br>
　或住兩眉間，　　汝不能見我。」</p>
</blockquote>
<a class='ref t' id='t0327a09' href='#t0327a09'>T 0327a09</a>
<p><a class='t-linehead' id='t-linehead0327a09' href='#t-linehead0327a09'></a>時，優鉢羅色比丘尼復說偈言：</p>
<a class='ref t' id='t0327a10' href='#t0327a10'>T 0327a10</a>
<blockquote class='gatha'>
<p>「我心有大力，　　善修習神通，<a class='ref t' id='t0327a11' href='#t0327a11'>T 0327a11</a><br>
　大縛已解脫，　　不畏汝惡魔。<a class='ref t' id='t0327a12' href='#t0327a12'>T 0327a12</a><br>
　我已吐三垢，　　恐怖之根本，<a class='ref t' id='t0327a13' href='#t0327a13'>T 0327a13</a><br>
　住於不恐地，　　不畏於魔軍。<a class='ref t' id='t0327a14' href='#t0327a14'>T 0327a14</a><br>
　於一切愛喜，　　離一切闇冥，<a class='ref t' id='t0327a15' href='#t0327a15'>T 0327a15</a><br>
　已證於寂滅，　　安住諸漏盡。<a class='ref t' id='t0327a16' href='#t0327a16'>T 0327a16</a><br>
　覺知汝惡魔，　　自當消滅去。」</p>
</blockquote>
<a class='ref t' id='t0327a17' href='#t0327a17'>T 0327a17</a>
<p><a class='t-linehead' id='t-linehead0327a17' href='#t-linehead0327a17'></a>時，魔波旬作是念：「優鉢羅色比丘尼已知我<a class='ref t' id='t0327a18' href='#t0327a18'>T 0327a18</a>心。」內懷憂愁，即沒不現。</p>
<a class='ref t' id='t0327a19' href='#t0327a19'>T 0327a19</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
