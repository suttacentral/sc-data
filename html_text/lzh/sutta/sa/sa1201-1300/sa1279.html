<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1279' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1279</span><span class='mirror-right'>（一二七九） 輕賤</span></h1>
</header>
<p><a class='t-linehead' id='t-linehead0352a14' href='#t-linehead0352a14'></a>如是我聞：</p>
<p>一時，佛住舍衛國祇樹給<a class='ref t' id='t0352a15' href='#t0352a15'>T 0352a15</a>孤獨園。</p>
<p><a class='t-linehead' id='t-linehead0352a15' href='#t-linehead0352a15'></a>時，有天子容色絕妙，於後夜時來<a class='ref t' id='t0352a16' href='#t0352a16'>T 0352a16</a>詣佛所，稽首佛足，退坐一面。其身光明遍<a class='ref t' id='t0352a17' href='#t0352a17'>T 0352a17</a>照祇樹給孤獨園。</p>
<p><a class='t-linehead' id='t-linehead0352a17' href='#t-linehead0352a17'></a>時，彼天子說偈問佛：</p>
<a class='ref t' id='t0352a18' href='#t0352a18'>T 0352a18</a>
<blockquote class='gatha'>
<p>「退落墮負處，　　云何而得知？<a class='ref t' id='t0352a19' href='#t0352a19'>T 0352a19</a><br>
　唯願世尊說，　　云何負處門？」</p>
</blockquote>
<a class='ref t' id='t0352a20' href='#t0352a20'>T 0352a20</a>
<p><a class='t-linehead' id='t-linehead0352a20' href='#t-linehead0352a20'></a>爾時，世尊說偈答言：</p>
<a class='ref t' id='t0352a21' href='#t0352a21'>T 0352a21</a>
<blockquote class='gatha'>
<p>「勝處易得知，　　負處知亦易，<a class='ref t' id='t0352a22' href='#t0352a22'>T 0352a22</a><br>
　樂法為勝處，　　毀法為負處。<a class='ref t' id='t0352a23' href='#t0352a23'>T 0352a23</a><br>
　愛樂惡知識，　　不愛善知識，<a class='ref t' id='t0352a24' href='#t0352a24'>T 0352a24</a><br>
　善友生怨結，　　是名墮負門。<a class='ref t' id='t0352a25' href='#t0352a25'>T 0352a25</a><br>
　愛樂不善人，　　善人反憎惡，<a class='ref t' id='t0352a26' href='#t0352a26'>T 0352a26</a><br>
　欲惡不欲善，　　是名負處門。<a class='ref t' id='t0352a27' href='#t0352a27'>T 0352a27</a><br>
　斗秤以欺人，　　是名墮負門。<a class='ref t' id='t0352a28' href='#t0352a28'>T 0352a28</a><br>
　博弈耽嗜酒，　　遊輕著女色，<a class='ref t' id='t0352a29' href='#t0352a29'>T 0352a29</a><br>
　費喪於財物，　　是名墮負門，<a class='ref t' id='t0352b01' href='#t0352b01'>T 0352b01</a><br>
　女人不自守，　　捨主隨他行，<a class='ref t' id='t0352b02' href='#t0352b02'>T 0352b02</a><br>
　男子心放蕩，　　捨妻隨外色，<a class='ref t' id='t0352b03' href='#t0352b03'>T 0352b03</a><br>
　如是為家者，　　斯皆墮負門。<a class='ref t' id='t0352b04' href='#t0352b04'>T 0352b04</a><br>
　老婦得少夫，　　心常懷嫉姤，<a class='ref t' id='t0352b05' href='#t0352b05'>T 0352b05</a><br>
　懷嫉臥不安，　　是則墮負門。<a class='ref t' id='t0352b06' href='#t0352b06'>T 0352b06</a><br>
　老夫得少婦，　　墮負處亦然。<a class='ref t' id='t0352b07' href='#t0352b07'>T 0352b07</a><br>
　常樂著睡眠，　　知識同遊戲，<a class='ref t' id='t0352b08' href='#t0352b08'>T 0352b08</a><br>
　怠墮好瞋恨，　　斯皆墮負門。<a class='ref t' id='t0352b09' href='#t0352b09'>T 0352b09</a><br>
　多財結朋友，　　酒食奢不節，<a class='ref t' id='t0352b10' href='#t0352b10'>T 0352b10</a><br>
　多費喪財物，　　斯皆墮負門。<a class='ref t' id='t0352b11' href='#t0352b11'>T 0352b11</a><br>
　小財多貪愛，　　生於剎利心，<a class='ref t' id='t0352b12' href='#t0352b12'>T 0352b12</a><br>
　常求為王者，　　是則墮負門。<a class='ref t' id='t0352b13' href='#t0352b13'>T 0352b13</a><br>
　求珠璫瓔珞，　　革屣履傘蓋，<a class='ref t' id='t0352b14' href='#t0352b14'>T 0352b14</a><br>
　莊嚴自慳惜，　　是則墮負門。<a class='ref t' id='t0352b15' href='#t0352b15'>T 0352b15</a><br>
　受他豐美食，　　自慳惜其財，<a class='ref t' id='t0352b16' href='#t0352b16'>T 0352b16</a><br>
　食他不反報，　　是則墮負門。<a class='ref t' id='t0352b17' href='#t0352b17'>T 0352b17</a><br>
　沙門婆羅門，　　屈請入其舍，<a class='ref t' id='t0352b18' href='#t0352b18'>T 0352b18</a><br>
　慳惜不時施，　　是則墮負門。<a class='ref t' id='t0352b19' href='#t0352b19'>T 0352b19</a><br>
　沙門婆羅門，　　次第行乞食，<a class='ref t' id='t0352b20' href='#t0352b20'>T 0352b20</a><br>
　呵責不欲施，　　是則墮負門。<a class='ref t' id='t0352b21' href='#t0352b21'>T 0352b21</a><br>
　若父母年老，　　不及時奉養，<a class='ref t' id='t0352b22' href='#t0352b22'>T 0352b22</a><br>
　有財而不施，　　是則墮負門。<a class='ref t' id='t0352b23' href='#t0352b23'>T 0352b23</a><br>
　於父母兄弟，　　搥打而罵辱，<a class='ref t' id='t0352b24' href='#t0352b24'>T 0352b24</a><br>
　無有尊卑序，　　是則墮負門。<a class='ref t' id='t0352b25' href='#t0352b25'>T 0352b25</a><br>
　佛及弟子眾，　　在家與出家，<a class='ref t' id='t0352b26' href='#t0352b26'>T 0352b26</a><br>
　毀呰不恭敬，　　是則墮負門。<a class='ref t' id='t0352b27' href='#t0352b27'>T 0352b27</a><br>
　實非阿羅漢，　　羅漢過自稱，<a class='ref t' id='t0352b28' href='#t0352b28'>T 0352b28</a><br>
　是則世間賊，　　墮於負處門。<a class='ref t' id='t0352b29' href='#t0352b29'>T 0352b29</a><br>
　此世間負處，　　我知見故說，<a class='ref t' id='t0352c01' href='#t0352c01'>T 0352c01</a><br>
　猶如嶮怖道，　　慧者當遠避。」</p>
</blockquote>
<a class='ref t' id='t0352c02' href='#t0352c02'>T 0352c02</a>
<p><a class='t-linehead' id='t-linehead0352c02' href='#t-linehead0352c02'></a>時，彼天子復說偈言：</p>
<a class='ref t' id='t0352c03' href='#t0352c03'>T 0352c03</a>
<blockquote class='gatha'>
<p>「久見婆羅門，　　逮得般涅槃，<a class='ref t' id='t0352c04' href='#t0352c04'>T 0352c04</a><br>
　一切怖已過，　　永超世恩愛。」</p>
</blockquote>
<a class='ref t' id='t0352c05' href='#t0352c05'>T 0352c05</a>
<p><a class='t-linehead' id='t-linehead0352c05' href='#t-linehead0352c05'></a>時，彼天子聞佛所說，歡喜隨喜，稽首佛足，即<a class='ref t' id='t0352c06' href='#t0352c06'>T 0352c06</a>沒不現。</p>
<a class='ref t' id='t0352c07' href='#t0352c07'>T 0352c07</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
