<!DOCTYPE html>
<html>
<head>
<meta charset="UTF-8">
<meta name="author" content="Taishō Tripiṭaka">
<title></title>
</head>
<body>
<article id="sa361" lang="lzh">
<header class="mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 361</span><span class="mirror-right">（三六一） 思量</span></h1>
</header>
<p><a class="t-linehead" id="t-linehead0100b11"></a>如是我聞：</p>
<p>一時，佛住舍衛國祇樹給<a class="t" id="t0100b12"></a>孤獨園。</p>
<p><a class="t-linehead" id="t-linehead0100b12"></a>爾時，世尊告諸比丘：「若有思量、有<a class="t" id="t0100b13"></a>妄想，則有使攀緣識住；有攀緣識住故，<a class="t" id="t0100b14"></a>入於名色；入名色故，則有往來；有往來<a class="t" id="t0100b15"></a>故，則有生死；有生死故，則有未來世生、<a class="t" id="t0100b16"></a>老、病、死、憂、悲、惱、苦。如是純大苦聚集，若不思<a class="t" id="t0100b17"></a>量、無妄想，無使無攀緣識住；無攀緣識住故，<a class="t" id="t0100b18"></a>不入名色；不入名色故，則無往來；無往<a class="t" id="t0100b19"></a>來故，則無生死；無生死故，於未來世生、<a class="t" id="t0100b20"></a>老、病、死、憂、悲、惱、苦滅，如是純大苦聚滅。」</p>
<p><a class="t-linehead" id="t-linehead0100b20"></a>佛說<a class="t" id="t0100b21"></a>此經已，諸比丘聞佛所說，歡喜奉行。</p>
<a class="t" id="t0100b22"></a><footer class="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by <span class="author">Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title="Chinese Buddhist Electronic Text Association"><a href="http://tripitaka.cbeta.org/T02n0099">CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p>
</footer>
</article>
</body>
</html>
