<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa308' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 308</span><span class='mirror-right'>（三〇八） 不染著</span></h1>
</header>
<p><a class='t-linehead' id='t-linehead0088b15' href='#t-linehead0088b15'></a>如是我聞：</p>
<p>一時，佛住舍衛國祇樹給<a class='ref t' id='t0088b16' href='#t0088b16'>T 0088b16</a>孤獨園。</p>
<p><a class='t-linehead' id='t-linehead0088b16' href='#t-linehead0088b16'></a>爾時，世尊告諸比丘：「諸天、世人於<a class='ref t' id='t0088b17' href='#t0088b17'>T 0088b17</a>色染著愛樂住，彼色若無常、變易、滅盡，彼諸<a class='ref t' id='t0088b18' href='#t0088b18'>T 0088b18</a>天、人則生大苦；於聲、香、味、觸、法染著愛樂<a class='ref t' id='t0088b19' href='#t0088b19'>T 0088b19</a>住，彼法變易、無常、滅盡，彼諸天、人得大苦<a class='ref t' id='t0088b20' href='#t0088b20'>T 0088b20</a>住。</p>
<p><a class='t-linehead' id='t-linehead0088b20' href='#t-linehead0088b20'></a>「如來於色、色集、色滅、色味、色患、色離如實<a class='ref t' id='t0088b21' href='#t0088b21'>T 0088b21</a>知，如實知已，於色不復染著愛樂住，彼色<a class='ref t' id='t0088b22' href='#t0088b22'>T 0088b22</a>變易、無常、滅盡，則生樂住；於聲、香、味、觸、法，<a class='ref t' id='t0088b23' href='#t0088b23'>T 0088b23</a>集、滅、味、患、離如實知，如實知已，不復染著愛<a class='ref t' id='t0088b24' href='#t0088b24'>T 0088b24</a>樂住，彼色變易、無常、滅盡，則生樂住。所以者<a class='ref t' id='t0088b25' href='#t0088b25'>T 0088b25</a>何？眼、色緣生眼識，三事和合觸，觸緣受，若<a class='ref t' id='t0088b26' href='#t0088b26'>T 0088b26</a>苦、若樂、不苦不樂，此三受集，此受滅、此受<a class='ref t' id='t0088b27' href='#t0088b27'>T 0088b27</a>患、此受離如實知，於彼色因緣生阨礙，阨<a class='ref t' id='t0088b28' href='#t0088b28'>T 0088b28</a>礙盡已，名無上安隱涅槃。耳、鼻、舌、身、意法緣<a class='ref t' id='t0088b29' href='#t0088b29'>T 0088b29</a>生意識，三事和合觸，觸緣受，若苦、若樂、不苦<a class='ref t' id='t0088c01' href='#t0088c01'>T 0088c01</a>不樂，彼受集、受滅、受味、受患、受離如實知，如<a class='ref t' id='t0088c02' href='#t0088c02'>T 0088c02</a>實知已，彼法因緣生阨礙，阨礙盡已，名無上<a class='ref t' id='t0088c03' href='#t0088c03'>T 0088c03</a>安隱涅槃。」</p>
<p><a class='t-linehead' id='t-linehead0088c03' href='#t-linehead0088c03'></a>爾時，世尊而說偈言：</p>
<a class='ref t' id='t0088c04' href='#t0088c04'>T 0088c04</a>
<blockquote class='gatha'>
<p>「於色聲香味，　　觸法六境界，<a class='ref t' id='t0088c05' href='#t0088c05'>T 0088c05</a><br>
　一向生喜悅，　　愛染深樂著。<a class='ref t' id='t0088c06' href='#t0088c06'>T 0088c06</a><br>
　諸天及世人，　　唯以此為樂，<a class='ref t' id='t0088c07' href='#t0088c07'>T 0088c07</a><br>
　變易滅盡時，　　彼則生大苦。<a class='ref t' id='t0088c08' href='#t0088c08'>T 0088c08</a><br>
　唯有諸賢聖，　　見其滅為樂，<a class='ref t' id='t0088c09' href='#t0088c09'>T 0088c09</a><br>
　世間之所樂，　　觀察悉為怨。<a class='ref t' id='t0088c10' href='#t0088c10'>T 0088c10</a><br>
　賢聖見苦者，　　世間以為樂，<a class='ref t' id='t0088c11' href='#t0088c11'>T 0088c11</a><br>
　世間之所苦，　　於聖則為樂。<a class='ref t' id='t0088c12' href='#t0088c12'>T 0088c12</a><br>
　甚深難解法，　　世間疑惑生，<a class='ref t' id='t0088c13' href='#t0088c13'>T 0088c13</a><br>
　大闇所昏沒，　　盲冥無所見。<a class='ref t' id='t0088c14' href='#t0088c14'>T 0088c14</a><br>
　唯有智慧者，　　發朦開大明，<a class='ref t' id='t0088c15' href='#t0088c15'>T 0088c15</a><br>
　如是甚深句，　　非聖孰能知，<a class='ref t' id='t0088c16' href='#t0088c16'>T 0088c16</a><br>
　不還受身者，　　深達諦明了。」</p>
</blockquote>
<a class='ref t' id='t0088c17' href='#t0088c17'>T 0088c17</a>
<p><a class='t-linehead' id='t-linehead0088c17' href='#t-linehead0088c17'></a>佛說此經已，諸比丘聞佛所說，歡喜奉行。</p>
<a class='ref t' id='t0088c18' href='#t0088c18'>T 0088c18</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
