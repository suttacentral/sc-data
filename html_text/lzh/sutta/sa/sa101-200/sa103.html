<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa103' lang='lzh'>
<header class='mirror'>
<p class='division'><span class='mirror-left latin'>Saṁyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 103</span><span class='mirror-right'>（一〇三） 差摩</span></h1>
</header>
<a class='ref t' id='t-juan5' href='#t-juan5'>T -juan5</a>　<a class='ref t' id='t0029c01' href='#t0029c01'>T 0029c01</a><a class='ref t' id='t0029c02' href='#t0029c02'>T 0029c02</a><a class='ref t' id='t0029c03' href='#t0029c03'>T 0029c03</a>
<p class='suttainfo'><span class='t-juanname'>雜阿含經卷第五</span><br>
<a class='ref t' id='t0029c04' href='#t0029c04'>T 0029c04</a><a class='ref t' id='t0029c05' href='#t0029c05'>T 0029c05</a><span class='t-byline'>宋天竺三藏求那跋陀羅譯</span></p>
<p><a class='ref t' id='t0029c06' href='#t0029c06'>T 0029c06</a>如是我聞：</p>
<p>一時，有眾多上座比丘<a class='ref t' id='t0029c07' href='#t0029c07'>T 0029c07</a>住拘舍彌國瞿師羅園。</p>
<p>時，有差摩比丘<a class='ref t' id='t0029c08' href='#t0029c08'>T 0029c08</a>住拘舍彌國跋陀梨園，身得重病。</p>
<p>時，有陀<a class='ref t' id='t0029c09' href='#t0029c09'>T 0029c09</a>娑比丘為瞻病者。時，陀娑比丘詣諸上座<a class='ref t' id='t0029c10' href='#t0029c10'>T 0029c10</a>比丘，禮諸上座比丘足，於一面住。</p>
<p>諸上<a class='ref t' id='t0029c11' href='#t0029c11'>T 0029c11</a>座比丘告陀娑比丘言：「汝往詣差摩比丘<a class='ref t' id='t0029c12' href='#t0029c12'>T 0029c12</a>所，語言：『諸上座問汝，身小差安隱，苦患<a class='ref t' id='t0029c13' href='#t0029c13'>T 0029c13</a>不增劇耶？』」</p>
<p>時，陀娑比丘受諸上座比丘教，<a class='ref t' id='t0029c14' href='#t0029c14'>T 0029c14</a>至差摩比丘所，語差摩比丘言：「諸上座比<a class='ref t' id='t0029c15' href='#t0029c15'>T 0029c15</a>丘問訊汝，苦患漸差不？眾苦不至增耶？」</p>
<p>差<a class='ref t' id='t0029c16' href='#t0029c16'>T 0029c16</a>摩比丘語陀娑比丘言：「我病不差，不安<a class='ref t' id='t0029c17' href='#t0029c17'>T 0029c17</a>隱身，諸苦轉增無救。譬如多力士夫，取羸<a class='ref t' id='t0029c18' href='#t0029c18'>T 0029c18</a>劣人，以繩繼頭，兩手急絞，極大苦痛，我今<a class='ref t' id='t0029c19' href='#t0029c19'>T 0029c19</a>苦痛有過於彼。譬如屠牛，以利刀生割其<a class='ref t' id='t0029c20' href='#t0029c20'>T 0029c20</a>腹，取其內藏，其牛腹痛當何可堪！我今腹<a class='ref t' id='t0029c21' href='#t0029c21'>T 0029c21</a>痛甚於彼牛。如二力士捉一劣夫，懸著火<a class='ref t' id='t0029c22' href='#t0029c22'>T 0029c22</a>上，燒其兩足，我今兩足熱過於彼。」</p>
<p>時，陀娑<a class='ref t' id='t0029c23' href='#t0029c23'>T 0029c23</a>比丘還至諸上座所，以差摩比丘所說病<a class='ref t' id='t0029c24' href='#t0029c24'>T 0029c24</a>狀，具白諸上座。</p>
<p>時，諸上座還遣陀娑比<a class='ref t' id='t0029c25' href='#t0029c25'>T 0029c25</a>丘至差摩比丘所，語差摩比丘言：「世尊<a class='ref t' id='t0029c26' href='#t0029c26'>T 0029c26</a>所說，有五受陰。何等為五？色受陰，受、想、<a class='ref t' id='t0029c27' href='#t0029c27'>T 0029c27</a>行、識受陰，汝差摩能少觀察此五受陰非我、<a class='ref t' id='t0029c28' href='#t0029c28'>T 0029c28</a>非我所耶？」</p>
<p>時，陀娑比丘受諸上座比丘教<a class='ref t' id='t0029c29' href='#t0029c29'>T 0029c29</a>已，往語差摩比丘言：「諸上座語汝，世尊<a class='ref t' id='t0030a01' href='#t0030a01'>T 0030a01</a>說五受陰，汝少能觀察非我、非我所耶？」</p>
<p>差<a class='ref t' id='t0030a02' href='#t0030a02'>T 0030a02</a>摩比丘語陀娑言：「我於彼五受陰能觀<a class='ref t' id='t0030a03' href='#t0030a03'>T 0030a03</a>察非我、非我所。」</p>
<p>陀娑比丘還白諸上座：「差<a class='ref t' id='t0030a04' href='#t0030a04'>T 0030a04</a>摩比丘言：『我於五受陰能觀察非我、非我<a class='ref t' id='t0030a05' href='#t0030a05'>T 0030a05</a>所。』」</p>
<p>諸上座比丘復遣陀娑比丘語差摩<a class='ref t' id='t0030a06' href='#t0030a06'>T 0030a06</a>比丘言：「汝能於五受陰觀察非我、非我<a class='ref t' id='t0030a07' href='#t0030a07'>T 0030a07</a>所，如漏盡阿羅漢耶？」</p>
<p>時，陀娑比丘受諸上<a class='ref t' id='t0030a08' href='#t0030a08'>T 0030a08</a>座比丘教，往詣差摩比丘所，語差摩言：「比<a class='ref t' id='t0030a09' href='#t0030a09'>T 0030a09</a>丘能如是觀五受陰者，如漏盡阿羅漢耶？」</p>
<p><a class='ref t' id='t0030a10' href='#t0030a10'>T 0030a10</a>差摩比丘語陀娑比丘言：「我觀五受陰非<a class='ref t' id='t0030a11' href='#t0030a11'>T 0030a11</a>我、非我所，非漏盡阿羅漢也。」</p>
<p>時，陀娑比丘<a class='ref t' id='t0030a12' href='#t0030a12'>T 0030a12</a>還至諸上座所，白諸上座：「差摩比丘言：<a class='ref t' id='t0030a13' href='#t0030a13'>T 0030a13</a>『我觀五受陰非我、非我所，而非漏盡阿羅<a class='ref t' id='t0030a14' href='#t0030a14'>T 0030a14</a>漢也。』」</p>
<p>時，諸上座語陀娑比丘：「汝復還語<a class='ref t' id='t0030a15' href='#t0030a15'>T 0030a15</a>差摩比丘：『汝言：「我觀五受陰非我、非我所，<a class='ref t' id='t0030a16' href='#t0030a16'>T 0030a16</a>而非漏盡阿羅漢。」前後相違。』」</p>
<p>陀娑比丘<a class='ref t' id='t0030a17' href='#t0030a17'>T 0030a17</a>受諸上座比丘教，往語差摩比丘：「汝言：『我<a class='ref t' id='t0030a18' href='#t0030a18'>T 0030a18</a>觀五受陰非我、非我所，而非漏盡阿羅漢。』<a class='ref t' id='t0030a19' href='#t0030a19'>T 0030a19</a>前後相違。」</p>
<p>差摩比丘語陀娑比丘言：「我<a class='ref t' id='t0030a20' href='#t0030a20'>T 0030a20</a>於五受陰觀察非我、非我所，而非阿羅漢<a class='ref t' id='t0030a21' href='#t0030a21'>T 0030a21</a>者，我於我慢、我欲、我使，未斷、未知、未離、未<a class='ref t' id='t0030a22' href='#t0030a22'>T 0030a22</a>吐。」</p>
<p>陀娑比丘還至諸上座所，白諸上座：<a class='ref t' id='t0030a23' href='#t0030a23'>T 0030a23</a>「差摩比丘言：『我於五受陰觀察非我、非我<a class='ref t' id='t0030a24' href='#t0030a24'>T 0030a24</a>所，而非漏盡阿羅漢者，於五受陰我慢、<a class='ref t' id='t0030a25' href='#t0030a25'>T 0030a25</a>我欲、我使，未斷、未知、未離、未吐。』」</p>
<p>諸上座復遣<a class='ref t' id='t0030a26' href='#t0030a26'>T 0030a26</a>陀娑比丘語差摩比丘言：「汝言有我，於<a class='ref t' id='t0030a27' href='#t0030a27'>T 0030a27</a>何所有我？為色是我？為我異色？受、想、行、<a class='ref t' id='t0030a28' href='#t0030a28'>T 0030a28</a>識是我？為我異識耶？」</p>
<p>差摩比丘語陀娑比<a class='ref t' id='t0030a29' href='#t0030a29'>T 0030a29</a>丘言：「我不言色是我，我異色；受、想、行、識<a class='ref t' id='t0030b01' href='#t0030b01'>T 0030b01</a>是我，我異識。然於五受陰我慢、我欲、我使，<a class='ref t' id='t0030b02' href='#t0030b02'>T 0030b02</a>未斷、未知、未離、未吐。」</p>
<p>差摩比丘語陀娑比<a class='ref t' id='t0030b03' href='#t0030b03'>T 0030b03</a>丘言：「何煩令汝駈駈往反？汝取杖來，我<a class='ref t' id='t0030b04' href='#t0030b04'>T 0030b04</a>自扶杖，詣彼上座，願授以杖。」差摩比丘<a class='ref t' id='t0030b05' href='#t0030b05'>T 0030b05</a>即自扶杖，詣諸上座。</p>
<p>時，諸上座遙見<a class='ref t' id='t0030b06' href='#t0030b06'>T 0030b06</a>差摩比丘扶杖而來，自為敷座，安停脚<a class='ref t' id='t0030b07' href='#t0030b07'>T 0030b07</a>机，自往迎接，為持衣鉢，命令就座，共相<a class='ref t' id='t0030b08' href='#t0030b08'>T 0030b08</a>慰勞。慰勞已，語差摩比丘言：「汝言我慢，何<a class='ref t' id='t0030b09' href='#t0030b09'>T 0030b09</a>所見我？色是我耶？我異色耶？受、想、行、識是<a class='ref t' id='t0030b10' href='#t0030b10'>T 0030b10</a>我耶？我異識耶？」</p>
<p>差摩比丘白言：「非色是我，<a class='ref t' id='t0030b11' href='#t0030b11'>T 0030b11</a>非我異色；非受、想、行、識是我，非我異識。<a class='ref t' id='t0030b12' href='#t0030b12'>T 0030b12</a>能於五受陰我慢、我欲、我使，未斷、未知、未離、<a class='ref t' id='t0030b13' href='#t0030b13'>T 0030b13</a>未吐。譬如優鉢羅、鉢曇摩、拘牟頭、分陀<a class='ref t' id='t0030b14' href='#t0030b14'>T 0030b14</a>利華香，為即根香耶？為香異根耶？為莖<a class='ref t' id='t0030b15' href='#t0030b15'>T 0030b15</a>葉鬚精麤香耶？為香異精麤耶？為等說<a class='ref t' id='t0030b16' href='#t0030b16'>T 0030b16</a>不？」</p>
<p>諸上座答言：「不也，差摩比丘！非優鉢<a class='ref t' id='t0030b17' href='#t0030b17'>T 0030b17</a>羅、鉢曇摩、拘牟頭、分陀利根即是香、非<a class='ref t' id='t0030b18' href='#t0030b18'>T 0030b18</a>香異根，亦非莖葉鬚精麤是香，亦非香異<a class='ref t' id='t0030b19' href='#t0030b19'>T 0030b19</a>精麤也。」</p>
<p>差摩比丘復問：「彼何等香？」</p>
<p>上座答<a class='ref t' id='t0030b20' href='#t0030b20'>T 0030b20</a>言：「是華香。」</p>
<p>差摩比丘復言：「我亦如是。非<a class='ref t' id='t0030b21' href='#t0030b21'>T 0030b21</a>色即我，我不離色；非受、想、行識即我，我<a class='ref t' id='t0030b22' href='#t0030b22'>T 0030b22</a>不離識。然我於五受陰見非我、非我所，<a class='ref t' id='t0030b23' href='#t0030b23'>T 0030b23</a>而於我慢、我欲、我使，未斷、未知、未離、未吐。諸<a class='ref t' id='t0030b24' href='#t0030b24'>T 0030b24</a>上座聽我說譬，凡智者，因譬類得解。譬如<a class='ref t' id='t0030b25' href='#t0030b25'>T 0030b25</a>乳母衣，付浣衣者，以種種灰湯，浣濯塵<a class='ref t' id='t0030b26' href='#t0030b26'>T 0030b26</a>垢，猶有餘氣，要以種種雜香，薰令消滅。<a class='ref t' id='t0030b27' href='#t0030b27'>T 0030b27</a>如是，多聞聖弟子離於五受陰，正觀非我、<a class='ref t' id='t0030b28' href='#t0030b28'>T 0030b28</a>非我所，能於五受陰我慢、我欲、我使，未斷、<a class='ref t' id='t0030b29' href='#t0030b29'>T 0030b29</a>未知、未離、未吐，然後於五受陰增進思惟，<a class='ref t' id='t0030c01' href='#t0030c01'>T 0030c01</a>觀察生滅，此色、此色集、此色滅，此受、想、行、<a class='ref t' id='t0030c02' href='#t0030c02'>T 0030c02</a>識，此識集、此識滅。於五受陰如是觀生<a class='ref t' id='t0030c03' href='#t0030c03'>T 0030c03</a>滅已，我慢、我欲、我使，一切悉除，是名真<a class='ref t' id='t0030c04' href='#t0030c04'>T 0030c04</a>實正觀。」</p>
<p>差摩比丘說此法時，彼諸上座遠<a class='ref t' id='t0030c05' href='#t0030c05'>T 0030c05</a>塵離垢，得法眼淨。差摩比丘不起諸漏，心<a class='ref t' id='t0030c06' href='#t0030c06'>T 0030c06</a>得解脫，法喜利故，身病悉除。</p>
<p>時，諸上座比<a class='ref t' id='t0030c07' href='#t0030c07'>T 0030c07</a>丘語差摩比丘言：「我聞仁者初所說，已解<a class='ref t' id='t0030c08' href='#t0030c08'>T 0030c08</a>已樂，況復重聞！所以問者，欲發仁者微<a class='ref t' id='t0030c09' href='#t0030c09'>T 0030c09</a>妙辯才，非為嬈亂汝，便堪能廣說如來、應、<a class='ref t' id='t0030c10' href='#t0030c10'>T 0030c10</a>等正覺法。」</p>
<p>時，諸上座聞差摩比丘所說，歡喜<a class='ref t' id='t0030c11' href='#t0030c11'>T 0030c11</a>奉行。</p>
<a class='ref t' id='t0030c12' href='#t0030c12'>T 0030c12</a>
<footer>
<p>This Chinese translation of the Saṁyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
