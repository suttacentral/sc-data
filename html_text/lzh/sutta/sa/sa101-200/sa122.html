<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa122' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 122</span><span class='mirror-right'>（一二二） 眾生</span></h1>
</header>
<p>如是我聞：</p>
<p>一時，佛住摩拘羅山。</p>
<p>時，有<a class='ref t' id='t0040a05' href='#t0040a05'>T 0040a05</a>侍者比丘名曰羅陀，白佛言：「世尊！所謂眾<a class='ref t' id='t0040a06' href='#t0040a06'>T 0040a06</a>生者，云何名為眾生？」</p>
<p>佛告羅陀：「於色染著<a class='ref t' id='t0040a07' href='#t0040a07'>T 0040a07</a>纏綿，名曰眾生；於受、想、行、識染著纏綿，名<a class='ref t' id='t0040a08' href='#t0040a08'>T 0040a08</a>曰眾生。」</p>
<p>佛告羅陀：「我說於色境界當散壞<a class='ref t' id='t0040a09' href='#t0040a09'>T 0040a09</a>消滅，於受、想、行、識境界當散壞消滅，斷除<a class='ref t' id='t0040a10' href='#t0040a10'>T 0040a10</a>愛欲，愛盡則苦盡，苦盡者我說作苦邊。譬<a class='ref t' id='t0040a11' href='#t0040a11'>T 0040a11</a>如聚落中諸小男小女嬉戲，聚土作城郭<a class='ref t' id='t0040a12' href='#t0040a12'>T 0040a12</a>宅舍，心愛樂著，愛未盡、欲未盡、念未盡、渴<a class='ref t' id='t0040a13' href='#t0040a13'>T 0040a13</a>未盡，心常愛樂、守護，言：『我城郭，我舍宅。』<a class='ref t' id='t0040a14' href='#t0040a14'>T 0040a14</a>若於彼土聚愛盡、欲盡、念盡、渴盡，則以手<a class='ref t' id='t0040a15' href='#t0040a15'>T 0040a15</a>撥足蹴，令其消散。如是，羅陀！於色散<a class='ref t' id='t0040a16' href='#t0040a16'>T 0040a16</a>壞消滅愛盡，愛盡故苦盡，苦盡故我說作<a class='ref t' id='t0040a17' href='#t0040a17'>T 0040a17</a>苦邊。」</p>
<p>佛說此經已，羅陀比丘聞佛所說，歡<a class='ref t' id='t0040a18' href='#t0040a18'>T 0040a18</a>喜奉行。</p>
<a class='ref t' id='t0040a19' href='#t0040a19'>T 0040a19</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
