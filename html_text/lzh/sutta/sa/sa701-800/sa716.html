<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa716' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 716</span><span class='mirror-right'>（七一六） 一法</span></h1>
</header>
<p><a class='t-linehead' id='t-linehead0193a08'></a>如是我聞：</p>
<p>一時，佛住舍衛國祇樹給<a class='ref t' id='t0193a09'>T 0193a09</a>孤獨園。</p>
<p><a class='t-linehead' id='t-linehead0193a09'></a>爾時，世尊告諸比丘：「於內法中，我<a class='ref t' id='t0193a10'>T 0193a10</a>不見一法，未生惡不善法令生，已生惡不<a class='ref t' id='t0193a11'>T 0193a11</a>善法重生令增廣，未生善法不生，已生則<a class='ref t' id='t0193a12'>T 0193a12</a>退，所謂不正思惟。諸比丘！不正思惟者，未生<a class='ref t' id='t0193a13'>T 0193a13</a>貪欲蓋令生，已生者重生令增廣。未生瞋<a class='ref t' id='t0193a14'>T 0193a14</a>恚、睡眠、掉悔、疑蓋令生，已生者重生令增<a class='ref t' id='t0193a15'>T 0193a15</a>廣。未生念覺分不生，已生者令退，未生擇<a class='ref t' id='t0193a16'>T 0193a16</a>法、精進、喜、猗、定、捨覺分令生，已生者重<a class='ref t' id='t0193a17'>T 0193a17</a>生令增廣。</p>
<p><a class='t-linehead' id='t-linehead0193a17'></a>「我不見一法能令未生惡不善<a class='ref t' id='t0193a18'>T 0193a18</a>法不生，已生者令斷，未生善法令生，已生<a class='ref t' id='t0193a19'>T 0193a19</a>者重生令增廣，正思惟。比丘！正思惟者，未<a class='ref t' id='t0193a20'>T 0193a20</a>生貪欲蓋令不生，已生者令斷，未生瞋恚、<a class='ref t' id='t0193a21'>T 0193a21</a>睡眠、掉悔、疑蓋令不生，已生者令斷，未生<a class='ref t' id='t0193a22'>T 0193a22</a>念覺分令生，已生者重生令增廣。未生擇<a class='ref t' id='t0193a23'>T 0193a23</a>法、精進、喜、猗、定、捨覺分令生，已生者重生<a class='ref t' id='t0193a24'>T 0193a24</a>令增廣。」</p>
<p><a class='t-linehead' id='t-linehead0193a24'></a>佛說此經已，諸比丘聞佛所說，<a class='ref t' id='t0193a25'>T 0193a25</a>歡喜奉行。</p>
<a class='ref t' id='t0193a26'>T 0193a26</a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
