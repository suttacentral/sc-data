<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t121' lang='lzh'>
<header class='mirror'>
<h1 class='mirror-row'><span class='mirror-left latin'>T 121</span><span class='mirror-right'>佛說月喻經</span></h1>
</header>
<p class='suttainfo'><span class='t-juanname'>佛說月喻經</span><br>
<a class='ref t' id='t0544b12' href='#t0544b12'>T 0544b12</a><a class='ref t' id='t0544b13' href='#t0544b13'>T 0544b13</a><a class='ref t' id='t0544b14' href='#t0544b14'>T 0544b14</a><span class='t-byline'>西天譯經三藏傳法大師賜紫<a class='ref t' id='t0544b15' href='#t0544b15'>T 0544b15</a>臣施護奉　詔譯</span></p>
<p><a class='ref t' id='t0544b16' href='#t0544b16'>T 0544b16</a>如是我聞：</p>
<p>一時，世尊在王舍城，迦蘭陀竹林<a class='ref t' id='t0544b17' href='#t0544b17'>T 0544b17</a>精舍，與苾芻眾俱。是時，世尊告諸苾芻言：<a class='ref t' id='t0544b18' href='#t0544b18'>T 0544b18</a>「如世所見，皎月圓滿，行於虛空，清淨無礙。<a class='ref t' id='t0544b19' href='#t0544b19'>T 0544b19</a>而諸苾芻，不破威儀，常如初臘者，具足慚<a class='ref t' id='t0544b20' href='#t0544b20'>T 0544b20</a>愧，若身若心，曾無散亂，如其法儀，入<span class='corr' title='[日→白] cf.【麗】'>白</span>衣<a class='ref t' id='t0544b21' href='#t0544b21'>T 0544b21</a>舍，清淨無染，亦復如是。諸苾芻！又如明眼<a class='ref t' id='t0544b22' href='#t0544b22'>T 0544b22</a>人，或入大水深廣之中、或涉江河險惡之處、<a class='ref t' id='t0544b23' href='#t0544b23'>T 0544b23</a>或履山巖高下之所，以明眼故，而悉能見，離<a class='ref t' id='t0544b24' href='#t0544b24'>T 0544b24</a>諸疑懼。如前所說，苾芻亦然。諸苾芻！今我<a class='ref t' id='t0544b25' href='#t0544b25'>T 0544b25</a>所說，猶月行空，清淨無礙。譬明眼人，涉履<a class='ref t' id='t0544b26' href='#t0544b26'>T 0544b26</a>諸險，離諸疑懼。而迦葉苾芻，不破威儀，常<a class='ref t' id='t0544b27' href='#t0544b27'>T 0544b27</a>如初臘者，具足慚愧，若身若心，曾無散亂，<a class='ref t' id='t0544b28' href='#t0544b28'>T 0544b28</a>如其法儀。入白衣舍，清淨無染。離諸怯懼，亦<a class='ref t' id='t0544b29' href='#t0544b29'>T 0544b29</a>復如是。」</p>
<p><a class='ref t' id='t0544c01' href='#t0544c01'>T 0544c01</a>爾時，世尊復告諸苾芻言：「汝等苾芻，若入<a class='ref t' id='t0544c02' href='#t0544c02'>T 0544c02</a>白衣舍時，當起何心、當以何相而入其舍？」</p>
<p>諸<a class='ref t' id='t0544c03' href='#t0544c03'>T 0544c03</a>苾芻白佛言：「世尊！佛是所歸向，佛為諸法本，<a class='ref t' id='t0544c04' href='#t0544c04'>T 0544c04</a>佛為清淨眼，我等不知是義云何？願佛世尊，<a class='ref t' id='t0544c05' href='#t0544c05'>T 0544c05</a>善為宣說，令諸苾芻，聞已了知。」</p>
<p><a class='ref t' id='t0544c06' href='#t0544c06'>T 0544c06</a>佛言：「諸苾芻！汝等諦聽，當善作意，今為汝<a class='ref t' id='t0544c07' href='#t0544c07'>T 0544c07</a>說。若諸苾芻，欲入白衣舍時，應起無著無縛<a class='ref t' id='t0544c08' href='#t0544c08'>T 0544c08</a>無執取心，依律儀相而入其舍，雖受利養，但<a class='ref t' id='t0544c09' href='#t0544c09'>T 0544c09</a>欲為彼作諸福事，隨自所得分量而受。復善<a class='ref t' id='t0544c10' href='#t0544c10'>T 0544c10</a>作意，於自不高，於他不下。起如是心，以如<a class='ref t' id='t0544c11' href='#t0544c11'>T 0544c11</a>是相，應入白衣舍。」</p>
<p><a class='ref t' id='t0544c12' href='#t0544c12'>T 0544c12</a>爾時，世尊舉手捫空，告苾芻眾言：「於汝意云<a class='ref t' id='t0544c13' href='#t0544c13'>T 0544c13</a>何？虛空有著不？有縛不？有執取不？」</p>
<p>諸苾芻言：<a class='ref t' id='t0544c14' href='#t0544c14'>T 0544c14</a>「不也。世尊！」</p>
<p>佛言：「若苾芻，以無著無縛無執取<a class='ref t' id='t0544c15' href='#t0544c15'>T 0544c15</a>心，入白衣舍，亦復如是。」</p>
<p><a class='ref t' id='t0544c16' href='#t0544c16'>T 0544c16</a>爾時，世尊又復舉手捫空，告苾芻眾言：「諸苾<a class='ref t' id='t0544c17' href='#t0544c17'>T 0544c17</a>芻！於汝意云何？虛空有著不？有縛不？有執取<a class='ref t' id='t0544c18' href='#t0544c18'>T 0544c18</a>不？」</p>
<p>諸苾芻言：「不也。世尊！」</p>
<p>佛言：「迦葉苾芻亦復<a class='ref t' id='t0544c19' href='#t0544c19'>T 0544c19</a>如是，以無著無縛無執取心，入白衣舍，雖受<a class='ref t' id='t0544c20' href='#t0544c20'>T 0544c20</a>利養，但欲為彼作諸福事，隨自所得分量而<a class='ref t' id='t0544c21' href='#t0544c21'>T 0544c21</a>受。復善作意，於自不高，於他不下。諸苾芻！<a class='ref t' id='t0544c22' href='#t0544c22'>T 0544c22</a>以是義故，如迦葉苾芻者，應入白衣舍，堪受<a class='ref t' id='t0544c23' href='#t0544c23'>T 0544c23</a>利養。」</p>
<p><a class='ref t' id='t0544c24' href='#t0544c24'>T 0544c24</a>爾時，諸苾芻重白佛言：「世尊！若諸苾芻為白<a class='ref t' id='t0544c25' href='#t0544c25'>T 0544c25</a>衣說法時，或有清淨、或不清淨，其事云何？<a class='ref t' id='t0544c26' href='#t0544c26'>T 0544c26</a>願佛世尊，善為宣說。」</p>
<p><a class='ref t' id='t0544c27' href='#t0544c27'>T 0544c27</a>佛言：「諸苾芻！汝等諦聽，當善作意，今為汝說。<a class='ref t' id='t0544c28' href='#t0544c28'>T 0544c28</a>若苾芻，為欲令他發起信心，及作信心事給<a class='ref t' id='t0544c29' href='#t0544c29'>T 0544c29</a>施衣服、飲食、坐臥之具、病緣醫藥，以是利故，<a class='ref t' id='t0545a01' href='#t0545a01'>T 0545a01</a>為他說法者，此不清淨。若苾芻，於佛所說法，<a class='ref t' id='t0545a02' href='#t0545a02'>T 0545a02</a>安住正見，離諸染污，如鍊真金，去除鑛穢，見<a class='ref t' id='t0545a03' href='#t0545a03'>T 0545a03</a>如是法，證如是法，如佛所發起，是法能離生、<a class='ref t' id='t0545a04' href='#t0545a04'>T 0545a04</a>老、病、死、憂、悲、苦惱，以如是法，為他演說，令他<a class='ref t' id='t0545a05' href='#t0545a05'>T 0545a05</a>得聞如是法已，隨順修行，於長夜中，得大<a class='ref t' id='t0545a06' href='#t0545a06'>T 0545a06</a>利樂，以此緣故，發生慈心悲愍等心，由是因<a class='ref t' id='t0545a07' href='#t0545a07'>T 0545a07</a>故，令佛正法得久住世。諸苾芻！若起如是心，<a class='ref t' id='t0545a08' href='#t0545a08'>T 0545a08</a>為他說法者，斯則清淨。</p>
<p><a class='ref t' id='t0545a09' href='#t0545a09'>T 0545a09</a>「復次，諸苾芻！汝等當知，迦葉苾芻能起清淨<a class='ref t' id='t0545a10' href='#t0545a10'>T 0545a10</a>心，為他說法，以清淨故，令佛正法得久住世。<a class='ref t' id='t0545a11' href='#t0545a11'>T 0545a11</a>是故汝等諸苾芻眾，亦應如是，如理修學。</p>
<p><a class='ref t' id='t0545a12' href='#t0545a12'>T 0545a12</a>「又，諸苾芻！若有能起如是心，為他說法者，我<a class='ref t' id='t0545a13' href='#t0545a13'>T 0545a13</a>說名為最上清淨真實，能令如來正法得久<a class='ref t' id='t0545a14' href='#t0545a14'>T 0545a14</a>住世。」</p>
<p><a class='ref t' id='t0545a15' href='#t0545a15'>T 0545a15</a>佛說此經已。諸苾芻眾，歡喜信受。</p>
<a class='ref t' id='t0545a16' href='#t0545a16'>T 0545a16</a>
<p class='endsutta'><span class='t-juanname'>佛說月喻經</span></p>
<footer>
<p>This is an independent sūtra, which in the Taishō canon is collected alongside the Saṁyuktāgama collections.</p>
<p>It is Taishō vol. 2 sūtra no. 121. The text is from <a href='http://tripitaka.cbeta.org/T02'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
