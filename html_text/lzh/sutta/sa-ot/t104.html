<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t104' lang='lzh'>
<header class='mirror'>
<h1 class='mirror-row'><span class='mirror-left latin'>T 104</span><span class='mirror-right'>佛說法印經</span></h1>
</header>
　<a class='ref t' id='t0500b14' href='#t0500b14'>T 0500b14</a><a class='ref t' id='t0500b15' href='#t0500b15'>T 0500b15</a><a class='ref t' id='t0500b16' href='#t0500b16'>T 0500b16</a><a class='ref t' id='t0500b17' href='#t0500b17'>T 0500b17</a>
<p class='suttainfo'><span class='t-juanname'>佛說法印經</span><br>
<a class='ref t' id='t0500b18' href='#t0500b18'>T 0500b18</a><a class='ref t' id='t0500b19' href='#t0500b19'>T 0500b19</a><span class='t-byline'>西天譯經三藏朝奉大夫試鴻臚卿<a class='ref t' id='t0500b20' href='#t0500b20'>T 0500b20</a>傳法大師臣施護奉　詔譯</span></p>
<p><a class='ref t' id='t0500b21' href='#t0500b21'>T 0500b21</a>爾時，佛在舍衛國，與苾芻眾俱。是時，佛告苾<a class='ref t' id='t0500b22' href='#t0500b22'>T 0500b22</a>芻眾言：「汝等當知，有聖法印，我今為汝分<a class='ref t' id='t0500b23' href='#t0500b23'>T 0500b23</a>別演說。汝等應起清淨知見，諦聽諦受，如<a class='ref t' id='t0500b24' href='#t0500b24'>T 0500b24</a>善作意，記念思惟。」時，諸苾芻即白佛言：「善<a class='ref t' id='t0500b25' href='#t0500b25'>T 0500b25</a>哉！世尊！願為宣說，我等樂聞。」</p>
<p>佛言：「苾芻！空<a class='ref t' id='t0500b26' href='#t0500b26'>T 0500b26</a>性無所有，無妄想，無所生，無所滅，離諸知<a class='ref t' id='t0500b27' href='#t0500b27'>T 0500b27</a>見。何以故？空性無處所，無色相，非有想，本<a class='ref t' id='t0500b28' href='#t0500b28'>T 0500b28</a>無所生，非知見所及，離諸有著。由離著故，<a class='ref t' id='t0500b29' href='#t0500b29'>T 0500b29</a>攝一切法，住平等見，是真實見。苾芻當知，<a class='ref t' id='t0500c01' href='#t0500c01'>T 0500c01</a>空性如是，諸法亦然，是名法印。</p>
<p><a class='ref t' id='t0500c02' href='#t0500c02'>T 0500c02</a>「復次，諸苾芻！此法印者，即是三解脫門，是<a class='ref t' id='t0500c03' href='#t0500c03'>T 0500c03</a>諸佛根本法，為諸佛眼，是即諸佛所歸趣<a class='ref t' id='t0500c04' href='#t0500c04'>T 0500c04</a>故。是故汝等，諦聽諦受，記念思惟，如實觀<a class='ref t' id='t0500c05' href='#t0500c05'>T 0500c05</a>察。</p>
<p><a class='ref t' id='t0500c06' href='#t0500c06'>T 0500c06</a>「復次，苾芻！若有修行者，當往林間，或居樹下<a class='ref t' id='t0500c07' href='#t0500c07'>T 0500c07</a>諸寂靜處，如實觀察，色是苦，是空，是無常，當<a class='ref t' id='t0500c08' href='#t0500c08'>T 0500c08</a>生厭離，住平等見。如是觀察受、想、行、識，是<a class='ref t' id='t0500c09' href='#t0500c09'>T 0500c09</a>苦、是空、是無常，當生厭離，住平等見。諸苾<a class='ref t' id='t0500c10' href='#t0500c10'>T 0500c10</a>芻！諸蘊本空，由心所生，心法滅已，諸蘊無<a class='ref t' id='t0500c11' href='#t0500c11'>T 0500c11</a>作。如是了知，即正解脫，正解脫已，離諸知<a class='ref t' id='t0500c12' href='#t0500c12'>T 0500c12</a>見，是名空解脫門。</p>
<p><a class='ref t' id='t0500c13' href='#t0500c13'>T 0500c13</a>「復次，住三摩地，觀諸色境，皆悉滅盡，離諸<a class='ref t' id='t0500c14' href='#t0500c14'>T 0500c14</a>有想，如是聲、香、味、觸、法，亦皆滅盡離諸有想，<a class='ref t' id='t0500c15' href='#t0500c15'>T 0500c15</a>如是觀察名為無想解脫門。入是解脫門已，<a class='ref t' id='t0500c16' href='#t0500c16'>T 0500c16</a>即得知見清淨。由是清淨故，即貪瞋癡皆悉<a class='ref t' id='t0500c17' href='#t0500c17'>T 0500c17</a>滅盡。彼滅盡已，住平等見。住是見者，即離<a class='ref t' id='t0500c18' href='#t0500c18'>T 0500c18</a>我見及我所見，即了諸見，無所生起，無所<a class='ref t' id='t0500c19' href='#t0500c19'>T 0500c19</a>依止。</p>
<p><a class='ref t' id='t0500c20' href='#t0500c20'>T 0500c20</a>「復次，離我見已，即無見無聞，無覺無知。何以<a class='ref t' id='t0500c21' href='#t0500c21'>T 0500c21</a>故？由因緣故，而生諸識，即彼因緣，及所生<a class='ref t' id='t0500c22' href='#t0500c22'>T 0500c22</a>識，皆悉無常，以無常故，識不可得。識蘊既空，<a class='ref t' id='t0500c23' href='#t0500c23'>T 0500c23</a>無所造作，是名無作解脫門。入是解脫門已，<a class='ref t' id='t0500c24' href='#t0500c24'>T 0500c24</a>知法究竟，於法無著，證法寂滅。」</p>
<p><a class='ref t' id='t0500c25' href='#t0500c25'>T 0500c25</a>佛告諸苾芻：「如是名為聖法印，即是三解脫<a class='ref t' id='t0500c26' href='#t0500c26'>T 0500c26</a>門。汝諸苾芻，若修學者，即得知見清淨。」</p>
<p>時，<a class='ref t' id='t0500c27' href='#t0500c27'>T 0500c27</a>諸苾芻，聞是法已，皆大歡喜，頂禮信受。</p>
<a class='ref t' id='t0500c28' href='#t0500c28'>T 0500c28</a>
<p class='endsutta'><span class='t-juanname'>佛說法印經</span></p>
<footer>
<p>This is an independent sūtra, which in the Taishō canon is collected alongside the Saṃyuktāgama collections.</p>
<p>It is Taishō vol. 2 sūtra no. 104. The text is from <a href='http://tripitaka.cbeta.org/T02'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
