<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t213.1' lang='lzh'>
<header>
<ul>
<li class='division'>法集要頌經</li>
</ul>
<h1>法集要頌經有為品第一</h1>
</header>
<div class='suttainfo' id='juan1'>
<p><span class='juannum'>No. 213</span><a class='ref t' id='t0777a02'>T 0777a02</a><a class='ref t' id='t0777a01'>T 0777a01</a><br>
<span class='t-juanname'>法集要頌經有為品第一</span><a class='ref t' id='t0777a03'>T 0777a03</a><a class='ref t' id='t0777a04'>T 0777a04</a><br>
<span class='t-byline'>尊者法救集</span><a class='ref t' id='t0777a05'>T 0777a05</a><br>
<span class='t-byline'>西天中印度惹爛駄<a class='ref t' id='t0777a06'>T 0777a06</a>囉國密林寺三藏明教大師賜紫<a class='ref t' id='t0777a07'>T 0777a07</a>沙門臣天息災奉　詔譯</span><a class='ref t' id='t0777a08'>T 0777a08</a></p>
</div>
<blockquote class='gatha'>
<p><a class='ref vns' id='vns1'>SC Verse 1</a><a class='ref vgns' id='vgns1.1'>Verse 1.1</a>能覺悟煩惱，　　宜發歡喜心，<a class='ref t' id='t0777a09'>T 0777a09</a><br>
今聽我所集，　　佛所宣法頌。<a class='ref t' id='t0777a10'>T 0777a10</a></p>
<p><a class='ref vns' id='vns2'>SC Verse 2</a><a class='ref vgns' id='vgns1.2'>Verse 1.2</a>如是佛世尊，　　一切智中師，<a class='ref t' id='t0777a11'>T 0777a11</a><br>
慈悲為有情，　　廣說真實語。<a class='ref t' id='t0777a12'>T 0777a12</a></p>
<p><a class='ref vns' id='vns3'>SC Verse 3</a><a class='ref vgns' id='vgns1.3'>Verse 1.3</a>一切行非常，　　皆是興衰法，<a class='ref t' id='t0777a13'>T 0777a13</a><br>
夫生輒還終，　　寂滅最安樂。<a class='ref t' id='t0777a14'>T 0777a14</a></p>
<p><a class='ref vns' id='vns4'>SC Verse 4</a><a class='ref vgns' id='vgns1.4'>Verse 1.4</a>如燭熾焰時，　　擲物在暗處，<a class='ref t' id='t0777a15'>T 0777a15</a><br>
不使智燈尋，　　恒為煩惱覆。<a class='ref t' id='t0777a16'>T 0777a16</a></p>
<p><a class='ref vns' id='vns5'>SC Verse 5</a><a class='ref vgns' id='vgns1.5'>Verse 1.5</a>人身有形器，　　棄散在諸方，<a class='ref t' id='t0777a17'>T 0777a17</a><br>
骸骨如鴿色，　　觀斯有何樂？<a class='ref t' id='t0777a18'>T 0777a18</a></p>
<p><a class='ref vns' id='vns6'>SC Verse 6</a><a class='ref vgns' id='vgns1.6'>Verse 1.6</a>譬如人初夜，　　識託住母胎，<a class='ref t' id='t0777a19'>T 0777a19</a><br>
日涉多遷變，　　逝而定不還。<a class='ref t' id='t0777a20'>T 0777a20</a></p>
<p><a class='ref vns' id='vns7'>SC Verse 7</a><a class='ref vgns' id='vgns1.7'>Verse 1.7</a>晨朝覩好事，　　夜至則不現，<a class='ref t' id='t0777a21'>T 0777a21</a><br>
昨所瞻視者，　　今夕則或無。<a class='ref t' id='t0777a22'>T 0777a22</a></p>
<p><a class='ref vns' id='vns8'>SC Verse 8</a><a class='ref vgns' id='vgns1.8'>Verse 1.8</a>榮富焰熾盛，　　無常無時節，<a class='ref t' id='t0777a23'>T 0777a23</a><br>
不揀擇貴賤，　　常被死王降。<a class='ref t' id='t0777a24'>T 0777a24</a></p>
<p><a class='ref vns' id='vns9'>SC Verse 9</a><a class='ref vgns' id='vgns1.9'>Verse 1.9</a>或有在胎殞，　　或初誕亦亡，<a class='ref t' id='t0777a25'>T 0777a25</a><br>
盛壯不免死，　　老耄甘心受。<a class='ref t' id='t0777a26'>T 0777a26</a></p>
<p><a class='ref vns' id='vns10'>SC Verse 10</a><a class='ref vgns' id='vgns1.10'>Verse 1.10</a>若老或少年，　　及與中年者，<a class='ref t' id='t0777a27'>T 0777a27</a><br>
恒被死來侵，　　云何不懷怖？<a class='ref t' id='t0777a28'>T 0777a28</a></p>
<p><a class='ref vns' id='vns11'>SC Verse 11</a><a class='ref vgns' id='vgns1.11'>Verse 1.11</a>命如菓自熟，　　常恐會零落，<a class='ref t' id='t0777a29'>T 0777a29</a><br>
生已必有終，　　誰能免斯者？<a class='ref t' id='t0777b01'>T 0777b01</a></p>
<p><a class='ref vns' id='vns12'>SC Verse 12</a><a class='ref vgns' id='vgns1.12'>Verse 1.12</a>譬如陶家師，　　埏埴作<span class='corr' title='[坯→坏] cf.【麗】'>坏</span>器，<a class='ref t' id='t0777b02'>T 0777b02</a><br>
諸有悉破壞，　　人命亦如是。<a class='ref t' id='t0777b03'>T 0777b03</a></p>
<p><a class='ref vns' id='vns13'>SC Verse 13</a><a class='ref vgns' id='vgns1.13'>Verse 1.13</a>如人彈琴瑟，　　具足眾妙音，<a class='ref t' id='t0777b04'>T 0777b04</a><br>
絃斷無少聲，　　人命亦如是。<a class='ref t' id='t0777b05'>T 0777b05</a></p>
<p><a class='ref vns' id='vns14'>SC Verse 14</a><a class='ref vgns' id='vgns1.14'>Verse 1.14</a>如囚被繫縛，　　拘牽詣都市，<a class='ref t' id='t0777b06'>T 0777b06</a><br>
動則向死路，　　壽命亦如是。<a class='ref t' id='t0777b07'>T 0777b07</a></p>
<p><a class='ref vns' id='vns15'>SC Verse 15</a><a class='ref vgns' id='vgns1.15'>Verse 1.15</a>如河急駛流，　　往而悉不還，<a class='ref t' id='t0777b08'>T 0777b08</a><br>
人生亦如是，　　逝者皆不迴。<a class='ref t' id='t0777b09'>T 0777b09</a></p>
<p><a class='ref vns' id='vns16'>SC Verse 16</a><a class='ref vgns' id='vgns1.16'>Verse 1.16</a>諸患集成身，　　生多眾苦惱，<a class='ref t' id='t0777b10'>T 0777b10</a><br>
人命亦如是，　　為老死所伺。<a class='ref t' id='t0777b11'>T 0777b11</a></p>
<p><a class='ref vns' id='vns17'>SC Verse 17</a><a class='ref vgns' id='vgns1.17'>Verse 1.17</a>所造成功勞，　　永世獲安樂，<a class='ref t' id='t0777b12'>T 0777b12</a><br>
如杖擊急水，　　暫開還却合。<a class='ref t' id='t0777b13'>T 0777b13</a></p>
<p><a class='ref vns' id='vns18'>SC Verse 18</a><a class='ref vgns' id='vgns1.18'>Verse 1.18</a>如人操杖行，　　牧牛飲飼者，<a class='ref t' id='t0777b14'>T 0777b14</a><br>
人命亦如是，　　亦即養命去。<a class='ref t' id='t0777b15'>T 0777b15</a></p>
<p><a class='ref vns' id='vns19'>SC Verse 19</a><a class='ref vgns' id='vgns1.19'>Verse 1.19</a>夫人欲立德，　　晝夜勿空過，<a class='ref t' id='t0777b16'>T 0777b16</a><br>
既獲得人身，　　一心思命盡。<a class='ref t' id='t0777b17'>T 0777b17</a></p>
<p><a class='ref vns' id='vns20'>SC Verse 20</a><a class='ref vgns' id='vgns1.20'>Verse 1.20</a>不寐覺夜長，　　疲倦道路長，<a class='ref t' id='t0777b18'>T 0777b18</a><br>
愚迷生死長，　　希聞於妙法。<a class='ref t' id='t0777b19'>T 0777b19</a></p>
<p><a class='ref vns' id='vns21'>SC Verse 21</a><a class='ref vgns' id='vgns1.21'>Verse 1.21</a>有子兼有財，　　慳惜遇散壞，<a class='ref t' id='t0777b20'>T 0777b20</a><br>
愚夫不自觀，　　何恃有財子？<a class='ref t' id='t0777b21'>T 0777b21</a></p>
<p><a class='ref vns' id='vns22'>SC Verse 22</a><a class='ref vgns' id='vgns1.22'>Verse 1.22</a>百千非算數，　　族姓富男女，<a class='ref t' id='t0777b22'>T 0777b22</a><br>
積聚多財產，　　無不皆衰滅。<a class='ref t' id='t0777b23'>T 0777b23</a></p>
<p><a class='ref vns' id='vns23'>SC Verse 23</a><a class='ref vgns' id='vgns1.23'>Verse 1.23</a>富貴非聖財，　　恒為無常伺，<a class='ref t' id='t0777b24'>T 0777b24</a><br>
猶如盲眼人，　　不能自觀察。<a class='ref t' id='t0777b25'>T 0777b25</a></p>
<p><a class='ref vns' id='vns24'>SC Verse 24</a><a class='ref vgns' id='vgns1.24'>Verse 1.24</a>聚集還散壞，　　崇高必墜落，<a class='ref t' id='t0777b26'>T 0777b26</a><br>
生者皆盡終，　　有情亦如是。<a class='ref t' id='t0777b27'>T 0777b27</a></p>
<p><a class='ref vns' id='vns25'>SC Verse 25</a><a class='ref vgns' id='vgns1.25'>Verse 1.25</a>行惡入地獄，　　修善則生天，<a class='ref t' id='t0777b28'>T 0777b28</a><br>
若能修善者，　　漏盡得涅槃。<a class='ref t' id='t0777b29'>T 0777b29</a></p>
<p><a class='ref vns' id='vns26'>SC Verse 26</a><a class='ref vgns' id='vgns1.26'>Verse 1.26</a>諸佛與菩薩，　　緣覺及聲聞，<a class='ref t' id='t0777c01'>T 0777c01</a><br>
尚捨有為身，　　何況諸有情？<a class='ref t' id='t0777c02'>T 0777c02</a></p>
<p><a class='ref vns' id='vns27'>SC Verse 27</a><a class='ref vgns' id='vgns1.27'>Verse 1.27</a>非空非海中，　　非入山窟間，<a class='ref t' id='t0777c03'>T 0777c03</a><br>
無有地方所，　　脫止不受死。<a class='ref t' id='t0777c04'>T 0777c04</a></p>
<p><a class='ref vns' id='vns28'>SC Verse 28</a><a class='ref vgns' id='vgns1.28'>Verse 1.28</a>若住現在世，　　過去及未來，<a class='ref t' id='t0777c05'>T 0777c05</a><br>
一切有為事，　　終歸於盡壞。<a class='ref t' id='t0777c06'>T 0777c06</a></p>
<p><a class='ref vns' id='vns29'>SC Verse 29</a><a class='ref vgns' id='vgns1.29'>Verse 1.29</a>智者能離繫，　　恒正念觀察，<a class='ref t' id='t0777c07'>T 0777c07</a><br>
常思無漏道，　　是名真智者。<a class='ref t' id='t0777c08'>T 0777c08</a></p>
<p><a class='ref vns' id='vns30'>SC Verse 30</a><a class='ref vgns' id='vgns1.30'>Verse 1.30</a>如囚被繫縛，　　所欲無能益，<a class='ref t' id='t0777c09'>T 0777c09</a><br>
亦如朽故車，　　不久見破壞。<a class='ref t' id='t0777c10'>T 0777c10</a></p>
<p><a class='ref vns' id='vns31'>SC Verse 31</a><a class='ref vgns' id='vgns1.31'>Verse 1.31</a>色變為老耄，　　戀家如在獄，<a class='ref t' id='t0777c11'>T 0777c11</a><br>
不覺死來侵，　　愚夫不能知。<a class='ref t' id='t0777c12'>T 0777c12</a></p>
<p><a class='ref vns' id='vns32'>SC Verse 32</a><a class='ref vgns' id='vgns1.32'>Verse 1.32</a>雖壽滿百歲，　　亦被死相隨，<a class='ref t' id='t0777c13'>T 0777c13</a><br>
為老病所逼，　　患終至後際。<a class='ref t' id='t0777c14'>T 0777c14</a></p>
<p><a class='ref vns' id='vns33'>SC Verse 33</a><a class='ref vgns' id='vgns1.33'>Verse 1.33</a>老至苦纏身，　　晝夜多痛惱，<a class='ref t' id='t0777c15'>T 0777c15</a><br>
辛楚有千般，　　如魚入灰火。<a class='ref t' id='t0777c16'>T 0777c16</a></p>
<p><a class='ref vns' id='vns34'>SC Verse 34</a><a class='ref vgns' id='vgns1.34'>Verse 1.34</a>江河無停止，　　駛流去不迴，<a class='ref t' id='t0777c17'>T 0777c17</a><br>
保惜膿漏軀，　　雖戀不能住。<a class='ref t' id='t0777c18'>T 0777c18</a></p>
<p><a class='ref vns' id='vns35'>SC Verse 35</a><a class='ref vgns' id='vgns1.35'>Verse 1.35</a>四大聚集身，　　無常詎久留，<a class='ref t' id='t0777c19'>T 0777c19</a><br>
地種散壞時，　　神識空何用？<a class='ref t' id='t0777c20'>T 0777c20</a></p>
<p><a class='ref vns' id='vns36'>SC Verse 36</a><a class='ref vgns' id='vgns1.36'>Verse 1.36</a>此身多障惱，　　膿漏恒疾患，<a class='ref t' id='t0777c21'>T 0777c21</a><br>
愚迷貪愛著，　　不厭求寂滅。<a class='ref t' id='t0777c22'>T 0777c22</a></p>
<p><a class='ref vns' id='vns37'>SC Verse 37</a><a class='ref vgns' id='vgns1.37'>Verse 1.37</a>今歲雖云在，　　冬夏不久停，<a class='ref t' id='t0777c23'>T 0777c23</a><br>
凡夫貪世樂，　　中間不驚怖。<a class='ref t' id='t0777c24'>T 0777c24</a></p>
<p><a class='ref vns' id='vns38'>SC Verse 38</a><a class='ref vgns' id='vgns1.38'>Verse 1.38</a>父母與兄弟，　　妻子并眷屬，<a class='ref t' id='t0777c25'>T 0777c25</a><br>
無常來牽引，　　無能救濟者。<a class='ref t' id='t0777c26'>T 0777c26</a></p>
<p><a class='ref vns' id='vns39'>SC Verse 39</a><a class='ref vgns' id='vgns1.39'>Verse 1.39</a>如是諸有情，　　舉動貪榮樂，<a class='ref t' id='t0777c27'>T 0777c27</a><br>
無常老病侵，　　不覺生苦惱。<a class='ref t' id='t0777c28'>T 0777c28</a></p>
<p><a class='ref vns' id='vns40'>SC Verse 40</a><a class='ref vgns' id='vgns1.40'>Verse 1.40</a>剃髮為苾芻，　　宜應修止觀，<a class='ref t' id='t0777c29'>T 0777c29</a><br>
魔羅不能伺，　　度生到彼岸。</p>
</blockquote>
<a class='ref t' id='t0778a01'>T 0778a01</a>
<footer>
<p>【經文資訊】大正藏第 04 冊 No. 0213 法集要頌經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 213. It is taken from <a href='http://tripitaka.cbeta.org/T04n0213'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>. The division of verses follows the arrangement used by Ken Su in his <a href='http://yifertwtw.blogspot.tw/search/label/T213'>comparative edition.</a> However his corrected readings are not used, only punctuation and verse division is altered from the CBETA text.</p>
</footer>
</article>
</body>
</html>
