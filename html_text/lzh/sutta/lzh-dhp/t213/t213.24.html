<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t213.24' lang='lzh'>
<header>
<ul>
<li class='division'>法集要頌經</li>
</ul>
<h1>法集要頌經廣說品第二十四</h1>
</header>
<div class='suttainfo' id='juan3'>
<p><a class='t' id='t0789a06'></a><a class='t' id='t0789a07'></a><a class='t' id='t0789a08'></a><span class='t-juanname'>法集要頌經卷第三</span><a class='t' id='t0789a09'></a><br>
<span class='t-byline'><span class='corr' title='[→尊者法救集] cf.【麗】'>尊者法救集</span></span><a class='t' id='t0789a10'></a><br>
<span class='t-byline'>西天中印度惹爛駄囉國密<a class='t' id='t0789a11'></a>林寺三藏明教大師賜紫沙<a class='t' id='t0789a12'></a>門臣天息災奉　詔譯</span><a class='t' id='t0789a13'></a></p>
</div>
<blockquote class='gatha'>
<p><a class='vns' id='vns500'></a><a class='vgns' id='vgns24.1'></a>雖說百伽陀，　　句義不周正，<a class='t' id='t0789a14'></a><a class='t' id='t0789a15'></a><br>
不如解一句，　　聞乃得解脫。<a class='t' id='t0789a16'></a></p>
<p><a class='vns' id='vns501'></a><a class='vgns' id='vgns24.2'></a>雖說百伽陀，　　不明有何益？<a class='t' id='t0789a17'></a><br>
不如解一義，　　聞乃得止息。<a class='t' id='t0789a18'></a></p>
<p><a class='vns' id='vns502'></a><a class='vgns' id='vgns24.3'></a>雖解多伽陀，　　不行無所益，<a class='t' id='t0789a19'></a><br>
不如行一句，　　習行可得道。<a class='t' id='t0789a20'></a></p>
<p><a class='vns' id='vns503'></a><a class='vgns' id='vgns24.4'></a>若人壽百歲，　　毀戒意不息，<a class='t' id='t0789a21'></a><br>
不如一日中，　　供養持戒人。<a class='t' id='t0789a22'></a></p>
<p><a class='vns' id='vns504'></a><a class='vgns' id='vgns24.5'></a>若人壽百歲，　　懈怠劣精進，<a class='t' id='t0789a23'></a><br>
不如一日中，　　勇猛行精進。<a class='t' id='t0789a24'></a></p>
<p><a class='vns' id='vns505'></a><a class='vgns' id='vgns24.6'></a>若人壽百歲，　　不觀生滅法，<a class='t' id='t0789a25'></a><br>
不如一日中，　　而解生滅法。<a class='t' id='t0789a26'></a></p>
<p><a class='vns' id='vns506'></a><a class='vgns' id='vgns24.7'></a>若人壽百歲，　　不觀成敗事，<a class='t' id='t0789a27'></a><br>
不如一日中，　　覩微知所忌。<a class='t' id='t0789a28'></a></p>
<p><a class='vns' id='vns507'></a><a class='vgns' id='vgns24.8'></a>若人壽百歲，　　不見無漏句，<a class='t' id='t0789a29'></a><br>
不如一日中，　　得見無漏道。<a class='t' id='t0789b01'></a></p>
<p><a class='vns' id='vns508'></a><a class='vgns' id='vgns24.9'></a>若人壽百歲，　　不見無動句，<a class='t' id='t0789b02'></a><br>
不如一日中，　　得見無動道。<a class='t' id='t0789b03'></a></p>
<p><a class='vns' id='vns509'></a><a class='vgns' id='vgns24.10'></a>若人壽百歲，　　不覩難見句，<a class='t' id='t0789b04'></a><br>
不如一日中，　　得見微妙道。<a class='t' id='t0789b05'></a></p>
<p><a class='vns' id='vns510'></a><a class='vgns' id='vgns24.11'></a>若人壽百歲，　　不見無生句，<a class='t' id='t0789b06'></a><br>
不如一日中，　　得見無生道。<a class='t' id='t0789b07'></a></p>
<p><a class='vns' id='vns511'></a><a class='vgns' id='vgns24.12'></a>若人壽百歲，　　不見無作句，<a class='t' id='t0789b08'></a><br>
不如一日中，　　得見無作道。<a class='t' id='t0789b09'></a></p>
<p><a class='vns' id='vns512'></a><a class='vgns' id='vgns24.13'></a>若人壽百歲，　　不見最上句，<a class='t' id='t0789b10'></a><br>
不如一日中，　　得見最上道。<a class='t' id='t0789b11'></a></p>
<p><a class='vns' id='vns513'></a><a class='vgns' id='vgns24.14'></a>若人壽百歲，　　不見寂滅句，<a class='t' id='t0789b12'></a><br>
不如一日中，　　得見寂滅道。<a class='t' id='t0789b13'></a></p>
<p><a class='vns' id='vns514'></a><a class='vgns' id='vgns24.15'></a>若人壽百歲，　　不見甘露句，<a class='t' id='t0789b14'></a><br>
不如一日中，　　得服甘露味。<a class='t' id='t0789b15'></a></p>
<p><a class='vns' id='vns515'></a><a class='vgns' id='vgns24.16'></a>若人壽百歲，　　不見無垢句，<a class='t' id='t0789b16'></a><br>
不如一日中，　　得見清淨道。<a class='t' id='t0789b17'></a></p>
<p><a class='vns' id='vns516'></a><a class='vgns' id='vgns24.17'></a>若人壽百歲，　　不見離垢句，<a class='t' id='t0789b18'></a><br>
不如一日中，　　離垢得解脫。<a class='t' id='t0789b19'></a></p>
<p><a class='vns' id='vns517'></a><a class='vgns' id='vgns24.18'></a>雖復壽百歲，　　山林祭火神，<a class='t' id='t0789b20'></a><br>
不如須臾間，　　觀身而積行。<a class='t' id='t0789b21'></a></p>
<p><a class='vns' id='vns518'></a><a class='vgns' id='vgns24.19'></a>雖復百歲中，　　山林祭火神，<a class='t' id='t0789b22'></a><br>
不如須臾間，　　正見得解脫。<a class='t' id='t0789b23'></a></p>
<p><a class='vns' id='vns519'></a><a class='vgns' id='vgns24.20'></a>從月至於月，　　愚者用飲食，<a class='t' id='t0789b24'></a><br>
彼人不信佛，　　十六不獲一。<a class='t' id='t0789b25'></a></p>
<p><a class='vns' id='vns520'></a><a class='vgns' id='vgns24.21'></a>若人禱神祀，　　經歲望其福，<a class='t' id='t0789b26'></a><br>
彼於四分中，　　亦不獲其一。<a class='t' id='t0789b27'></a></p>
<p><a class='vns' id='vns521'></a><a class='vgns' id='vgns24.22'></a>從月至於月，　　愚者用飲食，<a class='t' id='t0789b28'></a><br>
不生慈愍心，　　十六不及一。<a class='t' id='t0789b29'></a></p>
<p><a class='vns' id='vns522'></a><a class='vgns' id='vgns24.23'></a>從月至於月，　　愚者用飲食，<a class='t' id='t0789c01'></a><br>
彼不知法數，　　十六不及一。<a class='t' id='t0789c02'></a></p>
<p><a class='vns' id='vns523'></a><a class='vgns' id='vgns24.24'></a>從月至於月，　　常行平等會，<a class='t' id='t0789c03'></a><br>
彼人不信佛，　　十六不及一。<a class='t' id='t0789c04'></a></p>
<p><a class='vns' id='vns524'></a><a class='vgns' id='vgns24.25'></a>從月至於月，　　常行平等會，<a class='t' id='t0789c05'></a><br>
彼人不信法，　　十六不及一。<a class='t' id='t0789c06'></a></p>
<p><a class='vns' id='vns525'></a><a class='vgns' id='vgns24.26'></a>從月至於月，　　常行平等會，<a class='t' id='t0789c07'></a><br>
彼人不信僧，　　十六不及一。<a class='t' id='t0789c08'></a></p>
<p><a class='vns' id='vns526'></a><a class='vgns' id='vgns24.27'></a>月月常千祀，　　恒施於平等，<a class='t' id='t0789c09'></a><br>
彼無慈愍心，　　十六不及一。<a class='t' id='t0789c10'></a></p>
<p><a class='vns' id='vns527'></a><a class='vgns' id='vgns24.28'></a>月月常千祀，　　恒施於平等，<a class='t' id='t0789c11'></a><br>
彼不恤蠕動，　　十六不及一。<a class='t' id='t0789c12'></a></p>
<p><a class='vns' id='vns528'></a><a class='vgns' id='vgns24.29'></a>月月常千祀，　　恒施於平等，<a class='t' id='t0789c13'></a><br>
若無悲念心，　　十六不及一。<a class='t' id='t0789c14'></a></p>
<p><a class='vns' id='vns529'></a><a class='vgns' id='vgns24.30'></a>月月常千祀，　　恒施於平等，<a class='t' id='t0789c15'></a><br>
彼懷怨恨心，　　十六不及一。<a class='t' id='t0789c16'></a></p>
<p><a class='vns' id='vns530'></a><a class='vgns' id='vgns24.31'></a>月月常千祀，　　恒施於平等，<a class='t' id='t0789c17'></a><br>
不見擇滅法，　　十六不及一。<a class='t' id='t0789c18'></a></p>
<p><a class='vns' id='vns531'></a><a class='vgns' id='vgns24.32'></a>月月常千祀，　　終身而不輟，<a class='t' id='t0789c19'></a><br>
不如須臾間，　　一心念真法，<a class='t' id='t0789c20'></a><br>
一念福無邊，　　勝彼終身祀。</p>
<p><a class='vns' id='vns532'></a><a class='vgns' id='vgns24.33'></a><a class='t' id='t0789c21'></a>雖終百歲壽，　　奉事祀火神。<a class='t' id='t0789c22'></a><br>
不如須臾間，　　供養佛法僧，<a class='t' id='t0789c23'></a><br>
一念供養福，　　勝彼終身祀。<a class='t' id='t0789c24'></a></p>
</blockquote>
<footer>
<p>【經文資訊】大正藏第 04 冊 No. 0213 法集要頌經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 213. It is taken from <a href='http://tripitaka.cbeta.org/T04n0213'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>. The division of verses follows the arrangement used by Ken Su in his <a href='http://yifertwtw.blogspot.tw/search/label/T213'>comparative edition.</a> However his corrected readings are not used, only punctuation and verse division is altered from the CBETA text.</p>
</footer>
</article>
</body>
</html>
