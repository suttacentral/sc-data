<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t213.28' lang='lzh'>
<header>
<ul>
<li class='division'>法集要頌經</li>
</ul>
<h1>法集要頌經罪障品第二十八</h1>
</header>
<a class='t' id='t0792a17'></a>
<blockquote class='gatha'>
<p><a class='vns' id='vns625'></a><a class='vgns' id='vgns28.1'></a>諸惡業莫作，　　諸善業奉行，<a class='t' id='t0792a18'></a><br>
自淨其意行，　　是名諸佛教。<a class='t' id='t0792a19'></a></p>
<p><a class='vns' id='vns626'></a><a class='vgns' id='vgns28.2'></a>惠施獲福報，　　不藏恚怒懷，<a class='t' id='t0792a20'></a><br>
以善滅其惡，　　欲怒癡無餘。<a class='t' id='t0792a21'></a></p>
<p><a class='vns' id='vns627'></a><a class='vgns' id='vgns28.3'></a>獨行勿逐愚，　　欲群當逐智，<a class='t' id='t0792a22'></a><br>
智者滅其惡，　　如鶴擇乳飲。<a class='t' id='t0792a23'></a></p>
<p><a class='vns' id='vns628'></a><a class='vgns' id='vgns28.4'></a>觀世若干變，　　知法起滅跡，<a class='t' id='t0792a24'></a><br>
賢聖不樂世，　　愚者不處賢。<a class='t' id='t0792a25'></a></p>
<p><a class='vns' id='vns629'></a><a class='vgns' id='vgns28.5'></a>解知念待味，　　思惟休息義，<a class='t' id='t0792a26'></a><br>
無熱無飢想，　　當服於法味。<a class='t' id='t0792a27'></a></p>
<p><a class='vns' id='vns630'></a><a class='vgns' id='vgns28.6'></a>人不損其心，　　亦不毀其意，<a class='t' id='t0792a28'></a><br>
以善永滅惡，　　不憂隨惡道。<a class='t' id='t0792a29'></a></p>
<p><a class='vns' id='vns631'></a><a class='vgns' id='vgns28.7'></a>人欲鍊其神，　　要當數修琢，<a class='t' id='t0792b01'></a><br>
智者易彫飾，　　乃名世之雄。<a class='t' id='t0792b02'></a></p>
<p><a class='vns' id='vns632'></a><a class='vgns' id='vgns28.8'></a>能親近彼者，　　安隱無憂惱，<a class='t' id='t0792b03'></a><br>
永息無過者，　　柔和不卒暴，<a class='t' id='t0792b04'></a><br>
吹棄諸惡法，　　如風落其葉。<a class='t' id='t0792b05'></a></p>
<p><a class='vns' id='vns633'></a><a class='vgns' id='vgns28.9'></a>無故畏彼人，　　謗毀清淨者，<a class='t' id='t0792b06'></a><br>
尋惡獲其力，　　煙雲風所吹。<a class='t' id='t0792b07'></a></p>
<p><a class='vns' id='vns634'></a><a class='vgns' id='vgns28.10'></a>人之為善惡，　　各各自知之，<a class='t' id='t0792b08'></a><br>
修善得善果，　　為惡隨惡趣。<a class='t' id='t0792b09'></a></p>
<p><a class='vns' id='vns635'></a><a class='vgns' id='vgns28.11'></a>達己淨不淨，　　何慮他人淨？<a class='t' id='t0792b10'></a><br>
愚者不自鍊，　　如鐵鑽<span class='corr' title='[鈍→純] cf.【麗】'>純</span>鋼。<a class='t' id='t0792b11'></a></p>
<p><a class='vns' id='vns636'></a><a class='vgns' id='vgns28.12'></a>若眼見非邪，　　黠人求方便，<a class='t' id='t0792b12'></a><br>
智者善壽世，　　亦不為眾惡。<a class='t' id='t0792b13'></a></p>
<p><a class='vns' id='vns637'></a><a class='vgns' id='vgns28.13'></a>商人在路懼，　　伴少而貨多，<a class='t' id='t0792b14'></a><br>
經過險難處，　　然有折軸憂。<a class='t' id='t0792b15'></a></p>
<p><a class='vns' id='vns638'></a><a class='vgns' id='vgns28.14'></a>有身無瘡疣，　　不為毒所害，<a class='t' id='t0792b16'></a><br>
毒無奈瘡何？　　無惡無所造。<a class='t' id='t0792b17'></a></p>
<p><a class='vns' id='vns639'></a><a class='vgns' id='vgns28.15'></a>多有行眾惡，　　必為身作累，<a class='t' id='t0792b18'></a><br>
施善布恩德，　　此事甚為難。<a class='t' id='t0792b19'></a></p>
<p><a class='vns' id='vns640'></a><a class='vgns' id='vgns28.16'></a>善哉修善者，　　傷哉為甚惡，<a class='t' id='t0792b20'></a><br>
惡惡自為易，　　惡人為善難。<a class='t' id='t0792b21'></a></p>
<p><a class='vns' id='vns641'></a><a class='vgns' id='vgns28.17'></a>愚者自謂正，　　猶惡不成熟，<a class='t' id='t0792b22'></a><br>
惡已成熟滿，　　諸苦亦復熟。<a class='t' id='t0792b23'></a></p>
<p><a class='vns' id='vns642'></a><a class='vgns' id='vgns28.18'></a>賢者見於惡，　　不為惡所熟，<a class='t' id='t0792b24'></a><br>
如惡以不熟，　　惡者觀其惡。<a class='t' id='t0792b25'></a></p>
<p><a class='vns' id='vns643'></a><a class='vgns' id='vgns28.19'></a>賢者觀其惡，　　乃至賢不熟，<a class='t' id='t0792b26'></a><br>
設以賢熟者，　　賢賢自相觀。<a class='t' id='t0792b27'></a></p>
<p><a class='vns' id='vns644'></a><a class='vgns' id='vgns28.20'></a>人雖為惡行，　　亦不數數行，<a class='t' id='t0792b28'></a><br>
於彼意不樂，　　知惡之為苦。<a class='t' id='t0792b29'></a></p>
<p><a class='vns' id='vns645'></a><a class='vgns' id='vgns28.21'></a>人能作其福，　　亦當數數造，<a class='t' id='t0792c01'></a><br>
於彼意願樂，　　善愛其福報。<a class='t' id='t0792c02'></a></p>
<p><a class='vns' id='vns646'></a><a class='vgns' id='vgns28.22'></a>先當制善心，　　攝持惡根本，<a class='t' id='t0792c03'></a><br>
由是興福業，　　心由樂於惡。<a class='t' id='t0792c04'></a></p>
<p><a class='vns' id='vns647'></a><a class='vgns' id='vgns28.23'></a>為惡雖復少，　　後世受苦深，<a class='t' id='t0792c05'></a><br>
當獲無邊福，　　如毒在心腹。<a class='t' id='t0792c06'></a></p>
<p><a class='vns' id='vns648'></a><a class='vgns' id='vgns28.24'></a>為福雖微少，　　後受大福德，<a class='t' id='t0792c07'></a><br>
當獲大果報，　　如種獲真實。<a class='t' id='t0792c08'></a></p>
<p><a class='vns' id='vns649'></a><a class='vgns' id='vgns28.25'></a>無過而強輕，　　無恚而強侵，<a class='t' id='t0792c09'></a><br>
當於十品處，　　便當趣於彼。<a class='t' id='t0792c10'></a></p>
<p><a class='vns' id='vns650'></a><a class='vgns' id='vgns28.26'></a>痛癢語麤獷，　　此形必壞敗，<a class='t' id='t0792c11'></a><br>
眾病所逼切，　　心亂而不定。<a class='t' id='t0792c12'></a></p>
<p><a class='vns' id='vns651'></a><a class='vgns' id='vgns28.27'></a>宗族別離散，　　財貨費耗盡，<a class='t' id='t0792c13'></a><br>
為賊所劫掠，　　所願不從意。<a class='t' id='t0792c14'></a></p>
<p><a class='vns' id='vns652'></a><a class='vgns' id='vgns28.28'></a>或復無數變，　　為火所焚燒，<a class='t' id='t0792c15'></a><br>
身壞無智慧，　　亦趣於十品。<a class='t' id='t0792c16'></a></p>
<p><a class='vns' id='vns653'></a><a class='vgns' id='vgns28.29'></a>作惡勿言無，　　人作言無罪，<a class='t' id='t0792c17'></a><br>
屏隈言無罪，　　斯皆有證驗。<a class='t' id='t0792c18'></a></p>
<p><a class='vns' id='vns654'></a><a class='vgns' id='vgns28.30'></a>作惡言有憂，　　久作亦言憂，<a class='t' id='t0792c19'></a><br>
憂屏隈亦言，　　憂彼報亦憂。<a class='t' id='t0792c20'></a></p>
<p><a class='vns' id='vns655'></a><a class='vgns' id='vgns28.31'></a>此憂彼亦憂，　　惡行二俱憂，<a class='t' id='t0792c21'></a><br>
彼憂彼受報，　　見行乃審知。<a class='t' id='t0792c22'></a></p>
<p><a class='vns' id='vns656'></a><a class='vgns' id='vgns28.32'></a>此喜彼亦喜，　　福行二俱喜，<a class='t' id='t0792c23'></a><br>
彼行彼受報，　　見行自清淨。<a class='t' id='t0792c24'></a></p>
<p><a class='vns' id='vns657'></a><a class='vgns' id='vgns28.33'></a>此煮彼亦煮，　　罪行二俱煮，<a class='t' id='t0792c25'></a><br>
彼煮彼受報，　　見行自有驗。<a class='t' id='t0792c26'></a></p>
<p><a class='vns' id='vns658'></a><a class='vgns' id='vgns28.34'></a>作福不作惡，　　皆由宿行法，<a class='t' id='t0792c27'></a><br>
終不畏死徑，　　如船截流渡。<a class='t' id='t0792c28'></a></p>
</blockquote>
<footer>
<p>【經文資訊】大正藏第 04 冊 No. 0213 法集要頌經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 213. It is taken from <a href='http://tripitaka.cbeta.org/T04n0213'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>. The division of verses follows the arrangement used by Ken Su in his <a href='http://yifertwtw.blogspot.tw/search/label/T213'>comparative edition.</a> However his corrected readings are not used, only punctuation and verse division is altered from the CBETA text.</p>
</footer>
</article>
</body>
</html>
