<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t213.27' lang='lzh'>
<header>
<ul>
<li class='division'>法集要頌經</li>
</ul>
<h1>法集要頌經觀察品第二十七</h1>
</header>
<a class='ref t' id='t0791b03'>T 0791b03</a>
<blockquote class='gatha'>
<p><a class='ref vns' id='vns590'>SC Verse 590</a><a class='ref vgns' id='vgns27.1'>Verse 27.1</a>善觀己瑕隙，　　使己不露外，<a class='ref t' id='t0791b04'>T 0791b04</a><br>
彼彼自有隙，　　如彼飛輕塵。<a class='ref t' id='t0791b05'>T 0791b05</a></p>
<p><a class='ref vns' id='vns591'>SC Verse 591</a><a class='ref vgns' id='vgns27.2'>Verse 27.2</a>若己稱無瑕，　　罪福俱并至，<a class='ref t' id='t0791b06'>T 0791b06</a><br>
但見他人隙，　　恒懷無明想。<a class='ref t' id='t0791b07'>T 0791b07</a></p>
<p><a class='ref vns' id='vns592'>SC Verse 592</a><a class='ref vgns' id='vgns27.3'>Verse 27.3</a>知慚壽中上，　　焉以貪牽縛，<a class='ref t' id='t0791b08'>T 0791b08</a><br>
力士無畏忌，　　斯等命短促。<a class='ref t' id='t0791b09'>T 0791b09</a></p>
<p><a class='ref vns' id='vns593'>SC Verse 593</a><a class='ref vgns' id='vgns27.4'>Verse 27.4</a>知<span class='corr' title='[漸→慚] cf.【麗】'>慚</span>不盡壽，　　恒求清淨行，<a class='ref t' id='t0791b10'>T 0791b10</a><br>
威儀不缺漏，　　當觀真淨壽。<a class='ref t' id='t0791b11'>T 0791b11</a></p>
<p><a class='ref vns' id='vns594'>SC Verse 594</a><a class='ref vgns' id='vgns27.5'>Verse 27.5</a>世間普盲冥，　　智眼尠尠耳，<a class='ref t' id='t0791b12'>T 0791b12</a><br>
群鳥墮羅網，　　生天不足言。<a class='ref t' id='t0791b13'>T 0791b13</a></p>
<p><a class='ref vns' id='vns595'>SC Verse 595</a><a class='ref vgns' id='vgns27.6'>Verse 27.6</a>觀世衰耗法，　　但見眾色變，<a class='ref t' id='t0791b14'>T 0791b14</a><br>
愚者自繫縛，　　為闇所纏繞，<a class='ref t' id='t0791b15'>T 0791b15</a><br>
亦不見於行，　　觀而無所有。<a class='ref t' id='t0791b16'>T 0791b16</a></p>
<p><a class='ref vns' id='vns596'>SC Verse 596</a><a class='ref vgns' id='vgns27.7'>Verse 27.7</a>眾生皆有我，　　為彼而生患，<a class='ref t' id='t0791b17'>T 0791b17</a><br>
一一不相見，　　不覩邪見刺。<a class='ref t' id='t0791b18'>T 0791b18</a></p>
<p><a class='ref vns' id='vns597'>SC Verse 597</a><a class='ref vgns' id='vgns27.8'>Verse 27.8</a>觀此刺因緣，　　眾生多染著，<a class='ref t' id='t0791b19'>T 0791b19</a><br>
我造彼非有，　　彼造非我有。<a class='ref t' id='t0791b20'>T 0791b20</a></p>
<p><a class='ref vns' id='vns598'>SC Verse 598</a><a class='ref vgns' id='vgns27.9'>Verse 27.9</a>眾生為慢纏，　　染著於憍慢，<a class='ref t' id='t0791b21'>T 0791b21</a><br>
為見所迷惑，　　不免生死際。<a class='ref t' id='t0791b22'>T 0791b22</a></p>
<p><a class='ref vns' id='vns599'>SC Verse 599</a><a class='ref vgns' id='vgns27.10'>Verse 27.10</a>已得與當得，　　二俱受塵垢，<a class='ref t' id='t0791b23'>T 0791b23</a><br>
習於病根本，　　及覺諸所學。<a class='ref t' id='t0791b24'>T 0791b24</a></p>
<p><a class='ref vns' id='vns600'>SC Verse 600</a><a class='ref vgns' id='vgns27.11'>Verse 27.11</a>觀諸持戒者，　　梵行清淨人，<a class='ref t' id='t0791b25'>T 0791b25</a><br>
瞻侍病瘦者，　　是謂至邊際。<a class='ref t' id='t0791b26'>T 0791b26</a></p>
<p><a class='ref vns' id='vns601'>SC Verse 601</a><a class='ref vgns' id='vgns27.12'>Verse 27.12</a>當觀水上泡，　　亦觀幻野馬，<a class='ref t' id='t0791b27'>T 0791b27</a><br>
如是不觀身，　　亦不見死至。<a class='ref t' id='t0791b28'>T 0791b28</a></p>
<p><a class='ref vns' id='vns602'>SC Verse 602</a><a class='ref vgns' id='vgns27.13'>Verse 27.13</a>當觀水上泡，　　亦觀幻野馬，<a class='ref t' id='t0791b29'>T 0791b29</a><br>
如是不觀世，　　亦不見死王。<a class='ref t' id='t0791c01'>T 0791c01</a></p>
<p><a class='ref vns' id='vns603'>SC Verse 603</a><a class='ref vgns' id='vgns27.14'>Verse 27.14</a>如是當觀身，　　如王雜色車，<a class='ref t' id='t0791c02'>T 0791c02</a><br>
愚者所染著，　　善求遠離彼。<a class='ref t' id='t0791c03'>T 0791c03</a></p>
<p><a class='ref vns' id='vns604'>SC Verse 604</a><a class='ref vgns' id='vgns27.15'>Verse 27.15</a>如是當觀身，　　如王雜色車，<a class='ref t' id='t0791c04'>T 0791c04</a><br>
愚者所染著，　　智者遠離之。<a class='ref t' id='t0791c05'>T 0791c05</a></p>
<p><a class='ref vns' id='vns605'>SC Verse 605</a><a class='ref vgns' id='vgns27.16'>Verse 27.16</a>如是當觀身，　　眾病之所因，<a class='ref t' id='t0791c06'>T 0791c06</a><br>
病與愚合會，　　焉能可恃怙？<a class='ref t' id='t0791c07'>T 0791c07</a></p>
<p><a class='ref vns' id='vns606'>SC Verse 606</a><a class='ref vgns' id='vgns27.17'>Verse 27.17</a>當觀畫形像，　　摩尼紺青髮，<a class='ref t' id='t0791c08'>T 0791c08</a><br>
愚者以為緣，　　不求越彼岸。<a class='ref t' id='t0791c09'>T 0791c09</a></p>
<p><a class='ref vns' id='vns607'>SC Verse 607</a><a class='ref vgns' id='vgns27.18'>Verse 27.18</a>當觀畫形像，　　摩尼紺青髮，<a class='ref t' id='t0791c10'>T 0791c10</a><br>
愚者以為緣，　　智者所厭患。<a class='ref t' id='t0791c11'>T 0791c11</a></p>
<p><a class='ref vns' id='vns608'>SC Verse 608</a><a class='ref vgns' id='vgns27.19'>Verse 27.19</a>強以彩畫形，　　莊嚴醜穢身，<a class='ref t' id='t0791c12'>T 0791c12</a><br>
愚者以為緣，　　亦不求自度。<a class='ref t' id='t0791c13'>T 0791c13</a></p>
<p><a class='ref vns' id='vns609'>SC Verse 609</a><a class='ref vgns' id='vgns27.20'>Verse 27.20</a>爪髮為八分，　　雙部眼耳璫，<a class='ref t' id='t0791c14'>T 0791c14</a><br>
愚者所染著，　　亦不求自度。<a class='ref t' id='t0791c15'>T 0791c15</a></p>
<p><a class='ref vns' id='vns610'>SC Verse 610</a><a class='ref vgns' id='vgns27.21'>Verse 27.21</a>著欲染於欲，　　不究結使緣，<a class='ref t' id='t0791c16'>T 0791c16</a><br>
不以生結使，　　當度欲有流。<a class='ref t' id='t0791c17'>T 0791c17</a></p>
<p><a class='ref vns' id='vns611'>SC Verse 611</a><a class='ref vgns' id='vgns27.22'>Verse 27.22</a>非園脫於園，　　脫園復就園，<a class='ref t' id='t0791c18'>T 0791c18</a><br>
當復觀此人，　　脫縛復就縛。<a class='ref t' id='t0791c19'>T 0791c19</a></p>
<p><a class='ref vns' id='vns612'>SC Verse 612</a><a class='ref vgns' id='vgns27.23'>Verse 27.23</a>今捨天王位，　　不造生死本，<a class='ref t' id='t0791c20'>T 0791c20</a><br>
求離地獄苦，　　願說圓寂樂。<a class='ref t' id='t0791c21'>T 0791c21</a></p>
<p><a class='ref vns' id='vns613'>SC Verse 613</a><a class='ref vgns' id='vgns27.24'>Verse 27.24</a>青衣白蓋身，　　御者御一輪，<a class='ref t' id='t0791c22'>T 0791c22</a><br>
觀彼未<span class='corr' title='[斷→離] cf.【麗】'>離</span>垢，　　求便斷縛著。<a class='ref t' id='t0791c23'>T 0791c23</a></p>
<p><a class='ref vns' id='vns614'>SC Verse 614</a><a class='ref vgns' id='vgns27.25'>Verse 27.25</a>人多求自歸，　　山川樹木神，<a class='ref t' id='t0791c24'>T 0791c24</a><br>
園觀及神祀，　　望免苦患難。<a class='ref t' id='t0791c25'>T 0791c25</a></p>
<p><a class='ref vns' id='vns615'>SC Verse 615</a><a class='ref vgns' id='vgns27.26'>Verse 27.26</a>此非自歸上，　　亦非有吉利，<a class='ref t' id='t0791c26'>T 0791c26</a><br>
如有自歸者，　　不脫一切苦。<a class='ref t' id='t0791c27'>T 0791c27</a></p>
<p><a class='ref vns' id='vns616'>SC Verse 616</a><a class='ref vgns' id='vgns27.27'>Verse 27.27</a>若有自歸佛，　　及法苾芻僧，<a class='ref t' id='t0791c28'>T 0791c28</a><br>
修習聖四諦，　　如慧之所見，<a class='ref t' id='t0791c29'>T 0791c29</a></p>
<p><a class='ref vns' id='vns617'>SC Verse 617</a><a class='ref vgns' id='vgns27.28'>Verse 27.28</a>苦因緣苦生，　　當越此苦本，<a class='ref t' id='t0792a01'>T 0792a01</a><br>
賢聖八品道，　　滅盡甘露際。<a class='ref t' id='t0792a02'>T 0792a02</a></p>
<p><a class='ref vns' id='vns618'>SC Verse 618</a><a class='ref vgns' id='vgns27.29'>Verse 27.29</a>是為自歸上，　　非不有吉利，<a class='ref t' id='t0792a03'>T 0792a03</a><br>
如有自歸者，　　得脫一切苦。<a class='ref t' id='t0792a04'>T 0792a04</a></p>
<p><a class='ref vns' id='vns619'>SC Verse 619</a><a class='ref vgns' id='vgns27.30'>Verse 27.30</a>觀已觀當觀，　　不觀亦當觀，<a class='ref t' id='t0792a05'>T 0792a05</a><br>
觀而復重觀，　　觀而不復觀。<a class='ref t' id='t0792a06'>T 0792a06</a></p>
<p><a class='ref vns' id='vns620'>SC Verse 620</a><a class='ref vgns' id='vgns27.31'>Verse 27.31</a>觀而復重觀，　　分別彼性本，<a class='ref t' id='t0792a07'>T 0792a07</a><br>
計晝以為夜，　　寶身壞不久。<a class='ref t' id='t0792a08'>T 0792a08</a></p>
<p><a class='ref vns' id='vns621'>SC Verse 621</a><a class='ref vgns' id='vgns27.32'>Verse 27.32</a>觀而不重觀，　　雖見亦不見，<a class='ref t' id='t0792a09'>T 0792a09</a><br>
如見而不見，　　觀而亦不見。<a class='ref t' id='t0792a10'>T 0792a10</a></p>
<p><a class='ref vns' id='vns622'>SC Verse 622</a><a class='ref vgns' id='vgns27.33'>Verse 27.33</a>云何見不見？　　何說見不見？<a class='ref t' id='t0792a11'>T 0792a11</a><br>
因何見不見？　　因為出何見。<a class='ref t' id='t0792a12'>T 0792a12</a></p>
<p><a class='ref vns' id='vns623'>SC Verse 623</a><a class='ref vgns' id='vgns27.34'>Verse 27.34</a>猶若不觀苦，　　常當深自觀，<a class='ref t' id='t0792a13'>T 0792a13</a><br>
以解苦根原，　　是為明妙觀。<a class='ref t' id='t0792a14'>T 0792a14</a></p>
<p><a class='ref vns' id='vns624'>SC Verse 624</a><a class='ref vgns' id='vgns27.35'>Verse 27.35</a>誰令凡夫人，　　不觀眾行本？<a class='ref t' id='t0792a15'>T 0792a15</a><br>
因彼而觀察，　　去冥見大明。<a class='ref t' id='t0792a16'>T 0792a16</a></p>
</blockquote>
<footer>
<p>【經文資訊】大正藏第 04 冊 No. 0213 法集要頌經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 213. It is taken from <a href='http://tripitaka.cbeta.org/T04n0213'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>. The division of verses follows the arrangement used by Ken Su in his <a href='http://yifertwtw.blogspot.tw/search/label/T213'>comparative edition.</a> However his corrected readings are not used, only punctuation and verse division is altered from the CBETA text.</p>
</footer>
</article>
</body>
</html>
