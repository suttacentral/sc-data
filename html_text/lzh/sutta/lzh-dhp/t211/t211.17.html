<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t211.17' lang='lzh'>
<header>
<ul>
<li class='division'>法句譬喻經</li>
</ul>
<h1>法句譬喻經惡行品第十七</h1>
</header>
<p><a class='ref t' id='t0590b11' href='#t0590b11'>T 0590b11</a>昔佛在羅閱祇國，遣一羅漢名曰須漫，持佛<a class='ref t' id='t0590b12' href='#t0590b12'>T 0590b12</a>髮爪至罽賓南山中作佛圖寺，五百羅漢常<a class='ref t' id='t0590b13' href='#t0590b13'>T 0590b13</a>止其中，旦夕燒香繞塔禮拜。時彼山中有五<a class='ref t' id='t0590b14' href='#t0590b14'>T 0590b14</a>百獼猴，見諸道人供養塔寺，即便相將至深<a class='ref t' id='t0590b15' href='#t0590b15'>T 0590b15</a>澗邊，負輦泥石效作佛圖，竪木立剎幣幡繫<a class='ref t' id='t0590b16' href='#t0590b16'>T 0590b16</a>頭，旦夕禮拜亦如道人。時山水瀑漲，五百<a class='ref t' id='t0590b17' href='#t0590b17'>T 0590b17</a>獼猴一時漂沒，魂神即生第二忉利天上，七<a class='ref t' id='t0590b18' href='#t0590b18'>T 0590b18</a>寶殿舍衣食自然。各自念言：「從何所來得生<a class='ref t' id='t0590b19' href='#t0590b19'>T 0590b19</a>天上？」即以天眼自見本形，獼猴之身效諸道<a class='ref t' id='t0590b20' href='#t0590b20'>T 0590b20</a>人戲作塔寺，雖身漂沒神得生天。「今當下報<a class='ref t' id='t0590b21' href='#t0590b21'>T 0590b21</a>故屍之恩。」各將侍從華香伎樂臨故屍上，散<a class='ref t' id='t0590b22' href='#t0590b22'>T 0590b22</a>華燒香繞之七匝。時山中有五百婆羅門，外<a class='ref t' id='t0590b23' href='#t0590b23'>T 0590b23</a>學邪見不信罪福，見諸天人散華作樂繞獼<a class='ref t' id='t0590b24' href='#t0590b24'>T 0590b24</a>猴屍，怪而問曰：「諸天光影巍巍乃爾，何故屈<a class='ref t' id='t0590b25' href='#t0590b25'>T 0590b25</a>意供養此屍？」諸天人言：「此屍是吾等故身，<a class='ref t' id='t0590b26' href='#t0590b26'>T 0590b26</a>昔在此間效諸道人戲立塔寺，山水瀑漲<a class='ref t' id='t0590b27' href='#t0590b27'>T 0590b27</a>漂殺吾等，以此微福得生天上，今故散華以<a class='ref t' id='t0590b28' href='#t0590b28'>T 0590b28</a>報故身之恩。戲為塔寺獲福如此，若當至<a class='ref t' id='t0590b29' href='#t0590b29'>T 0590b29</a>心奉佛世尊，其德難喻。卿等邪見不信正真，<a class='ref t' id='t0590c01' href='#t0590c01'>T 0590c01</a>百劫懃苦無所一得，不如共往至耆闍崛山，<a class='ref t' id='t0590c02' href='#t0590c02'>T 0590c02</a>禮事供養得福無限。」即皆欣然共至佛所，五<a class='ref t' id='t0590c03' href='#t0590c03'>T 0590c03</a>體作禮散華供養。</p>
<p>諸天人白佛：「我等近世獼<a class='ref t' id='t0590c04' href='#t0590c04'>T 0590c04</a>猴之身，蒙世尊之恩得生天上，恨不見佛，今<a class='ref t' id='t0590c05' href='#t0590c05'>T 0590c05</a>故自歸。」重白佛言：「我等前世有何罪行受此<a class='ref t' id='t0590c06' href='#t0590c06'>T 0590c06</a>獼猴身？雖作塔寺身被漂殺。」佛告天人：「此<a class='ref t' id='t0590c07' href='#t0590c07'>T 0590c07</a>有因緣不從空生，吾當為汝說其所由。乃往<a class='ref t' id='t0590c08' href='#t0590c08'>T 0590c08</a>昔時有五百年少婆羅門，共行入山欲求仙<a class='ref t' id='t0590c09' href='#t0590c09'>T 0590c09</a>道。時山上有一沙門，欲於山上泥治精舍，下<a class='ref t' id='t0590c10' href='#t0590c10'>T 0590c10</a>谷取水身輕若飛，五百婆羅門興嫉妬意，<a class='ref t' id='t0590c11' href='#t0590c11'>T 0590c11</a>同聲笑之：『今此沙門上下翻疾亦如獼猴耳，<a class='ref t' id='t0590c12' href='#t0590c12'>T 0590c12</a>何足為奇也？』如是取水不止，山水一來溺殺<a class='ref t' id='t0590c13' href='#t0590c13'>T 0590c13</a>不久。」佛告諸天人：「爾時上下沙門，我身是也；<a class='ref t' id='t0590c14' href='#t0590c14'>T 0590c14</a>五百年少婆羅門者，五百獼猴身是。戲笑作<a class='ref t' id='t0590c15' href='#t0590c15'>T 0590c15</a>罪，身受其報。」</p>
<p>於是世尊即說偈言：<a class='ref t' id='t0590c16' href='#t0590c16'>T 0590c16</a></p>
<blockquote class='gatha'>
<p><a class='ref vns' id='vns126' href='#vns126'>SC Verse 126</a><a class='ref vgns' id='vgns17.1' href='#vgns17.1'>Verse 17.1</a>「戲笑為惡，　　已作身行，<br>
<span class='t-gaiji'>［口＊睪］<!--gaiji,,1[口＊睪],2&#x3601;,3--></span>泣受報，<a class='ref t' id='t0590c17' href='#t0590c17'>T 0590c17</a>　　隨行罪至。」<a class='ref t' id='t0590c18' href='#t0590c18'>T 0590c18</a></p>
</blockquote>
<p>佛告諸天人：「汝之近世雖為獸身，乃能戲笑<a class='ref t' id='t0590c19' href='#t0590c19'>T 0590c19</a>起作塔寺，今得生天罪滅福興。今者復來躬<a class='ref t' id='t0590c20' href='#t0590c20'>T 0590c20</a>奉正教，從此因緣長離眾苦。」佛說是已，五百<a class='ref t' id='t0590c21' href='#t0590c21'>T 0590c21</a>天人即得道迹。其所共來水邊五百婆羅門，<a class='ref t' id='t0590c22' href='#t0590c22'>T 0590c22</a>聞罪福之報而自歎曰：「吾等學仙積有年數，<a class='ref t' id='t0590c23' href='#t0590c23'>T 0590c23</a>未蒙果報，不如獼猴戲笑為福得生天上，佛<a class='ref t' id='t0590c24' href='#t0590c24'>T 0590c24</a>之道德實妙乃爾。」於是稽首佛足願為弟子。<a class='ref t' id='t0590c25' href='#t0590c25'>T 0590c25</a>佛言：「善來比丘。」即成沙門，精進日脩遂得羅<a class='ref t' id='t0590c26' href='#t0590c26'>T 0590c26</a>漢道。</p>
<p><a class='ref t' id='t0590c27' href='#t0590c27'>T 0590c27</a>昔佛在舍衛國精舍之中，為諸天人說法。<a class='ref t' id='t0590c28' href='#t0590c28'>T 0590c28</a>時國王第二兒名曰瑠璃，其年二十，將從官<a class='ref t' id='t0590c29' href='#t0590c29'>T 0590c29</a>屬退其父王，伐兄太子自禪為王。有一惡<a class='ref t' id='t0591a01' href='#t0591a01'>T 0591a01</a><span class='corr' title='[→臣] cf.【麗】'>臣</span>名曰耶利，白瑠璃王：「王本為皇子，時至舍<a class='ref t' id='t0591a02' href='#t0591a02'>T 0591a02</a>夷國外家舍，看到佛精舍中，為諸釋種子所<a class='ref t' id='t0591a03' href='#t0591a03'>T 0591a03</a>呵，罵詈無有好醜。爾時見勅：『若我為王，便<a class='ref t' id='t0591a04' href='#t0591a04'>T 0591a04</a>啟此事。』今時已到，兵馬興盛宜當報怨。」即勅<a class='ref t' id='t0591a05' href='#t0591a05'>T 0591a05</a>嚴駕引率兵馬，往伐舍夷國。佛有第二弟子名<a class='ref t' id='t0591a06' href='#t0591a06'>T 0591a06</a>摩訶目揵連，見琉璃王引率兵士伐舍夷國<a class='ref t' id='t0591a07' href='#t0591a07'>T 0591a07</a>以報宿怨，今當伐殺四輩弟子，念其可憐便<a class='ref t' id='t0591a08' href='#t0591a08'>T 0591a08</a>往到佛所，白佛言：「今琉璃王攻舍夷國，<a class='ref t' id='t0591a09' href='#t0591a09'>T 0591a09</a>我念中人當遭辛苦，我欲以四方便救舍夷<a class='ref t' id='t0591a10' href='#t0591a10'>T 0591a10</a>國人：一者舉舍夷國人著虛空中，二者舉舍<a class='ref t' id='t0591a11' href='#t0591a11'>T 0591a11</a>夷國人著大海中，三者舉舍夷國人著兩鐵<a class='ref t' id='t0591a12' href='#t0591a12'>T 0591a12</a>圍山間，四者舉舍夷國人著他方大國中央，<a class='ref t' id='t0591a13' href='#t0591a13'>T 0591a13</a>令琉璃王不知其處。」佛告目連：「雖知卿有是<a class='ref t' id='t0591a14' href='#t0591a14'>T 0591a14</a>智德，能安處舍夷國人，萬物眾生有七不<a class='ref t' id='t0591a15' href='#t0591a15'>T 0591a15</a>可避。何謂為七？一者生，二者老，三者病，四<a class='ref t' id='t0591a16' href='#t0591a16'>T 0591a16</a>者死，五者罪，六者福，七者因緣。此七事，意<a class='ref t' id='t0591a17' href='#t0591a17'>T 0591a17</a>雖欲避不能得自在。如卿威神可得作此，宿<a class='ref t' id='t0591a18' href='#t0591a18'>T 0591a18</a>對罪負不可得離。」於是目連禮已便去，自以<a class='ref t' id='t0591a19' href='#t0591a19'>T 0591a19</a>私意取舍夷國人知識檀越四五千人，盛著<a class='ref t' id='t0591a20' href='#t0591a20'>T 0591a20</a>鉢中，舉著虛空星宿之際。琉璃王伐舍夷國，<a class='ref t' id='t0591a21' href='#t0591a21'>T 0591a21</a>殺三億人已引軍還國。於是目連往到佛所<a class='ref t' id='t0591a22' href='#t0591a22'>T 0591a22</a>為佛作禮，自貢高曰：「琉璃王伐舍夷國，弟子<a class='ref t' id='t0591a23' href='#t0591a23'>T 0591a23</a>承佛威神，救舍夷國人四五千人，今在虛<a class='ref t' id='t0591a24' href='#t0591a24'>T 0591a24</a>空皆盡得脫。」佛告目連：「卿為往看鉢中人不<a class='ref t' id='t0591a25' href='#t0591a25'>T 0591a25</a>也？」曰：「未往視之。」佛言：「卿先往視鉢中人<a class='ref t' id='t0591a26' href='#t0591a26'>T 0591a26</a>眾。」目連以道力下鉢，見中人皆死盡，於是目<a class='ref t' id='t0591a27' href='#t0591a27'>T 0591a27</a>連悵然悲泣愍其<span class='corr' title='[幸→辛] cf.【麗】'>辛</span>苦，還白佛言：「鉢中人者<a class='ref t' id='t0591a28' href='#t0591a28'>T 0591a28</a>今皆死盡，道德神力不能免彼宿對之罪。」佛<a class='ref t' id='t0591a29' href='#t0591a29'>T 0591a29</a>告目連：「有此七事，佛及眾聖神仙道士，隱形<a class='ref t' id='t0591b01' href='#t0591b01'>T 0591b01</a>散體皆不能免此七事。」</p>
<p>於是世尊即說偈言：<a class='ref t' id='t0591b02' href='#t0591b02'>T 0591b02</a></p>
<blockquote class='gatha'>
<p><a class='ref vns' id='vns127' href='#vns127'>SC Verse 127</a><a class='ref vgns' id='vgns17.2' href='#vgns17.2'>Verse 17.2</a>「非空非海中，　　非隱山石間，<a class='ref t' id='t0591b03' href='#t0591b03'>T 0591b03</a><br>
莫能於此處，　　避免宿惡殃。<a class='ref t' id='t0591b04' href='#t0591b04'>T 0591b04</a></p>
<p><a class='ref vns' id='vns128' href='#vns128'>SC Verse 128</a><a class='ref vgns' id='vgns17.3' href='#vgns17.3'>Verse 17.3</a>眾生有苦惱，　　不得免老死，<a class='ref t' id='t0591b05' href='#t0591b05'>T 0591b05</a><br>
唯有仁智者，　　不念人非惡。」<a class='ref t' id='t0591b06' href='#t0591b06'>T 0591b06</a></p>
</blockquote>
<p>佛說是時，座上無央數人聞佛說無常法，皆<a class='ref t' id='t0591b07' href='#t0591b07'>T 0591b07</a>共悲哀念對難免，欣然得道逮須陀洹證。</p>
<a class='ref t' id='t0591b08' href='#t0591b08'>T 0591b08</a>
<footer>
<p>【經文資訊】大正藏第 04 冊 No. 0211 法句譬喻經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 211. It is taken from <a href='http://tripitaka.cbeta.org/T04n0211'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
