<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t211.13' lang='lzh'>
<header>
<ul>
<li class='division'>法句譬喻經</li>
</ul>
<h1>法句譬喻經愚闇品第十三</h1>
</header>
<p><a class='ref t' id='t0586a18' href='#t0586a18'>T 0586a18</a><a class='t-linehead' id='t-linehead0586a18' href='#t-linehead0586a18'></a>昔佛在舍衛國。時城中有婆羅門，年向八<a class='ref t' id='t0586a19' href='#t0586a19'>T 0586a19</a>十，財富無數，為人頑闇慳貪難化，不識道德<a class='ref t' id='t0586a20' href='#t0586a20'>T 0586a20</a>不計無常，更作好舍，前庌後堂涼臺煖室，<a class='ref t' id='t0586a21' href='#t0586a21'>T 0586a21</a>東西廂廡數十梁間，唯後堂前拒陽未訖。<a class='ref t' id='t0586a22' href='#t0586a22'>T 0586a22</a>時婆羅門恒自經營指授眾事，佛以道眼見<a class='ref t' id='t0586a23' href='#t0586a23'>T 0586a23</a>此老翁，命不終日當就後世，不能自知而方<a class='ref t' id='t0586a24' href='#t0586a24'>T 0586a24</a>怱怱，形瘦力竭精神無福，甚可憐愍。佛將阿<a class='ref t' id='t0586a25' href='#t0586a25'>T 0586a25</a>難往到其門，慰問老翁：「得無勞惓？今作此舍<a class='ref t' id='t0586a26' href='#t0586a26'>T 0586a26</a>皆何所安？」老翁答言：「前庌待客、後堂自<a class='ref t' id='t0586a27' href='#t0586a27'>T 0586a27</a>處，東西二廂當安兒息財物僕使，夏上涼臺、<a class='ref t' id='t0586a28' href='#t0586a28'>T 0586a28</a>冬入溫室。」佛語老翁：「久聞宿德思遲談講，偶<a class='ref t' id='t0586a29' href='#t0586a29'>T 0586a29</a>有要偈存亡有益，欲以相贈，不審可小廢事<a class='ref t' id='t0586b01' href='#t0586b01'>T 0586b01</a>共坐論不也？」老翁答言：「今正大懅不<a class='ref t' id='t0586b02' href='#t0586b02'>T 0586b02</a>容坐語，後日更來當共善敘；所云要偈便可<a class='ref t' id='t0586b03' href='#t0586b03'>T 0586b03</a>說之。」</p>
<p><a class='t-linehead' id='t-linehead0586b03' href='#t-linehead0586b03'></a>於是世尊即說偈言：<a class='ref t' id='t0586b04' href='#t0586b04'>T 0586b04</a></p>
<blockquote class='gatha'>
<p><a class='ref vns' id='vns99' href='#vns99'>SC Verse 99</a><a class='ref vgns' id='vgns13.1' href='#vgns13.1'>Verse 13.1</a>「有子有財，　　愚惟汲汲，<br>
我且非我，<a class='ref t' id='t0586b05' href='#t0586b05'>T 0586b05</a>　　何憂子財？</p>
<p><a class='ref vns' id='vns100' href='#vns100'>SC Verse 100</a><a class='ref vgns' id='vgns13.2' href='#vgns13.2'>Verse 13.2</a>暑當止此，　　寒當止此，<a class='ref t' id='t0586b06' href='#t0586b06'>T 0586b06</a><br>
愚多豫慮，　　莫知來變。</p>
<p><a class='ref vns' id='vns101' href='#vns101'>SC Verse 101</a><a class='ref vgns' id='vgns13.3' href='#vgns13.3'>Verse 13.3</a>愚蒙愚極，<a class='ref t' id='t0586b07' href='#t0586b07'>T 0586b07</a>　　自謂我智，<br>
愚而勝智，　　是謂極愚。」<a class='ref t' id='t0586b08' href='#t0586b08'>T 0586b08</a></p>
</blockquote>
<p><a class='t-linehead' id='t-linehead0586b08' href='#t-linehead0586b08'></a>婆羅門言：「善說此偈，今實太懅，後來更論<a class='ref t' id='t0586b09' href='#t0586b09'>T 0586b09</a>之。」於是世尊傷之而去。老翁於後自授屋<a class='ref t' id='t0586b10' href='#t0586b10'>T 0586b10</a>椽，椽墮打頭即時命過，室家啼哭驚動四<a class='ref t' id='t0586b11' href='#t0586b11'>T 0586b11</a>鄰。佛去未遠便有此變，佛到里頭逢諸梵志<a class='ref t' id='t0586b12' href='#t0586b12'>T 0586b12</a>有數十人，前問佛言：「從何所來？」佛言：「屢到<a class='ref t' id='t0586b13' href='#t0586b13'>T 0586b13</a>此死翁舍，為翁說法。不信佛語，不知無<a class='ref t' id='t0586b14' href='#t0586b14'>T 0586b14</a>常，今者忽然已就後世。」具為諸梵志更說前<a class='ref t' id='t0586b15' href='#t0586b15'>T 0586b15</a>偈義，聞之欣然即得道跡。</p>
<p><a class='t-linehead' id='t-linehead0586b15' href='#t-linehead0586b15'></a>於是世尊，而說<a class='ref t' id='t0586b16' href='#t0586b16'>T 0586b16</a>偈言：<a class='ref t' id='t0586b17' href='#t0586b17'>T 0586b17</a></p>
<blockquote class='gatha'>
<p><a class='ref vns' id='vns102' href='#vns102'>SC Verse 102</a><a class='ref vgns' id='vgns13.4' href='#vgns13.4'>Verse 13.4</a>「愚闇近智，　　如瓢斟味，<br>
雖久狎習，<a class='ref t' id='t0586b18' href='#t0586b18'>T 0586b18</a>　　猶不知法。</p>
<p><a class='ref vns' id='vns103' href='#vns103'>SC Verse 103</a><a class='ref vgns' id='vgns13.5' href='#vgns13.5'>Verse 13.5</a>開達近智，　　如舌甞味，<a class='ref t' id='t0586b19' href='#t0586b19'>T 0586b19</a><br>
雖須臾習，　　即解道要。</p>
<p><a class='ref vns' id='vns104' href='#vns104'>SC Verse 104</a><a class='ref vgns' id='vgns13.6' href='#vgns13.6'>Verse 13.6</a>愚人施行，<a class='ref t' id='t0586b20' href='#t0586b20'>T 0586b20</a>　　為身招患，<br>
快心作惡，　　自致重殃。<a class='ref t' id='t0586b21' href='#t0586b21'>T 0586b21</a></p>
<p><a class='ref vns' id='vns105' href='#vns105'>SC Verse 105</a><a class='ref vgns' id='vgns13.7' href='#vgns13.7'>Verse 13.7</a>行為不善，　　退見悔恡，<br>
致涕流面，<a class='ref t' id='t0586b22' href='#t0586b22'>T 0586b22</a>　　報由宿習。」<a class='ref t' id='t0586b23' href='#t0586b23'>T 0586b23</a></p>
</blockquote>
<p><a class='t-linehead' id='t-linehead0586b23' href='#t-linehead0586b23'></a>時諸梵志重聞此偈，益懷篤信，為佛作禮，歡<a class='ref t' id='t0586b24' href='#t0586b24'>T 0586b24</a>喜奉行。</p>
<p><a class='ref t' id='t0586b25' href='#t0586b25'>T 0586b25</a><a class='t-linehead' id='t-linehead0586b25' href='#t-linehead0586b25'></a>昔佛在舍衛國給孤獨精舍，為諸天人說<a class='ref t' id='t0586b26' href='#t0586b26'>T 0586b26</a>法。時波斯匿王有一寡女，名曰金剛，壯寡<a class='ref t' id='t0586b27' href='#t0586b27'>T 0586b27</a>未歸，父母哀愍，別為宮舍作好舍宅，給五<a class='ref t' id='t0586b28' href='#t0586b28'>T 0586b28</a>百妓女以娛樂之。眾中有一長老青衣，名曰<a class='ref t' id='t0586b29' href='#t0586b29'>T 0586b29</a>度勝，恒行市買脂粉香華。時見男女無數<a class='ref t' id='t0586c01' href='#t0586c01'>T 0586c01</a>大眾，各齎香華出城詣佛。即問行人：「欲何<a class='ref t' id='t0586c02' href='#t0586c02'>T 0586c02</a>所至？」眾人答言：「佛出於世三界之尊，度脫眾<a class='ref t' id='t0586c03' href='#t0586c03'>T 0586c03</a>生皆得泥洹。」度勝聞之心悅意喜，即自念<a class='ref t' id='t0586c04' href='#t0586c04'>T 0586c04</a>言：「會老見佛，宿世之福。」便分香直持買好<a class='ref t' id='t0586c05' href='#t0586c05'>T 0586c05</a>華，隨眾人輩往到佛所，作禮却立散華燒香。<a class='ref t' id='t0586c06' href='#t0586c06'>T 0586c06</a>一心聽法已，過市取香，因聽法功德宿行所<a class='ref t' id='t0586c07' href='#t0586c07'>T 0586c07</a>追，香氣熏聞斤兩倍前，嫌其遲晚而共詰<a class='ref t' id='t0586c08' href='#t0586c08'>T 0586c08</a>之。度勝奉道即如事言：「世有聖師三界之尊，<a class='ref t' id='t0586c09' href='#t0586c09'>T 0586c09</a>擊無上法鼓震動三千，往聽法者無央數人。<a class='ref t' id='t0586c10' href='#t0586c10'>T 0586c10</a>實隨聽法，是以稽遲。」金剛之徒聞說世尊法<a class='ref t' id='t0586c11' href='#t0586c11'>T 0586c11</a>義深妙非世所聞，悚然心歡而自歎曰：「吾<a class='ref t' id='t0586c12' href='#t0586c12'>T 0586c12</a>等何罪獨自不聞？」即報度勝：「試為我說之。」度<a class='ref t' id='t0586c13' href='#t0586c13'>T 0586c13</a>勝白曰：「身賤口穢不敢便宣。乞更諮受，如命<a class='ref t' id='t0586c14' href='#t0586c14'>T 0586c14</a>說之。」即便遣出，重告之曰：「具受儀式。」度勝未<a class='ref t' id='t0586c15' href='#t0586c15'>T 0586c15</a>還，金剛侍女側息中庭如子待母，佛告度<a class='ref t' id='t0586c16' href='#t0586c16'>T 0586c16</a>勝：「汝還說法多所度脫，說法之儀先施高座。」<a class='ref t' id='t0586c17' href='#t0586c17'>T 0586c17</a>度勝受勅具宣聖旨，皆大歡喜，各脫衣服一<a class='ref t' id='t0586c18' href='#t0586c18'>T 0586c18</a>領，積為高座。度勝洗浴，承佛威神如應說法，<a class='ref t' id='t0586c19' href='#t0586c19'>T 0586c19</a>金剛之等五百餘人，疑解破惡得須陀洹<a class='ref t' id='t0586c20' href='#t0586c20'>T 0586c20</a>道。說法甚美不覺失火，一時燒死即生天上。<a class='ref t' id='t0586c21' href='#t0586c21'>T 0586c21</a>王將人從來欲救火，見之已燃，收拾棺殮葬<a class='ref t' id='t0586c22' href='#t0586c22'>T 0586c22</a>送畢訖，往過佛所，為佛作禮却坐常位。佛問<a class='ref t' id='t0586c23' href='#t0586c23'>T 0586c23</a>王曰：「所從來也？」王叉手言：「女金剛不幸不<a class='ref t' id='t0586c24' href='#t0586c24'>T 0586c24</a>覺失火，大小燒盡，適棺殮還，不審何罪遇此<a class='ref t' id='t0586c25' href='#t0586c25'>T 0586c25</a>火害？唯願世尊彰告未聞。」佛告大王：「過去<a class='ref t' id='t0587a01' href='#t0587a01'>T 0587a01</a>世時有城名波羅奈，有長者婦將婇女五百<a class='ref t' id='t0587a02' href='#t0587a02'>T 0587a02</a>人，至城外大祠祀。其法難犯，他姓之人不<a class='ref t' id='t0587a03' href='#t0587a03'>T 0587a03</a>得到邊，不問親踈，其有來者擲著火中。時世<a class='ref t' id='t0587a04' href='#t0587a04'>T 0587a04</a>有一辟支佛名曰迦羅，處在山中，晨來分衛<a class='ref t' id='t0587a05' href='#t0587a05'>T 0587a05</a>暮輒還山。迦羅分衛來趣郊祠，長者婦見之<a class='ref t' id='t0587a06' href='#t0587a06'>T 0587a06</a>忿然瞋恚，共捉迦羅撲著火中，舉身燋爛便<a class='ref t' id='t0587a07' href='#t0587a07'>T 0587a07</a>現神足，飛昇虛空。眾女驚怖，泣淚悔過，長跪<a class='ref t' id='t0587a08' href='#t0587a08'>T 0587a08</a>舉頭而自陳曰：『女人憃愚不識至真，群愚荒<a class='ref t' id='t0587a09' href='#t0587a09'>T 0587a09</a>騃毀辱神靈，自惟過舋罪惡若山，願降尊德<a class='ref t' id='t0587a10' href='#t0587a10'>T 0587a10</a>以消重殃。』尋聲即下而般泥洹，諸女起塔<a class='ref t' id='t0587a11' href='#t0587a11'>T 0587a11</a>供養舍利。」</p>
<p><a class='t-linehead' id='t-linehead0587a11' href='#t-linehead0587a11'></a>佛為大王而說偈言：<a class='ref t' id='t0587a12' href='#t0587a12'>T 0587a12</a></p>
<blockquote class='gatha'>
<p><a class='ref vns' id='vns106' href='#vns106'>SC Verse 106</a><a class='ref vgns' id='vgns13.8' href='#vgns13.8'>Verse 13.8</a>「愚憃作惡，　　不能自解，<br>
殃追自焚，<a class='ref t' id='t0587a13' href='#t0587a13'>T 0587a13</a>　　罪成熾然。</p>
<p><a class='ref vns' id='vns107' href='#vns107'>SC Verse 107</a><a class='ref vgns' id='vgns13.9' href='#vgns13.9'>Verse 13.9</a>愚所望處，　　不謂適苦，<a class='ref t' id='t0587a14' href='#t0587a14'>T 0587a14</a><br>
臨墮厄地，　　乃知不善。」<a class='ref t' id='t0587a15' href='#t0587a15'>T 0587a15</a></p>
</blockquote>
<p><a class='t-linehead' id='t-linehead0587a15' href='#t-linehead0587a15'></a>佛告大王：「爾時長者婦，今王女金剛是；五百<a class='ref t' id='t0587a16' href='#t0587a16'>T 0587a16</a>侍女，今度勝等五百伎女是。罪福追人久無<a class='ref t' id='t0587a17' href='#t0587a17'>T 0587a17</a>不彰，善惡隨人如影隨形。」</p>
<p><a class='t-linehead' id='t-linehead0587a17' href='#t-linehead0587a17'></a>說是法時，國內<a class='ref t' id='t0587a18' href='#t0587a18'>T 0587a18</a>大小信伏歡喜，咸歸三尊皆受五戒，即得道<a class='ref t' id='t0587a19' href='#t0587a19'>T 0587a19</a>跡。</p>
<a class='ref t' id='t0587a20' href='#t0587a20'>T 0587a20</a>
<footer>
<p>【經文資訊】大正藏第 04 冊 No. 0211 法句譬喻經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 211. It is taken from <a href='http://tripitaka.cbeta.org/T04n0211'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
