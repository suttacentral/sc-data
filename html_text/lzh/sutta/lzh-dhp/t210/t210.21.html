<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t210.21' lang='lzh'>
<header>
<ul>
<li class='division'>法句經</li>
</ul>
<h1>世俗品法句經第二十一十有四章</h1>
</header>
<p><a class='ref t' id='t0566a19'>T 0566a19</a><a class='t-linehead' id='t-linehead0566a19'></a>世俗品者，說世幻夢，當捨浮華，勉修道<a class='ref t' id='t0566a20'>T 0566a20</a>用。<a class='ref t' id='t0566a21'>T 0566a21</a></p>
<blockquote class='gatha'>
<p><a class='ref vns' id='vns345'>SC Verse 345</a><a class='ref vgns' id='vgns21.1'>Verse 21.1</a>如車行道，　　捨平大途，<br>
從邪徑敗，<a class='ref t' id='t0566a22'>T 0566a22</a>　　生折軸憂。</p>
<p><a class='ref vns' id='vns346'>SC Verse 346</a><a class='ref vgns' id='vgns21.2'>Verse 21.2</a>離法如是，　　從非法增，<a class='ref t' id='t0566a23'>T 0566a23</a><br>
愚守至死，　　亦有折患。</p>
<p><a class='ref vns' id='vns347'>SC Verse 347</a><a class='ref vgns' id='vgns21.3'>Verse 21.3</a>順行正道，<a class='ref t' id='t0566a24'>T 0566a24</a>　　勿隨邪業，<br>
行住臥安，　　世世無患。<a class='ref t' id='t0566a25'>T 0566a25</a></p>
<p><a class='ref vns' id='vns348'>SC Verse 348</a><a class='ref vgns' id='vgns21.4'>Verse 21.4</a>萬物如泡，　　意如野馬，<br>
居世若幻，<a class='ref t' id='t0566a26'>T 0566a26</a>　　奈何樂此？</p>
<p><a class='ref vns' id='vns349'>SC Verse 349</a><a class='ref vgns' id='vgns21.5'>Verse 21.5</a>若能斷此，　　伐其樹根，<a class='ref t' id='t0566a27'>T 0566a27</a><br>
日夜如是，　　必至于定。</p>
<p><a class='ref vns' id='vns350'>SC Verse 350</a><a class='ref vgns' id='vgns21.6'>Verse 21.6</a>一施如信，<a class='ref t' id='t0566a28'>T 0566a28</a>　　如樂之人，<br>
或從惱意，　　以飯食眾。<a class='ref t' id='t0566a29'>T 0566a29</a><br>
此輩日夜，　　不得定意，</p>
<p><a class='ref vns' id='vns351'>SC Verse 351</a><a class='ref vgns' id='vgns21.7'>Verse 21.7</a>世俗無眼，<a class='ref t' id='t0566b01'>T 0566b01</a>　　莫見道真。<br>
如少見明，　　當養善意，<a class='ref t' id='t0566b02'>T 0566b02</a><br></p>
<p><a class='ref vns' id='vns352'>SC Verse 352</a><a class='ref vgns' id='vgns21.8'>Verse 21.8</a>如鴈將群，　　避羅高翔。<br>
明人導世，<a class='ref t' id='t0566b03'>T 0566b03</a>　　度脫邪眾。</p>
<p><a class='ref vns' id='vns353'>SC Verse 353</a><a class='ref vgns' id='vgns21.9'>Verse 21.9</a>世皆有死，　　三界無安，<a class='ref t' id='t0566b04'>T 0566b04</a><br>
諸天雖樂，　　福盡亦喪。</p>
<p><a class='ref vns' id='vns354'>SC Verse 354</a><a class='ref vgns' id='vgns21.10'>Verse 21.10</a>觀諸世間，<a class='ref t' id='t0566b05'>T 0566b05</a>　　無生不終，<br>
欲離生死，　　當行道真。<a class='ref t' id='t0566b06'>T 0566b06</a></p>
<p><a class='ref vns' id='vns355'>SC Verse 355</a><a class='ref vgns' id='vgns21.11'>Verse 21.11</a>癡覆天下，　　貪令不見，<br>
邪疑却道，<a class='ref t' id='t0566b07'>T 0566b07</a>　　苦愚從是。</p>
<p><a class='ref vns' id='vns356'>SC Verse 356</a><a class='ref vgns' id='vgns21.12'>Verse 21.12</a>一法脫過，　　謂妄語人，<a class='ref t' id='t0566b08'>T 0566b08</a><br>
不免後世，　　靡惡不更。<a class='ref t' id='t0566b09'>T 0566b09</a></p>
<p><a class='ref vns' id='vns357'>SC Verse 357</a><a class='ref vgns' id='vgns21.13'>Verse 21.13</a>雖多積珍寶，　　嵩高至于天，<a class='ref t' id='t0566b10'>T 0566b10</a><br>
如是滿世間，　　不如見道迹。<a class='ref t' id='t0566b11'>T 0566b11</a></p>
<p><a class='ref vns' id='vns358'>SC Verse 358</a><a class='ref vgns' id='vgns21.14'>Verse 21.14</a>不善像如善，　　愛如似無愛，<a class='ref t' id='t0566b12'>T 0566b12</a><br>
以苦為樂像，　　狂夫為所厭。</p>
</blockquote>
<p><a class='ref t' id='t0566b13'>T 0566b13</a></p>
<p><span class='t-juanname'>法句經卷上</span></p>
<p><a class='ref t' id='t0566b14'>T 0566b14</a></p>
<div class='xu'>
<h2>法句經序</h2>
<p><a class='ref t' id='t0566b15'>T 0566b15</a><a class='t-linehead' id='t-linehead0566b15'></a>曇鉢偈者，眾經之要義；曇之言法，鉢者<a class='ref t' id='t0566b16'>T 0566b16</a>句也。而《法句經》別有數部，有九百偈，或七<a class='ref t' id='t0566b17'>T 0566b17</a>百偈及五百偈。偈者，結語，猶詩頌也；是<a class='ref t' id='t0566b18'>T 0566b18</a>佛見事而作，非一時言，各有本末，布在<a class='ref t' id='t0566b19'>T 0566b19</a>諸經。佛一切智，厥性大仁，愍傷天下，出<a class='ref t' id='t0566b20'>T 0566b20</a>興于世，開顯道義。所以解人，凡十二部<a class='ref t' id='t0566b21'>T 0566b21</a>經，總括其要，別為數部。四部阿含，佛去<a class='ref t' id='t0566b22'>T 0566b22</a>世後阿難所傳，卷無大小，皆稱聞如是，<a class='ref t' id='t0566b23'>T 0566b23</a>處佛所在，究暢其說。是後五部，沙門各<a class='ref t' id='t0566b24'>T 0566b24</a>自鈔眾經中四句、六句之偈，比次其義條<a class='ref t' id='t0566b25'>T 0566b25</a>別為品，於十二部經靡不斟酌，無所<a class='ref t' id='t0566b26'>T 0566b26</a>適名，故曰法句。諸經為法言，法句者，由<a class='ref t' id='t0566b27'>T 0566b27</a>法言也。近世葛氏傳七百偈，偈義致深，譯<a class='ref t' id='t0566b28'>T 0566b28</a>人出之頗使其渾。惟佛難值，其文難聞，<a class='ref t' id='t0566b29'>T 0566b29</a>又諸佛興皆在天竺，天竺言語與漢異音，<a class='ref t' id='t0566c01'>T 0566c01</a>云其書為天書、語為天語，名物不同，傳<a class='ref t' id='t0566c02'>T 0566c02</a>實不易。</p>
<p><a class='t-linehead' id='t-linehead0566c02'></a>唯昔藍調安侯世高、都尉佛調，譯<a class='ref t' id='t0566c03'>T 0566c03</a>梵為秦，實得其體，斯已難繼。後之傳者，<a class='ref t' id='t0566c04'>T 0566c04</a>雖不能密，猶常貴其寶，粗得大趣。</p>
<p><a class='t-linehead' id='t-linehead0566c04'></a>始<a class='ref t' id='t0566c05'>T 0566c05</a>者維祇難，出自天竺，以黃武三年來適<a class='ref t' id='t0566c06'>T 0566c06</a>武昌，僕從受此五百偈本，請其同道竺將<a class='ref t' id='t0566c07'>T 0566c07</a>焰為譯。將焰雖善天竺語，未備曉漢，其<a class='ref t' id='t0566c08'>T 0566c08</a>所傳言，或得梵語、或以義出音迎，質真<a class='ref t' id='t0566c09'>T 0566c09</a>樸。初謙其為辭不雅，維祇難曰：「佛言：『依<a class='ref t' id='t0566c10'>T 0566c10</a>其義不用飾、取其法不以嚴。』其傳經<a class='ref t' id='t0566c11'>T 0566c11</a>者令易曉，勿失厥義，是則為善。」坐中咸<a class='ref t' id='t0566c12'>T 0566c12</a>曰：「老氏稱：『美言不信、信言不美。』仲尼亦<a class='ref t' id='t0566c13'>T 0566c13</a>云：『書不盡言、言不盡意。』明聖人意深<a class='ref t' id='t0566c14'>T 0566c14</a>邃無極，今傳梵義，實宜經達。」是以自偈<a class='ref t' id='t0566c15'>T 0566c15</a>受譯人口，因修本旨不加文飾，譯所不<a class='ref t' id='t0566c16'>T 0566c16</a>解則闕不傳，故有脫失多不出者。然<a class='ref t' id='t0566c17'>T 0566c17</a>此雖辭朴而旨深，文約而義博，事鈎眾<a class='ref t' id='t0566c18'>T 0566c18</a>經，章有本句、有義說。其在天竺，始進業<a class='ref t' id='t0566c19'>T 0566c19</a>者不學《法句》，謂之越敘。此乃始進者之<a class='ref t' id='t0566c20'>T 0566c20</a>洪漸、深入者之奧藏也，可以啟曚、辯惑、誘<a class='ref t' id='t0566c21'>T 0566c21</a>人自立，學之功微而所苞者廣，寔可謂<a class='ref t' id='t0566c22'>T 0566c22</a>妙要也哉。</p>
<p><a class='t-linehead' id='t-linehead0566c22'></a>昔傳此時，有所不解，會將<a class='ref t' id='t0566c23'>T 0566c23</a><span class='corr' title='[炎→焰] cf.【麗】'>焰</span>來，更從諮問。受此偈輩，復得十三品，<a class='ref t' id='t0566c24'>T 0566c24</a>并校往古，有所增定，第其品目合為一<a class='ref t' id='t0566c25'>T 0566c25</a>部三十九篇，大凡偈七百五十二章，庶有<a class='ref t' id='t0566c26'>T 0566c26</a>補益，共廣問焉。</p>
</div>
<footer>
<p>【經文資訊】大正藏第 04 冊 No. 0210 法句經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，毛佩君、廖予安大德提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 210. It is taken from <a href='http://tripitaka.cbeta.org/T04n0210'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>. The division of verses follows the arrangement used by Ken Su in his <a href='http://yifertwtw.blogspot.tw/search/label/T210'>comparative edition.</a></p>
</footer>
</article>
</body>
</html>
