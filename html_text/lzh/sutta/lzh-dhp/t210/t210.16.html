<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='t210.16' lang='lzh'>
<header>
<ul>
<li class='division'>法句經</li>
</ul>
<h1>述千品法句經第十六十有六章</h1>
</header>
<p><a class='ref t' id='t0564b17' href='#t0564b17'>T 0564b17</a><a class='t-linehead' id='t-linehead0564b17' href='#t-linehead0564b17'></a>述千品者，示學者經多而不要，不如約<a class='ref t' id='t0564b18' href='#t0564b18'>T 0564b18</a>明。<a class='ref t' id='t0564b19' href='#t0564b19'>T 0564b19</a></p>
<blockquote class='gatha'>
<p><a class='ref vns' id='vns266' href='#vns266'>SC Verse 266</a><a class='ref vgns' id='vgns16.1' href='#vgns16.1'>Verse 16.1</a>雖誦千言，　　句義不正，<br>
不如一要，<a class='ref t' id='t0564b20' href='#t0564b20'>T 0564b20</a>　　聞可滅意；</p>
<p><a class='ref vns' id='vns267' href='#vns267'>SC Verse 267</a><a class='ref vgns' id='vgns16.2' href='#vgns16.2'>Verse 16.2</a>雖誦千言，　　不義何益？<a class='ref t' id='t0564b21' href='#t0564b21'>T 0564b21</a><br>
不如一義，　　聞行可度；</p>
<p><a class='ref vns' id='vns268' href='#vns268'>SC Verse 268</a><a class='ref vgns' id='vgns16.3' href='#vgns16.3'>Verse 16.3</a>雖多誦經，<a class='ref t' id='t0564b22' href='#t0564b22'>T 0564b22</a>　　不解何益？<br>
解一法句，　　行可得道。<a class='ref t' id='t0564b23' href='#t0564b23'>T 0564b23</a></p>
<p><a class='ref vns' id='vns269' href='#vns269'>SC Verse 269</a><a class='ref vgns' id='vgns16.4' href='#vgns16.4'>Verse 16.4</a>千千為敵，　　一夫勝之，<br>
未若自勝，<a class='ref t' id='t0564b24' href='#t0564b24'>T 0564b24</a>　　為戰中上。</p>
<p><a class='ref vns' id='vns270' href='#vns270'>SC Verse 270</a><a class='ref vgns' id='vgns16.5' href='#vgns16.5'>Verse 16.5</a>自勝最賢，　　故曰人雄，<a class='ref t' id='t0564b25' href='#t0564b25'>T 0564b25</a><br>
護意調身，　　自損至終。</p>
<p><a class='ref vns' id='vns271' href='#vns271'>SC Verse 271</a><a class='ref vgns' id='vgns16.6' href='#vgns16.6'>Verse 16.6</a>雖曰尊天，<a class='ref t' id='t0564b26' href='#t0564b26'>T 0564b26</a>　　神魔梵釋，<br>
皆莫能勝，　　自勝之人。<a class='ref t' id='t0564b27' href='#t0564b27'>T 0564b27</a></p>
<p><a class='ref vns' id='vns272' href='#vns272'>SC Verse 272</a><a class='ref vgns' id='vgns16.7' href='#vgns16.7'>Verse 16.7</a>月千反祠，　　終身不輟，<br>
不如須臾，<a class='ref t' id='t0564b28' href='#t0564b28'>T 0564b28</a>　　一心念法，<br>
一念道福，　　勝彼終身；<a class='ref t' id='t0564b29' href='#t0564b29'>T 0564b29</a></p>
<p><a class='ref vns' id='vns273' href='#vns273'>SC Verse 273</a><a class='ref vgns' id='vgns16.8' href='#vgns16.8'>Verse 16.8</a>雖終百歲，　　奉事火祠，<br>
不如須臾，<a class='ref t' id='t0564c01' href='#t0564c01'>T 0564c01</a>　　供養三尊，<br>
一供養福，　　勝彼百年。<a class='ref t' id='t0564c02' href='#t0564c02'>T 0564c02</a></p>
<p><a class='ref vns' id='vns274' href='#vns274'>SC Verse 274</a><a class='ref vgns' id='vgns16.9' href='#vgns16.9'>Verse 16.9</a>祭神以求福，　　從後觀其報，<a class='ref t' id='t0564c03' href='#t0564c03'>T 0564c03</a><br>
四分未望一，　　不如禮賢者。<a class='ref t' id='t0564c04' href='#t0564c04'>T 0564c04</a></p>
<p><a class='ref vns' id='vns275' href='#vns275'>SC Verse 275</a><a class='ref vgns' id='vgns16.10' href='#vgns16.10'>Verse 16.10</a>能善行禮節，　　常敬長老者，<a class='ref t' id='t0564c05' href='#t0564c05'>T 0564c05</a><br>
四福自然增，　　色力壽而安。<a class='ref t' id='t0564c06' href='#t0564c06'>T 0564c06</a></p>
<p><a class='ref vns' id='vns276' href='#vns276'>SC Verse 276</a><a class='ref vgns' id='vgns16.11' href='#vgns16.11'>Verse 16.11</a>若人壽百歲，　　遠正不持戒，<a class='ref t' id='t0564c07' href='#t0564c07'>T 0564c07</a><br>
不如生一日，　　守戒正意禪；<a class='ref t' id='t0564c08' href='#t0564c08'>T 0564c08</a></p>
<p><a class='ref vns' id='vns277' href='#vns277'>SC Verse 277</a><a class='ref vgns' id='vgns16.12' href='#vgns16.12'>Verse 16.12</a>若人壽百歲，　　邪偽無有智，<a class='ref t' id='t0564c09' href='#t0564c09'>T 0564c09</a><br>
不如生一日，　　一心學正智；<a class='ref t' id='t0564c10' href='#t0564c10'>T 0564c10</a></p>
<p><a class='ref vns' id='vns278' href='#vns278'>SC Verse 278</a><a class='ref vgns' id='vgns16.13' href='#vgns16.13'>Verse 16.13</a>若人壽百歲，　　懈怠不精進，<a class='ref t' id='t0564c11' href='#t0564c11'>T 0564c11</a><br>
不如生一日，　　勉力行精進；<a class='ref t' id='t0564c12' href='#t0564c12'>T 0564c12</a></p>
<p><a class='ref vns' id='vns279' href='#vns279'>SC Verse 279</a><a class='ref vgns' id='vgns16.14' href='#vgns16.14'>Verse 16.14</a>若人壽百歲，　　不知成敗事，<a class='ref t' id='t0564c13' href='#t0564c13'>T 0564c13</a><br>
不如生一日，　　見微知所忌；<a class='ref t' id='t0564c14' href='#t0564c14'>T 0564c14</a></p>
<p><a class='ref vns' id='vns280' href='#vns280'>SC Verse 280</a><a class='ref vgns' id='vgns16.15' href='#vgns16.15'>Verse 16.15</a>若人壽百歲，　　不見甘露道，<a class='ref t' id='t0564c15' href='#t0564c15'>T 0564c15</a><br>
不如生一日，　　服行甘露味；<a class='ref t' id='t0564c16' href='#t0564c16'>T 0564c16</a></p>
<p><a class='ref vns' id='vns281' href='#vns281'>SC Verse 281</a><a class='ref vgns' id='vgns16.16' href='#vgns16.16'>Verse 16.16</a>若人壽百歲，　　不知大道義，<a class='ref t' id='t0564c17' href='#t0564c17'>T 0564c17</a><br>
不如生一日，　　學推佛法要。<a class='ref t' id='t0564c18' href='#t0564c18'>T 0564c18</a></p>
</blockquote>
<footer>
<p>【經文資訊】大正藏第 04 冊 No. 0210 法句經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，毛佩君、廖予安大德提供新式標點<br>
【其他事項】本資料庫可自由免費流通，詳細內容請參閱【<a href='http://www.cbeta.org/copyright.php'>中華電子佛典協會資料庫版權宣告</a>】</p>
<p>This text is Taishō sūtra no. 210. It is taken from <a href='http://tripitaka.cbeta.org/T04n0210'>CBETA</a>.</p>
<p>Prepared for SuttaCentral by <span class='editor'>Bhikkhu Sujato</span>. The division of verses follows the arrangement used by Ken Su in his <a href='http://yifertwtw.blogspot.tw/search/label/T210'>comparative edition.</a></p>
</footer>
</article>
</body>
</html>
