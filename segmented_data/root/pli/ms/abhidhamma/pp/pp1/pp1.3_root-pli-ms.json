{
  "pp1.3:0.1": "Puggalapaññatti",
  "pp1.3:0.2": "Mātikā",
  "pp1.3:0.3": "3. Tikauddesa",
  "pp1.3:1.1": "**Tayo puggalā—**",
  "pp1.3:2.1": "Nirāso, āsaṃso, vigatāso. (1)",
  "pp1.3:3.1": "Tayo gilānūpamā puggalā. (2)",
  "pp1.3:4.1": "Kāyasakkhī, diṭṭhippatto, saddhāvimutto. (3)",
  "pp1.3:5.1": "Gūthabhāṇī, pupphabhāṇī, madhubhāṇī. (4)",
  "pp1.3:6.1": "Arukūpamacitto puggalo, vijjūpamacitto puggalo, vajirūpamacitto puggalo. (5)",
  "pp1.3:7.1": "Andho, ekacakkhu, dvicakkhu. (6)",
  "pp1.3:8.1": "Avakujjapañño puggalo, ucchaṅgapañño puggalo, puthupañño puggalo. (7)",
  "pp1.3:9.1": "Atthekacco puggalo kāmesu ca bhavesu ca avītarāgo, atthekacco puggalo kāmesu vītarāgo bhavesu avītarāgo, atthekacco puggalo kāmesu ca bhavesu ca vītarāgo. (8)",
  "pp1.3:10.1": "Pāsāṇalekhūpamo puggalo, pathavilekhūpamo puggalo, udakalekhūpamo puggalo. (9)",
  "pp1.3:11.1": "Tayo potthakūpamā puggalā. (10)",
  "pp1.3:12.1": "Tayo kāsikavatthūpamā puggalā. (11)",
  "pp1.3:13.1": "Suppameyyo, duppameyyo, appameyyo. (12)",
  "pp1.3:14.1": "Atthekacco puggalo na sevitabbo na bhajitabbo na payirupāsitabbo, atthekacco puggalo sevitabbo bhajitabbo payirupāsitabbo, atthekacco puggalo sakkatvā garuṃ katvā sevitabbo bhajitabbo payirupāsitabbo. (13)",
  "pp1.3:15.1": "Atthekacco puggalo jigucchitabbo na sevitabbo na bhajitabbo na payirupāsitabbo, atthekacco puggalo ajjhupekkhitabbo na sevitabbo na bhajitabbo na payirupāsitabbo;",
  "pp1.3:15.2": "atthekacco puggalo sevitabbo bhajitabbo payirupāsitabbo. (14)",
  "pp1.3:16.1": "Atthekacco puggalo sīlesu paripūrakārī, samādhismiṃ mattaso kārī, paññāya mattaso kārī;",
  "pp1.3:16.2": "atthekacco puggalo sīlesu ca paripūrakārī, samādhismiñca paripūrakārī, paññāya mattaso kārī;",
  "pp1.3:16.3": "atthekacco puggalo sīlesu ca paripūrakārī, samādhismiñca paripūrakārī, paññāya ca paripūrakārī. (15)",
  "pp1.3:17.1": "Tayo satthāro. (16)",
  "pp1.3:18.1": "Aparepi tayo satthāro. (17)",
  "pp1.3:19.1": "Tikaṃ."
}