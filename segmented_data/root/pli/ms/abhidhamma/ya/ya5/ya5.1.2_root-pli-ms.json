{
  "ya5.1.2:0.1": "5 Saccayamaka",
  "ya5.1.2:0.2": "5.1 Paṇṇattivāra",
  "ya5.1.2:0.3": "5.1.2. Paṇṇattivāraniddesa",
  "ya5.1.2:1.0.1": "5.1.2.1. Padasodhanavāra",
  "ya5.1.2:1.0.2": "5.1.2.1.1. Anuloma",
  "ya5.1.2:1.1": "» Dukkhaṁ dukkhasaccanti? Āmantā.",
  "ya5.1.2:2.1": "« Dukkhasaccaṁ dukkhanti?",
  "ya5.1.2:3.1": "Kāyikaṁ dukkhaṁ cetasikaṁ dukkhaṁ ṭhapetvā avasesaṁ dukkhasaccaṁ, na dukkhaṁ. Kāyikaṁ dukkhaṁ cetasikaṁ dukkhaṁ dukkhañceva dukkhasaccañca.",
  "ya5.1.2:4.1": "» Samudayo samudayasaccanti?",
  "ya5.1.2:5.1": "Samudayasaccaṁ ṭhapetvā avaseso samudayo, na samudayasaccaṁ. Samudayasaccaṁ samudayo ceva samudayasaccañca.",
  "ya5.1.2:6.1": "« Samudayasaccaṁ samudayoti? Āmantā.",
  "ya5.1.2:7.1": "» Nirodho nirodhasaccanti?",
  "ya5.1.2:8.1": "Nirodhasaccaṁ ṭhapetvā avaseso nirodho, na nirodhasaccaṁ. Nirodhasaccaṁ nirodho ceva nirodhasaccañca.",
  "ya5.1.2:9.1": "« Nirodhasaccaṁ nirodhoti? Āmantā.",
  "ya5.1.2:10.1": "» Maggo maggasaccanti?",
  "ya5.1.2:11.1": "Maggasaccaṁ ṭhapetvā avaseso maggo, na maggasaccaṁ. Maggasaccaṁ maggo ceva maggasaccañca.",
  "ya5.1.2:12.1": "« Maggasaccaṁ maggoti? Āmantā.",
  "ya5.1.2:13.0": "5.1.2.1.2. Paccanīka",
  "ya5.1.2:13.1": "» Na dukkhaṁ na dukkhasaccanti?",
  "ya5.1.2:14.1": "Kāyikaṁ dukkhaṁ cetasikaṁ dukkhaṁ ṭhapetvā avasesaṁ na dukkhaṁ dukkhasaccaṁ. Dukkhañca dukkhasaccañca ṭhapetvā avasesaṁ na ceva dukkhaṁ na ca dukkhasaccaṁ.",
  "ya5.1.2:15.1": "« Na dukkhasaccaṁ na dukkhanti? Āmantā.",
  "ya5.1.2:16.1": "» Na samudayo na samudayasaccanti? Āmantā.",
  "ya5.1.2:17.1": "« Na samudayasaccaṁ na samudayoti?",
  "ya5.1.2:18.1": "Samudayasaccaṁ ṭhapetvā avaseso na samudayasaccaṁ, samudayo. Samudayañca samudayasaccañca ṭhapetvā avaseso na ceva samudayo na ca samudayasaccaṁ.",
  "ya5.1.2:19.1": "» Na nirodho na nirodhasaccanti? Āmantā.",
  "ya5.1.2:20.1": "« Na nirodhasaccaṁ na nirodhoti?",
  "ya5.1.2:21.1": "Nirodhasaccaṁ ṭhapetvā avaseso na nirodhasaccaṁ, nirodho. Nirodhañca nirodhasaccañca ṭhapetvā avaseso na ceva nirodho na ca nirodhasaccaṁ.",
  "ya5.1.2:22.1": "» Na maggo na maggasaccanti? Āmantā.",
  "ya5.1.2:23.1": "« Na maggasaccaṁ na maggoti?",
  "ya5.1.2:24.1": "Maggasaccaṁ ṭhapetvā avaseso na maggasaccaṁ, maggo. Maggañca maggasaccañca ṭhapetvā avaseso na ceva maggo na ca maggasaccaṁ.",
  "ya5.1.2:25.0.1": "5.1.2.2. Padasodhanamūlacakkavāra",
  "ya5.1.2:25.0.2": "5.1.2.2.1. Anuloma",
  "ya5.1.2:25.1": "» Dukkhaṁ dukkhasaccanti? Āmantā.",
  "ya5.1.2:26.1": "« Saccā samudayasaccanti?",
  "ya5.1.2:27.1": "Samudayasaccaṁ saccañceva samudayasaccañca. Avasesā saccā na samudayasaccaṁ.",
  "ya5.1.2:28.1": "» Dukkhaṁ dukkhasaccanti? Āmantā.",
  "ya5.1.2:29.1": "« Saccā nirodhasaccanti? …pe… Saccā maggasaccanti?",
  "ya5.1.2:30.1": "Maggasaccaṁ saccañceva maggasaccañca. Avasesā saccā na maggasaccaṁ.",
  "ya5.1.2:31.1": "» Samudayo samudayasaccanti?",
  "ya5.1.2:32.1": "Samudayasaccaṁ ṭhapetvā avaseso samudayo, na samudayasaccaṁ. Samudayasaccaṁ samudayo ceva samudayasaccañca.",
  "ya5.1.2:33.1": "« Saccā dukkhasaccanti? …pe… Saccā nirodhasaccanti? …pe… Saccā maggasaccanti?",
  "ya5.1.2:34.1": "Maggasaccaṁ saccañceva maggasaccañca. Avasesā saccā na maggasaccaṁ.",
  "ya5.1.2:35.1": "» Nirodho nirodhasaccanti?",
  "ya5.1.2:36.1": "Nirodhasaccaṁ ṭhapetvā avaseso nirodho, na nirodhasaccaṁ. Nirodhasaccaṁ nirodho ceva nirodhasaccañca.",
  "ya5.1.2:37.1": "« Saccā dukkhasaccanti? …pe… Saccā samudayasaccanti? …pe… Saccā maggasaccanti?",
  "ya5.1.2:38.1": "Maggasaccaṁ saccañceva maggasaccañca. Avasesā saccā na maggasaccaṁ.",
  "ya5.1.2:39.1": "» Maggo maggasaccanti?",
  "ya5.1.2:40.1": "Maggasaccaṁ ṭhapetvā avaseso maggo, na maggasaccaṁ. Maggasaccaṁ maggo ceva maggasaccañca.",
  "ya5.1.2:41.1": "« Saccā dukkhasaccanti? …pe… Saccā samudayasaccanti? …pe… Saccā nirodhasaccanti?",
  "ya5.1.2:42.1": "Nirodhasaccaṁ saccañceva nirodhasaccañca. Avasesā saccā na nirodhasaccaṁ.",
  "ya5.1.2:43.0": "5.1.2.2.2. Paccanīka",
  "ya5.1.2:43.1": "» Na dukkhaṁ na dukkhasaccanti?",
  "ya5.1.2:44.1": "Kāyikaṁ dukkhaṁ cetasikaṁ dukkhaṁ ṭhapetvā avasesaṁ na dukkhaṁ, dukkhasaccaṁ. Dukkhañca dukkhasaccañca ṭhapetvā avasesaṁ na ceva dukkhaṁ na ca dukkhasaccaṁ.",
  "ya5.1.2:45.1": "« Na saccā na samudayasaccanti? Āmantā.",
  "ya5.1.2:46.1": "» Na dukkhaṁ na dukkhasaccanti?",
  "ya5.1.2:47.1": "Kāyikaṁ dukkhaṁ cetasikaṁ dukkhaṁ ṭhapetvā avasesaṁ na dukkhaṁ, dukkhasaccaṁ. Dukkhañca dukkhasaccañca ṭhapetvā avasesaṁ na ceva dukkhaṁ na ca dukkhasaccaṁ.",
  "ya5.1.2:48.1": "« Na saccā na nirodhasaccanti? …pe… Na saccā na maggasaccanti? Āmantā.",
  "ya5.1.2:49.1": "» Na samudayo na samudayasaccanti? Āmantā.",
  "ya5.1.2:50.1": "« Na saccā na dukkhasaccanti? Āmantā.",
  "ya5.1.2:51.1": "» Na samudayo na samudayasaccanti? Āmantā.",
  "ya5.1.2:52.1": "« Na saccā na nirodhasaccanti? …pe… Na saccā na maggasaccanti? Āmantā.",
  "ya5.1.2:53.1": "» Na nirodho na nirodhasaccanti? Āmantā.",
  "ya5.1.2:54.1": "« Na saccā na dukkhasaccanti? …pe… Na saccā na samudayasaccanti? …pe… Na saccā na maggasaccanti? Āmantā.",
  "ya5.1.2:55.1": "» Na maggo na maggasaccanti? Āmantā.",
  "ya5.1.2:56.1": "« Na saccā na dukkhasaccanti? Āmantā.",
  "ya5.1.2:57.1": "» Na maggo na maggasaccanti? Āmantā.",
  "ya5.1.2:58.1": "« Na saccā na samudayasaccanti? …pe… Na saccā na nirodhasaccanti? Āmantā.",
  "ya5.1.2:59.0.1": "5.1.2.3. Suddhasaccavāra",
  "ya5.1.2:59.0.2": "5.1.2.3.1. Anuloma",
  "ya5.1.2:59.1": "» Dukkhaṁ saccanti? Āmantā.",
  "ya5.1.2:60.1": "« Saccā dukkhasaccanti?",
  "ya5.1.2:61.1": "Dukkhasaccaṁ saccañceva dukkhasaccañca. Avasesā saccā na dukkhasaccaṁ.",
  "ya5.1.2:62.1": "» Samudayo saccanti? Āmantā …pe….",
  "ya5.1.2:63.1": "» Nirodho saccanti? Āmantā …pe….",
  "ya5.1.2:64.1": "» Maggo saccanti? Āmantā.",
  "ya5.1.2:65.1": "« Saccā maggasaccanti?",
  "ya5.1.2:66.1": "Maggasaccaṁ saccañceva maggasaccañca. Avasesā saccā na maggasaccaṁ.",
  "ya5.1.2:67.0": "5.1.2.3.2. Paccanīka",
  "ya5.1.2:67.1": "» Na dukkhaṁ na saccanti?",
  "ya5.1.2:68.1": "Dukkhaṁ ṭhapetvā avasesā saccā na dukkhaṁ, saccā. Dukkhañca saccañca ṭhapetvā avasesaṁ na ceva dukkhaṁ na ca saccā.",
  "ya5.1.2:69.1": "« Na saccā na dukkhasaccanti? Āmantā.",
  "ya5.1.2:70.1": "Na samudayo na saccanti?",
  "ya5.1.2:71.1": "Samudayaṁ ṭhapetvā …pe… nirodhaṁ ṭhapetvā …pe….",
  "ya5.1.2:72.1": "» Na maggo na saccanti?",
  "ya5.1.2:73.1": "Maggaṁ ṭhapetvā avasesā saccā na maggo, saccā. Maggañca saccañca ṭhapetvā avasesā na ceva maggo na ca saccā.",
  "ya5.1.2:74.1": "« Na saccā na maggasaccanti? Āmantā.",
  "ya5.1.2:75.0.1": "5.1.2.4. Suddhasaccamūlacakkavāra",
  "ya5.1.2:75.0.2": "5.1.2.4.1. Anuloma",
  "ya5.1.2:75.1": "» Dukkhaṁ saccanti? Āmantā.",
  "ya5.1.2:76.1": "« Saccā samudayasaccanti?",
  "ya5.1.2:77.1": "Samudayasaccaṁ saccañceva samudayasaccañca. Avasesā saccā na samudayasaccaṁ.",
  "ya5.1.2:78.1": "» Dukkhaṁ saccanti? Āmantā.",
  "ya5.1.2:79.1": "« Saccā nirodhasaccanti? …pe…. Saccā maggasaccanti?",
  "ya5.1.2:80.1": "Maggasaccaṁ saccañceva maggasaccañca. Avasesā saccā na maggasaccaṁ.",
  "ya5.1.2:81.1": "» Samudayo saccanti? Āmantā. …pe….",
  "ya5.1.2:82.1": "» Nirodho saccanti? Āmantā. …pe….",
  "ya5.1.2:83.1": "» Maggo saccanti? Āmantā.",
  "ya5.1.2:84.1": "« Saccā dukkhasaccanti? …pe… Saccā samudayasaccanti? …pe… Saccā nirodhasaccanti?",
  "ya5.1.2:85.1": "Nirodhasaccaṁ saccañceva nirodhasaccañca. Avasesā saccā na nirodhasaccaṁ.",
  "ya5.1.2:86.0": "5.1.2.4.2. Paccanīka",
  "ya5.1.2:86.1": "» Na dukkhaṁ na saccanti?",
  "ya5.1.2:87.1": "Dukkhaṁ ṭhapetvā avasesā saccā na dukkhaṁ, saccā. Dukkhañca saccañca ṭhapetvā avasesā na ceva dukkhaṁ na ca saccā.",
  "ya5.1.2:88.1": "« Na saccā na samudayasaccanti? Āmantā.",
  "ya5.1.2:89.1": "» Na dukkhaṁ na saccanti?",
  "ya5.1.2:90.1": "Dukkhaṁ ṭhapetvā avasesā saccā na dukkhaṁ, saccā. Dukkhañca saccañca ṭhapetvā avasesā na ceva dukkhaṁ na ca saccā.",
  "ya5.1.2:91.1": "« Na saccā na nirodhasaccanti? …pe… Na saccā na maggasaccanti? Āmantā.",
  "ya5.1.2:92.1": "» Na samudayo na saccanti?",
  "ya5.1.2:93.1": "Samudayaṁ ṭhapetvā avasesā saccā na samudayo, saccā. Samudayañca saccañca ṭhapetvā avasesā na ceva samudayo na ca saccā.",
  "ya5.1.2:94.1": "« Na saccā na dukkhasaccanti? …pe….",
  "ya5.1.2:95.1": "» Na nirodho na saccanti?",
  "ya5.1.2:96.1": "Nirodhaṁ ṭhapetvā …pe….",
  "ya5.1.2:97.1": "» Na maggo na saccanti?",
  "ya5.1.2:98.1": "Maggaṁ ṭhapetvā avasesā saccā na maggo, saccā. Maggañca saccañca ṭhapetvā avasesā na ceva maggo na ca saccā.",
  "ya5.1.2:99.1": "« Na saccā na dukkhasaccanti? Āmantā.",
  "ya5.1.2:100.1": "» Na maggo na saccanti?",
  "ya5.1.2:101.1": "Maggaṁ ṭhapetvā avasesā saccā na maggo, saccā. Maggañca saccañca ṭhapetvā avasesā na ceva maggo na ca saccā.",
  "ya5.1.2:102.1": "« Na saccā na samudayasaccanti? Āmantā. …pe….",
  "ya5.1.2:103.1": "« Na saccā na nirodhasaccanti? Āmantā.",
  "ya5.1.2:104.1": "Paṇṇattiniddesavāro."
}