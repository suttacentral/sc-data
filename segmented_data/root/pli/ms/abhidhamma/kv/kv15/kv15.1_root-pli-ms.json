{
  "kv15.1:0.1": "Kathāvatthu",
  "kv15.1:0.2": "Anusayapaṇṇāsaka",
  "kv15.1:0.3": "Pannarasamavagga",
  "kv15.1:0.4": "Paccayatākathā",
  "kv15.1:1.1": "☑ Paccayatā vavatthitāti?",
  "kv15.1:1.2": "Āmantā.",
  "kv15.1:1.3": "Nanu vīmaṃsā hetu, so ca adhipatīti?",
  "kv15.1:1.4": "Āmantā.",
  "kv15.1:1.5": "Hañci vīmaṃsā hetu, so ca adhipati, tena vata re vattabbe—",
  "kv15.1:1.6": "“hetupaccayena paccayo, adhipatipaccayena paccayo”ti.",
  "kv15.1:2.1": "☑ Nanu chandādhipati sahajātānaṃ dhammānaṃ adhipatīti?",
  "kv15.1:2.2": "Āmantā.",
  "kv15.1:2.3": "Hañci chandādhipati sahajātānaṃ dhammānaṃ adhipati, tena vata re vattabbe—",
  "kv15.1:2.4": "“adhipatipaccayena paccayo, sahajātapaccayena paccayo”ti.",
  "kv15.1:3.1": "☑ Nanu vīriyādhipati sahajātānaṃ dhammānaṃ adhipatīti?",
  "kv15.1:3.2": "Āmantā.",
  "kv15.1:3.3": "Hañci vīriyādhipati sahajātānaṃ dhammānaṃ adhipati, tena vata re vattabbe—",
  "kv15.1:3.4": "“adhipatipaccayena paccayo, sahajātapaccayena paccayo”ti.",
  "kv15.1:4.1": "☑ Nanu vīriyādhipati sahajātānaṃ dhammānaṃ adhipati, tañca indriyanti?",
  "kv15.1:4.2": "Āmantā.",
  "kv15.1:4.3": "Hañci vīriyādhipati sahajātānaṃ dhammānaṃ adhipati, tañca indriyaṃ, tena vata re vattabbe—",
  "kv15.1:4.4": "“adhipatipaccayena paccayo, indriyapaccayena paccayo”ti.",
  "kv15.1:5.1": "☑ Nanu vīriyādhipati sahajātānaṃ dhammānaṃ adhipati, tañca maggaṅganti?",
  "kv15.1:5.2": "Āmantā.",
  "kv15.1:5.3": "Hañci vīriyādhipati sahajātānaṃ dhammānaṃ adhipati, tañca maggaṅgaṃ, tena vata re vattabbe—",
  "kv15.1:5.4": "“adhipatipaccayena paccayo, maggapaccayena paccayo”ti.",
  "kv15.1:6.1": "☑ Nanu cittādhipati sahajātānaṃ dhammānaṃ adhipatīti?",
  "kv15.1:6.2": "Āmantā.",
  "kv15.1:6.3": "Hañci cittādhipati sahajātānaṃ dhammānaṃ adhipati, tena vata re vattabbe—",
  "kv15.1:6.4": "“adhipatipaccayena paccayo, sahajātapaccayena paccayo”ti.",
  "kv15.1:7.1": "☑ Nanu cittādhipati sahajātānaṃ dhammānaṃ adhipati, so ca āhāroti?",
  "kv15.1:7.2": "Āmantā.",
  "kv15.1:7.3": "Hañci cittādhipati sahajātānaṃ dhammānaṃ adhipati, so ca āhāro, tena vata re vattabbe—",
  "kv15.1:7.4": "“adhipatipaccayena paccayo, āhārapaccayena paccayo”ti.",
  "kv15.1:8.1": "☑ Nanu cittādhipati sahajātānaṃ dhammānaṃ adhipati, tañca indriyanti?",
  "kv15.1:8.2": "Āmantā.",
  "kv15.1:8.3": "Hañci cittādhipati sahajātānaṃ dhammānaṃ adhipati, tañca indriyaṃ, tena vata re vattabbe—",
  "kv15.1:8.4": "“adhipatipaccayena paccayo, indriyapaccayena paccayo”ti.",
  "kv15.1:9.1": "☑ Nanu vīmaṃsādhipati sahajātānaṃ dhammānaṃ adhipatīti?",
  "kv15.1:9.2": "Āmantā.",
  "kv15.1:9.3": "Hañci vīmaṃsādhipati sahajātānaṃ dhammānaṃ adhipati, tena vata re vattabbe—",
  "kv15.1:9.4": "“adhipatipaccayena paccayo, sahajātapaccayena paccayo”ti.",
  "kv15.1:10.1": "☑ Nanu vīmaṃsādhipati sahajātānaṃ dhammānaṃ adhipati, tañca indriyanti?",
  "kv15.1:10.2": "Āmantā.",
  "kv15.1:10.3": "Hañci vīmaṃsādhipati sahajātānaṃ dhammānaṃ adhipati, tañca indriyaṃ, tena vata re vattabbe—",
  "kv15.1:10.4": "“adhipatipaccayena paccayo, indriyapaccayena paccayo”ti.",
  "kv15.1:11.1": "☑ Nanu vīmaṃsādhipati sahajātānaṃ dhammānaṃ adhipati, tañca maggaṅganti?",
  "kv15.1:11.2": "Āmantā.",
  "kv15.1:11.3": "Hañci vīmaṃsādhipati sahajātānaṃ dhammānaṃ adhipati, tañca maggaṅgaṃ, tena vata re vattabbe—",
  "kv15.1:11.4": "“adhipatipaccayena paccayo, maggapaccayena paccayo”ti.",
  "kv15.1:12.1": "☑ Nanu ariyaṃ dhammaṃ garuṃ katvā uppajjati paccavekkhaṇā, tañcārammaṇanti?",
  "kv15.1:12.2": "Āmantā.",
  "kv15.1:12.3": "Hañci ariyaṃ dhammaṃ garuṃ katvā uppajjati paccavekkhaṇā, tañcārammaṇaṃ, tena vata re vattabbe—",
  "kv15.1:12.4": "“adhipatipaccayena paccayo, ārammaṇapaccayena paccayo”ti.",
  "kv15.1:13.1": "☑ Nanu purimā purimā kusalā dhammā pacchimānaṃ pacchimānaṃ kusalānaṃ dhammānaṃ anantarapaccayena paccayo, sā ca āsevanāti?",
  "kv15.1:13.2": "Āmantā.",
  "kv15.1:13.3": "Hañci purimā purimā kusalā dhammā pacchimānaṃ pacchimānaṃ kusalānaṃ dhammānaṃ anantarapaccayena paccayo, sā ca āsevanā, tena vata re vattabbe—",
  "kv15.1:13.4": "“anantarapaccayena paccayo, āsevanapaccayena paccayo”ti.",
  "kv15.1:14.1": "☑ Nanu purimā purimā akusalā dhammā pacchimānaṃ pacchimānaṃ akusalānaṃ dhammānaṃ anantarapaccayena paccayo, sā ca āsevanāti?",
  "kv15.1:14.2": "Āmantā.",
  "kv15.1:14.3": "Hañci purimā purimā akusalā dhammā pacchimānaṃ pacchimānaṃ akusalānaṃ dhammānaṃ anantarapaccayena paccayo, sā ca āsevanā, tena vata re vattabbe—",
  "kv15.1:14.4": "“anantarapaccayena paccayo, āsevanapaccayena paccayo”ti.",
  "kv15.1:15.1": "☑ Nanu purimā purimā kiriyābyākatā dhammā pacchimānaṃ pacchimānaṃ kiriyābyākatānaṃ dhammānaṃ anantarapaccayena paccayo, sā ca āsevanāti?",
  "kv15.1:15.2": "Āmantā.",
  "kv15.1:15.3": "Hañci purimā purimā kiriyābyākatā dhammā pacchimānaṃ pacchimānaṃ kiriyābyākatānaṃ dhammānaṃ anantarapaccayena paccayo, sā ca āsevanā, tena vata re vattabbe—",
  "kv15.1:15.4": "“anantarapaccayena paccayo, āsevanapaccayena paccayo”ti.",
  "kv15.1:16.1": "☑ Na vattabbaṃ—",
  "kv15.1:16.2": "“paccayatā vavatthitā”ti?",
  "kv15.1:16.3": "Āmantā.",
  "kv15.1:16.4": "Hetupaccayena paccayo hoti, ārammaṇapaccayena paccayo hoti, anantarapaccayena paccayo hoti, samanantarapaccayena paccayo hotīti?",
  "kv15.1:16.5": "Na hevaṃ vattabbe.",
  "kv15.1:16.6": "Tena hi paccayatā vavatthitāti.",
  "kv15.1:16.7": "Paccayatākathā niṭṭhitā."
}