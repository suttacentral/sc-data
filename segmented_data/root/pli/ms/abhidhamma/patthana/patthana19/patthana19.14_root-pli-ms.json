{
  "patthana19.14:0.1": "Paṭṭhānapakaraṇa",
  "patthana19.14:0.2": "Dhammapaccanīyānuloma (4), Tikapaṭṭhānapāḷi (1)",
  "patthana19.14:0.3": "19.14. Atītattikadvaya",
  "patthana19.14:1.1": "Naatīto dhammo paccuppannassa dhammassa hetupaccayena paccayo. Naanāgato dhammo paccuppannassa dhammassa hetupaccayena paccayo. Naatīto ca naanāgato ca dhammā paccuppannassa dhammassa hetupaccayena paccayo. (Saṅkhittaṁ.)",
  "patthana19.14:2.1": "Hetuyā tīṇi, ārammaṇe adhipatiyā satta, anantare tīṇi …pe… nissaye tīṇi, upanissaye satta, purejāte pacchājāte tīṇi …pe… avigate tīṇi.",
  "patthana19.14:3.1": "Naatītārammaṇaṁ dhammaṁ paṭicca atītārammaṇo dhammo uppajjati hetupaccayā. Naatītārammaṇaṁ dhammaṁ paṭicca anāgatārammaṇo dhammo uppajjati hetupaccayā. Naatītārammaṇaṁ dhammaṁ paṭicca paccuppannārammaṇo dhammo uppajjati hetupaccayā … tīṇi.",
  "patthana19.14:4.1": "Naanāgatārammaṇaṁ dhammaṁ paṭicca atītārammaṇo dhammo uppajjati hetupaccayā. Naanāgatārammaṇaṁ dhammaṁ paṭicca paccuppannārammaṇo dhammo uppajjati hetupaccayā … dve.",
  "patthana19.14:5.1": "Napaccuppannārammaṇaṁ dhammaṁ paṭicca paccuppannārammaṇo dhammo uppajjati hetupaccayā. Napaccuppannārammaṇaṁ dhammaṁ paṭicca atītārammaṇo dhammo uppajjati hetupaccayā. Napaccuppannārammaṇaṁ dhammaṁ paṭicca anāgatārammaṇo dhammo uppajjati hetupaccayā … tīṇi. (Saṅkhittaṁ.)",
  "patthana19.14:6.1": "Hetuyā sattarasa, ārammaṇe pannarasa, adhipatiyā nava …pe… purejāte āsevane nava …pe… avigate sattarasa."
}