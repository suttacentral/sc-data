{
  "tha-ap147:0.1": "Therāpadāna",
  "tha-ap147:0.2": "Chattavagga",
  "tha-ap147:0.3": "5 Umāpupphiyattheraapadāna",
  "tha-ap147:1.1": "“Nibbute lokamahite,",
  "tha-ap147:1.2": "āhutīnaṃ paṭiggahe;",
  "tha-ap147:1.3": "Siddhatthamhi bhagavati,",
  "tha-ap147:1.4": "mahāthūpamaho ahu.",
  "tha-ap147:2.1": "Mahe pavattamānamhi,",
  "tha-ap147:2.2": "siddhatthassa mahesino;",
  "tha-ap147:2.3": "Umāpupphaṃ gahetvāna,",
  "tha-ap147:2.4": "thūpamhi abhiropayiṃ.",
  "tha-ap147:3.1": "Catunnavutito kappe,",
  "tha-ap147:3.2": "yaṃ pupphamabhiropayiṃ;",
  "tha-ap147:3.3": "Duggatiṃ nābhijānāmi,",
  "tha-ap147:3.4": "thūpapūjāyidaṃ phalaṃ.",
  "tha-ap147:4.1": "Ito ca navame kappe,",
  "tha-ap147:4.2": "somadevasanāmakā;",
  "tha-ap147:4.3": "Pañcāsītisu rājāno,",
  "tha-ap147:4.4": "cakkavattī mahabbalā.",
  "tha-ap147:5.1": "Paṭisambhidā catasso,",
  "tha-ap147:5.2": "…pe…",
  "tha-ap147:5.3": "kataṃ buddhassa sāsanaṃ”.",
  "tha-ap147:6.1": "Itthaṃ sudaṃ āyasmā umāpupphiyo thero imā gāthāyo abhāsitthāti.",
  "tha-ap147:7.1": "Umāpupphiyattherassāpadānaṃ pañcamaṃ."
}