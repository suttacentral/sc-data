{
  "tha-ap163:0.1": "Therāpadāna",
  "tha-ap163:0.2": "Supāricariyavagga",
  "tha-ap163:0.3": "1. Supāricariyattheraapadāna",
  "tha-ap163:1.1": "“Padumo nāma nāmena,",
  "tha-ap163:1.2": "dvipadindo narāsabho;",
  "tha-ap163:1.3": "Pavanā abhinikkhamma,",
  "tha-ap163:1.4": "dhammaṃ deseti cakkhumā.",
  "tha-ap163:2.1": "Yakkhānaṃ samayo āsi,",
  "tha-ap163:2.2": "avidūre mahesino;",
  "tha-ap163:2.3": "Yena kiccena sampattā,",
  "tha-ap163:2.4": "ajjhāpekkhiṃsu tāvade.",
  "tha-ap163:3.1": "Buddhassa giramaññāya,",
  "tha-ap163:3.2": "amatassa ca desanaṃ;",
  "tha-ap163:3.3": "Pasannacitto sumano,",
  "tha-ap163:3.4": "apphoṭetvā upaṭṭhahiṃ.",
  "tha-ap163:4.1": "Suciṇṇassa phalaṃ passa,",
  "tha-ap163:4.2": "upaṭṭhānassa satthuno;",
  "tha-ap163:4.3": "Tiṃsakappasahassesu,",
  "tha-ap163:4.4": "duggatiṃ nupapajjahaṃ.",
  "tha-ap163:5.1": "Ūnatiṃse kappasate,",
  "tha-ap163:5.2": "samalaṅkatanāmako;",
  "tha-ap163:5.3": "Sattaratanasampanno,",
  "tha-ap163:5.4": "cakkavattī mahabbalo.",
  "tha-ap163:6.1": "Paṭisambhidā catasso,",
  "tha-ap163:6.2": "vimokkhāpi ca aṭṭhime;",
  "tha-ap163:6.3": "Chaḷabhiññā sacchikatā,",
  "tha-ap163:6.4": "kataṃ buddhassa sāsanaṃ”.",
  "tha-ap163:7.1": "Itthaṃ sudaṃ āyasmā supāricariyo thero imā gāthāyo abhāsitthāti.",
  "tha-ap163:8.1": "Supāricariyattherassāpadānaṃ paṭhamaṃ."
}