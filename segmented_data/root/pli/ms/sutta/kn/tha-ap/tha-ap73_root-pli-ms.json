{
  "tha-ap73:0.1": "Therāpadāna",
  "tha-ap73:0.2": "Nāgasamālavagga",
  "tha-ap73:0.3": "1. Nāgasamālattheraapadāna",
  "tha-ap73:1.1": "“Āpāṭaliṁ ahaṁ pupphaṁ,",
  "tha-ap73:1.2": "ujjhitaṁ sumahāpathe;",
  "tha-ap73:1.3": "Thūpamhi abhiropesiṁ,",
  "tha-ap73:1.4": "sikhino lokabandhuno.",
  "tha-ap73:2.1": "Ekattiṁse ito kappe,",
  "tha-ap73:2.2": "yaṁ kammamakariṁ tadā;",
  "tha-ap73:2.3": "Duggatiṁ nābhijānāmi,",
  "tha-ap73:2.4": "thūpapūjāyidaṁ phalaṁ.",
  "tha-ap73:3.1": "Ito pannarase kappe,",
  "tha-ap73:3.2": "bhūmiyo nāma khattiyo;",
  "tha-ap73:3.3": "Sattaratanasampanno,",
  "tha-ap73:3.4": "cakkavattī mahabbalo.",
  "tha-ap73:4.1": "Paṭisambhidā catasso,",
  "tha-ap73:4.2": "vimokkhāpi ca aṭṭhime;",
  "tha-ap73:4.3": "Chaḷabhiññā sacchikatā,",
  "tha-ap73:4.4": "kataṁ buddhassa sāsanaṁ”.",
  "tha-ap73:5.1": "Itthaṁ sudaṁ āyasmā nāgasamālo thero imā gāthāyo abhāsitthāti.",
  "tha-ap73:6.1": "Nāgasamālattherassāpadānaṁ paṭhamaṁ."
}