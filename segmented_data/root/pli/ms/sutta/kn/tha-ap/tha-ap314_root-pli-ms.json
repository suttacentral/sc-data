{
  "tha-ap314:0.1": "Therāpadāna",
  "tha-ap314:0.2": "Ārakkhadāyakavagga",
  "tha-ap314:0.3": "2. Bhojanadāyakattheraapadāna",
  "tha-ap314:1.1": "“Sujāto sālalaṭṭhīva,",
  "tha-ap314:1.2": "sobhañjanamivuggato;",
  "tha-ap314:1.3": "Indalaṭṭhirivākāse,",
  "tha-ap314:1.4": "virocati sadā jino.",
  "tha-ap314:2.1": "Tassa devātidevassa,",
  "tha-ap314:2.2": "vessabhussa mahesino;",
  "tha-ap314:2.3": "Adāsi bhojanamahaṁ,",
  "tha-ap314:2.4": "vippasannena cetasā.",
  "tha-ap314:3.1": "Taṁ me buddho anumodi,",
  "tha-ap314:3.2": "sayambhū aparājito;",
  "tha-ap314:3.3": "Bhave nibbattamānamhi,",
  "tha-ap314:3.4": "phalaṁ nibbattatū tava.",
  "tha-ap314:4.1": "Ekattiṁse ito kappe,",
  "tha-ap314:4.2": "yaṁ dānamadadiṁ tadā;",
  "tha-ap314:4.3": "Duggatiṁ nābhijānāmi,",
  "tha-ap314:4.4": "bhojanassa idaṁ phalaṁ.",
  "tha-ap314:5.1": "Pañcavīse ito kappe,",
  "tha-ap314:5.2": "eko āsiṁ amittako;",
  "tha-ap314:5.3": "Sattaratanasampanno,",
  "tha-ap314:5.4": "cakkavattī mahabbalo.",
  "tha-ap314:6.1": "Paṭisambhidā catasso,",
  "tha-ap314:6.2": "…pe…",
  "tha-ap314:6.3": "kataṁ buddhassa sāsanaṁ”.",
  "tha-ap314:7.1": "Itthaṁ sudaṁ āyasmā bhojanadāyako thero imā gāthāyo abhāsitthāti.",
  "tha-ap314:8.1": "Bhojanadāyakattherassāpadānaṁ dutiyaṁ."
}