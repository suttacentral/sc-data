{
  "tha-ap446:0.1": "Therāpadāna",
  "tha-ap446:0.2": "Vibhītakavagga",
  "tha-ap446:0.3": "4 Bhallātadāyakattheraapadāna",
  "tha-ap446:1.1": "“Suvaṇṇavaṇṇaṃ sambuddhaṃ,",
  "tha-ap446:1.2": "Dvattiṃsavaralakkhaṇaṃ;",
  "tha-ap446:1.3": "Vipinaggena gacchantaṃ,",
  "tha-ap446:1.4": "Sālarājaṃva phullitaṃ.",
  "tha-ap446:2.1": "Tiṇattharaṃ paññāpetvā,",
  "tha-ap446:2.2": "buddhaseṭṭhaṃ ayācahaṃ;",
  "tha-ap446:2.3": "‘Anukampatu maṃ buddho,",
  "tha-ap446:2.4": "bhikkhaṃ icchāmi dātave’.",
  "tha-ap446:3.1": "Anukampako kāruṇiko,",
  "tha-ap446:3.2": "atthadassī mahāyaso;",
  "tha-ap446:3.3": "Mama saṅkappamaññāya,",
  "tha-ap446:3.4": "orūhi mama assame.",
  "tha-ap446:4.1": "Orohitvāna sambuddho,",
  "tha-ap446:4.2": "nisīdi paṇṇasanthare;",
  "tha-ap446:4.3": "Bhallātakaṃ gahetvāna,",
  "tha-ap446:4.4": "buddhaseṭṭhassadāsahaṃ.",
  "tha-ap446:5.1": "Mama nijjhāyamānassa,",
  "tha-ap446:5.2": "paribhuñji tadā jino;",
  "tha-ap446:5.3": "Tattha cittaṃ pasādetvā,",
  "tha-ap446:5.4": "abhivandiṃ tadā jinaṃ.",
  "tha-ap446:6.1": "Aṭṭhārase kappasate,",
  "tha-ap446:6.2": "yaṃ phalamadadiṃ tadā;",
  "tha-ap446:6.3": "Duggatiṃ nābhijānāmi,",
  "tha-ap446:6.4": "phaladānassidaṃ phalaṃ.",
  "tha-ap446:7.1": "Kilesā jhāpitā mayhaṃ,",
  "tha-ap446:7.2": "…pe…",
  "tha-ap446:7.3": "viharāmi anāsavo.",
  "tha-ap446:8.1": "Svāgataṃ vata me āsi,",
  "tha-ap446:8.2": "…pe…",
  "tha-ap446:8.3": "kataṃ buddhassa sāsanaṃ.",
  "tha-ap446:9.1": "Paṭisambhidā catasso,",
  "tha-ap446:9.2": "…pe…",
  "tha-ap446:9.3": "kataṃ buddhassa sāsanaṃ”.",
  "tha-ap446:10.1": "Itthaṃ sudaṃ āyasmā bhallātadāyako thero imā gāthāyo abhāsitthāti.",
  "tha-ap446:11.1": "Bhallātadāyakattherassāpadānaṃ catutthaṃ."
}