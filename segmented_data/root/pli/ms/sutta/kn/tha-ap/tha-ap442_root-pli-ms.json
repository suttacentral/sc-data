{
  "tha-ap442:0.1": "Therāpadāna",
  "tha-ap442:0.2": "Ekavihārivagga",
  "tha-ap442:0.3": "10 Ambaphaliyattheraapadāna",
  "tha-ap442:1.1": "“Padumuttarabuddhassa,",
  "tha-ap442:1.2": "lokajeṭṭhassa tādino;",
  "tha-ap442:1.3": "Piṇḍāya vicarantassa,",
  "tha-ap442:1.4": "dhārato uttamaṃ yasaṃ.",
  "tha-ap442:2.1": "Aggaphalaṃ gahetvāna,",
  "tha-ap442:2.2": "vippasannena cetasā;",
  "tha-ap442:2.3": "Dakkhiṇeyyassa vīrassa,",
  "tha-ap442:2.4": "adāsiṃ satthuno ahaṃ.",
  "tha-ap442:3.1": "Tena kammena dvipadinda,",
  "tha-ap442:3.2": "lokajeṭṭha narāsabha;",
  "tha-ap442:3.3": "Pattomhi acalaṃ ṭhānaṃ,",
  "tha-ap442:3.4": "hitvā jayaparājayaṃ.",
  "tha-ap442:4.1": "Satasahassito kappe,",
  "tha-ap442:4.2": "yaṃ dānamadadiṃ tadā;",
  "tha-ap442:4.3": "Duggatiṃ nābhijānāmi,",
  "tha-ap442:4.4": "aggadānassidaṃ phalaṃ.",
  "tha-ap442:5.1": "Kilesā jhāpitā mayhaṃ,",
  "tha-ap442:5.2": "…pe…",
  "tha-ap442:5.3": "viharāmi anāsavo.",
  "tha-ap442:6.1": "Svāgataṃ vata me āsi,",
  "tha-ap442:6.2": "…pe…",
  "tha-ap442:6.3": "kataṃ buddhassa sāsanaṃ.",
  "tha-ap442:7.1": "Paṭisambhidā catasso,",
  "tha-ap442:7.2": "…pe…",
  "tha-ap442:7.3": "kataṃ buddhassa sāsanaṃ”. (4624)",
  "tha-ap442:8.1": "Itthaṃ sudaṃ āyasmā ambaphaliyo thero imā gāthāyo abhāsitthāti.",
  "tha-ap442:9.1": "Ambaphaliyattherassāpadānaṃ dasamaṃ.",
  "tha-ap442:10.1": "Ekavihārivaggo catucattālīsamo.",
  "tha-ap442:11.1": "Tassuddānaṃ",
  "tha-ap442:12.1": "Thero ekavihārī ca,",
  "tha-ap442:12.2": "saṅkhiyo pāṭihīrako;",
  "tha-ap442:12.3": "Thaviko ucchukhaṇḍī ca,",
  "tha-ap442:12.4": "kaḷambaambāṭakado.",
  "tha-ap442:13.1": "Harītakambapiṇḍī ca,",
  "tha-ap442:13.2": "ambado dasamo yati;",
  "tha-ap442:13.3": "Chaḷasīti ca gāthāyo,",
  "tha-ap442:13.4": "gaṇitāyo vibhāvibhi."
}