{
  "thag7.3:0.1": "Theragāthā",
  "thag7.3:0.2": "Sattakanipāta",
  "thag7.3:0.3": "Paṭhamavagga",
  "thag7.3:0.4": "7.3. Bhaddattheragāthā",
  "thag7.3:1.1": "“Ekaputto ahaṁ āsiṁ,",
  "thag7.3:1.2": "piyo mātu piyo pitu;",
  "thag7.3:1.3": "Bahūhi vatacariyāhi,",
  "thag7.3:1.4": "laddho āyācanāhi ca.",
  "thag7.3:2.1": "Te ca maṁ anukampāya,",
  "thag7.3:2.2": "atthakāmā hitesino;",
  "thag7.3:2.3": "Ubho pitā ca mātā ca,",
  "thag7.3:2.4": "buddhassa upanāmayuṁ.",
  "thag7.3:3.1": "‘Kicchā laddho ayaṁ putto,",
  "thag7.3:3.2": "sukhumālo sukhedhito;",
  "thag7.3:3.3": "Imaṁ dadāma te nātha,",
  "thag7.3:3.4": "jinassa paricārakaṁ’.",
  "thag7.3:4.1": "Satthā ca maṁ paṭiggayha,",
  "thag7.3:4.2": "ānandaṁ etadabravi;",
  "thag7.3:4.3": "‘Pabbājehi imaṁ khippaṁ,",
  "thag7.3:4.4": "hessatyājāniyo ayaṁ’.",
  "thag7.3:5.1": "Pabbājetvāna maṁ satthā,",
  "thag7.3:5.2": "vihāraṁ pāvisī jino;",
  "thag7.3:5.3": "Anoggatasmiṁ sūriyasmiṁ,",
  "thag7.3:5.4": "tato cittaṁ vimucci me.",
  "thag7.3:6.1": "Tato satthā nirākatvā,",
  "thag7.3:6.2": "paṭisallānavuṭṭhito;",
  "thag7.3:6.3": "‘Ehi bhaddā’ti maṁ āha,",
  "thag7.3:6.4": "sā me āsūpasampadā.",
  "thag7.3:7.1": "Jātiyā sattavassena,",
  "thag7.3:7.2": "laddhā me upasampadā;",
  "thag7.3:7.3": "Tisso vijjā anuppattā,",
  "thag7.3:7.4": "aho dhammasudhammatā”ti.",
  "thag7.3:7.5": "… Bhaddo thero …."
}