{
  "mil3.1.16:0.1": "Milindapañha",
  "mil3.1.16:0.2": "Mahāvagga",
  "mil3.1.16:0.3": "16. Nānādhammānaṃekakiccaabhinipphādanapañha",
  "mil3.1.16:1.1": "Rājā āha—",
  "mil3.1.16:1.2": "“bhante nāgasena, ime dhammā nānā santā ekaṃ atthaṃ abhinipphādentī”ti?",
  "mil3.1.16:1.3": "“Āma, mahārāja, ime dhammā nānā santā ekaṃ atthaṃ abhinipphādenti, kilese hanantī”ti.",
  "mil3.1.16:2.1": "“Kathaṃ, bhante, ime dhammā nānā santā ekaṃ atthaṃ abhinipphādenti, kilese hananti?",
  "mil3.1.16:2.2": "Opammaṃ karohī”ti.",
  "mil3.1.16:2.3": "“Yathā, mahārāja, senā nānā santā hatthī ca assā ca rathā ca pattī ca ekaṃ atthaṃ abhinipphādenti, saṅgāme parasenaṃ abhivijinanti;",
  "mil3.1.16:2.4": "evameva kho, mahārāja, ime dhammā nānā santā ekaṃ atthaṃ abhinipphādenti, kilese hanantī”ti.",
  "mil3.1.16:3.1": "“Kallosi, bhante nāgasenā”ti.",
  "mil3.1.16:4.1": "Nānādhammānaṃ ekakiccaabhinipphādanapañho soḷasamo.",
  "mil3.1.16:5.1": "Mahāvaggo paṭhamo.",
  "mil3.1.16:6.1": "Imasmiṃ vagge soḷasa pañhā."
}