{
  "mil3.6.6:0.1": "Milindapañha",
  "mil3.6.6:0.2": "Sativagga",
  "mil3.6.6:0.3": "6. Assubhesajjābhesajjapañha",
  "mil3.6.6:1.1": "Rājā āha—",
  "mil3.6.6:1.2": "“bhante nāgasena, yo ca mātari matāya rodati, yo ca dhammapemena rodati, ubhinnaṁ tesaṁ rodantānaṁ kassa assu bhesajjaṁ, kassa na bhesajjan”ti?",
  "mil3.6.6:1.3": "“Ekassa kho, mahārāja, assu rāgadosamohehi samalaṁ uṇhaṁ, ekassa pītisomanassena vimalaṁ sītalaṁ.",
  "mil3.6.6:1.4": "Yaṁ kho, mahārāja, sītalaṁ, taṁ bhesajjaṁ, yaṁ uṇhaṁ, taṁ na bhesajjan”ti.",
  "mil3.6.6:2.1": "“Kallosi, bhante nāgasenā”ti.",
  "mil3.6.6:3.1": "Assubhesajjābhesajjapañho chaṭṭho."
}