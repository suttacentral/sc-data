{
  "mil7.8.1:0.1": "Milindapañha",
  "mil7.8.1:0.2": "Opammakathāpañha",
  "mil7.8.1:0.3": "Kumbhavagga",
  "mil7.8.1:0.4": "1. Kumbhaṅgapañha",
  "mil7.8.1:1.1": "“Bhante nāgasena, ‘kumbhassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti?",
  "mil7.8.1:1.2": "“Yathā, mahārāja, kumbho sampuṇṇo na saṇati;",
  "mil7.8.1:1.3": "evameva kho, mahārāja, yoginā yogāvacarena āgame adhigame pariyattiyaṃ sāmaññe pāramiṃ patvā na saṇitabbaṃ, na tena māno karaṇīyo, na dabbo dassetabbo, nihatamānena nihatadabbena bhavitabbaṃ, ujukena amukharena avikatthinā.",
  "mil7.8.1:1.4": "Idaṃ, mahārāja, kumbhassa ekaṃ aṅgaṃ gahetabbaṃ.",
  "mil7.8.1:1.5": "Bhāsitampetaṃ, mahārāja, bhagavatā devātidevena suttanipāte—",
  "mil7.8.1:2.1": "‘Yadūnakaṃ taṃ saṇati,",
  "mil7.8.1:2.2": "Yaṃ pūraṃ santameva taṃ;",
  "mil7.8.1:2.3": "Aḍḍhakumbhūpamo bālo,",
  "mil7.8.1:2.4": "Rahado pūrova paṇḍito’”ti.",
  "mil7.8.1:3.1": "Kumbhaṅgapañho paṭhamo."
}