{
  "mil7.3.7:0.1": "Milindapañha",
  "mil7.3.7:0.2": "Opammakathāpañha",
  "mil7.3.7:0.3": "Samuddavagga",
  "mil7.3.7:0.4": "7. Kūpaṅgapañha",
  "mil7.3.7:1.1": "“Bhante nāgasena, ‘kūpassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti?",
  "mil7.3.7:1.2": "“Yathā, mahārāja, kūpo rajjuñca varattañca laṅkārañca dhāreti;",
  "mil7.3.7:1.3": "evameva kho, mahārāja, yoginā yogāvacarena satisampajaññasamannāgatena bhavitabbaṃ, abhikkante paṭikkante ālokite vilokite samiñjite pasārite saṅghāṭipattacīvaradhāraṇe asite pīte khāyite sāyite uccārapassāvakamme gate ṭhite nisinne sutte jāgarite bhāsite tuṇhībhāve sampajānakārinā bhavitabbaṃ.",
  "mil7.3.7:1.4": "Idaṃ, mahārāja, kūpassa ekaṃ aṅgaṃ gahetabbaṃ.",
  "mil7.3.7:1.5": "Bhāsitampetaṃ, mahārāja, bhagavatā devātidevena ‘sato, bhikkhave, bhikkhu vihareyya sampajāno, ayaṃ vo amhākaṃ anusāsanī’”ti.",
  "mil7.3.7:2.1": "Kūpaṅgapañho sattamo."
}