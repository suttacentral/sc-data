{
  "ud8.2:0.1": "Udāna 8.2",
  "ud8.2:0.2": "Dutiyanibbānapaṭisaṃyuttasutta",
  "ud8.2:1.1": "Evaṃ me sutaṃ—",
  "ud8.2:1.2": " ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.",
  "ud8.2:1.3": "Tena kho pana samayena bhagavā bhikkhū nibbānapaṭisaṃyuttāya dhammiyā kathāya sandasseti samādapeti samuttejeti sampahaṃseti.",
  "ud8.2:1.4": "Tedha bhikkhū aṭṭhiṃ katvā manasi katvā sabbaṃ cetaso samannāharitvā ohitasotā dhammaṃ suṇanti.",
  "ud8.2:2.1": "Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi:",
  "ud8.2:3.1": "“Duddasaṃ anataṃ nāma,",
  "ud8.2:3.2": "na hi saccaṃ sudassanaṃ;",
  "ud8.2:3.3": "Paṭividdhā taṇhā jānato,",
  "ud8.2:3.4": "passato natthi kiñcanan”ti.",
  "ud8.2:3.5": "Dutiyaṃ."
}