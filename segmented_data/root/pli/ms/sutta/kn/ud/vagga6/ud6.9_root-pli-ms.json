{
  "ud6.9:0.1": "Udāna 6.9",
  "ud6.9:0.2": "Upātidhāvantisutta",
  "ud6.9:1.1": "Evaṃ me sutaṃ—",
  "ud6.9:1.2": " ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.",
  "ud6.9:1.3": "Tena kho pana samayena bhagavā rattandhakāratimisāyaṃ abbhokāse nisinno hoti telappadīpesu jhāyamānesu.",
  "ud6.9:2.1": "Tena kho pana samayena sambahulā adhipātakā tesu telappadīpesu āpātaparipātaṃ anayaṃ āpajjanti, byasanaṃ āpajjanti, anayabyasanaṃ āpajjanti.",
  "ud6.9:2.2": "Addasā kho bhagavā te sambahule adhipātake tesu telappadīpesu āpātaparipātaṃ anayaṃ āpajjante, byasanaṃ āpajjante, anayabyasanaṃ āpajjante.",
  "ud6.9:3.1": "Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi:",
  "ud6.9:4.1": "“Upātidhāvanti na sāramenti,",
  "ud6.9:4.2": "Navaṃ navaṃ bandhanaṃ brūhayanti;",
  "ud6.9:4.3": "Patanti pajjotamivādhipātakā,",
  "ud6.9:4.4": "Diṭṭhe sute itiheke niviṭṭhā”ti.",
  "ud6.9:4.5": "Navamaṃ."
}