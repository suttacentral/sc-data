{
  "ja259:0.1": "Jātaka",
  "ja259:0.2": "Tikanipāta",
  "ja259:0.3": "Saṅkappavagga",
  "ja259:0.4": "9. Tirīṭavacchajātaka",
  "ja259:1.1": "“Nayimassa vijjāmayamatthi kiñci,",
  "ja259:1.2": "Na bandhavo no pana te sahāyo;",
  "ja259:1.3": "Atha kena vaṇṇena tirīṭavaccho,",
  "ja259:1.4": "Tedaṇḍiko bhuñjati aggapiṇḍaṁ”.",
  "ja259:2.1": "“Āpāsu me yuddhaparājitassa,",
  "ja259:2.2": "Ekassa katvā vivanasmi ghore;",
  "ja259:2.3": "Pasārayī kicchagatassa pāṇiṁ,",
  "ja259:2.4": "Tenūdatāriṁ dukhasampareto.",
  "ja259:3.1": "Etassa kiccena idhānupatto,",
  "ja259:3.2": "Vesāyino visayā jīvaloke;",
  "ja259:3.3": "Lābhāraho tāta tirīṭavaccho,",
  "ja259:3.4": "Dethassa bhogaṁ yajathañca yaññan”ti.",
  "ja259:4.1": "Tirīṭavacchajātakaṁ navamaṁ."
}