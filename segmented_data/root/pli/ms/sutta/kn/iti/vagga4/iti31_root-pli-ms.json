{
  "iti31:0.1": "Itivuttaka 31",
  "iti31:0.2": "Dukanipāta",
  "iti31:0.3": "Paṭhamavagga",
  "iti31:0.4": "Atapanīyasutta",
  "iti31:1.1": "Vuttañhetaṁ bhagavatā vuttamarahatāti me sutaṁ:",
  "iti31:2.1": "“Dveme, bhikkhave, dhammā atapanīyā.",
  "iti31:2.2": "Katame dve?",
  "iti31:2.3": "Idha, bhikkhave, ekacco katakalyāṇo hoti, katakusalo, katabhīruttāṇo, akatapāpo, akataluddo, akatakibbiso.",
  "iti31:2.4": "So ‘kataṁ me kalyāṇan’tipi na tappati, ‘akataṁ me pāpan’tipi na tappati.",
  "iti31:2.5": "Ime kho, bhikkhave, dve dhammā atapanīyā”ti.",
  "iti31:2.6": "Etamatthaṁ bhagavā avoca.",
  "iti31:2.7": "Tatthetaṁ iti vuccati:",
  "iti31:3.1": "“Kāyaduccaritaṁ hitvā,",
  "iti31:3.2": "vacīduccaritāni ca;",
  "iti31:3.3": "Manoduccaritaṁ hitvā,",
  "iti31:3.4": "yañcaññaṁ dosasañhitaṁ.",
  "iti31:4.1": "Akatvākusalaṁ kammaṁ,",
  "iti31:4.2": "katvāna kusalaṁ bahuṁ;",
  "iti31:4.3": "Kāyassa bhedā sappañño,",
  "iti31:4.4": "saggaṁ so upapajjatī”ti.",
  "iti31:5.1": "Ayampi attho vutto bhagavatā, iti me sutanti.",
  "iti31:5.2": "Catutthaṁ."
}