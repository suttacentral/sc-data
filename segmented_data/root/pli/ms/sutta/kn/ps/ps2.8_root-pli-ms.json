{
  "ps2.8:0.1": "Paṭisambhidāmagga",
  "ps2.8:0.2": "2 Yuganaddhavagga",
  "ps2.8:0.3": "2.8. Lokuttarakathā",
  "ps2.8:1.1": "Katame dhammā lokuttarā?",
  "ps2.8:1.2": "Cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo, cattāro ariyamaggā, cattāri ca sāmaññaphalāni, nibbānañca—",
  "ps2.8:1.3": "ime dhammā lokuttarā.",
  "ps2.8:2.1": "**Lokuttarā**ti kenaṭṭhena lokuttarā?",
  "ps2.8:2.2": "Lokaṁ tarantīti—lokuttarā.",
  "ps2.8:2.3": "Lokā uttarantīti—lokuttarā.",
  "ps2.8:2.4": "Lokato uttarantīti—lokuttarā.",
  "ps2.8:2.5": "Lokamhā uttarantīti—lokuttarā.",
  "ps2.8:2.6": "Lokaṁ atikkamantīti—lokuttarā.",
  "ps2.8:2.7": "Lokaṁ samatikkamantīti—lokuttarā.",
  "ps2.8:2.8": "Lokaṁ samatikkantāti—lokuttarā.",
  "ps2.8:2.9": "Lokena atirekāti—lokuttarā.",
  "ps2.8:2.10": "Lokantaṁ tarantīti—lokuttarā.",
  "ps2.8:2.11": "Lokā nissarantīti—lokuttarā.",
  "ps2.8:2.12": "Lokato nissarantīti—lokuttarā.",
  "ps2.8:2.13": "Lokamhā nissarantīti—lokuttarā.",
  "ps2.8:2.14": "Lokā nissaṭāti—lokuttarā.",
  "ps2.8:2.15": "Lokena nissaṭāti—lokuttarā.",
  "ps2.8:2.16": "Lokamhā nissaṭāti—lokuttarā.",
  "ps2.8:2.17": "Loke na tiṭṭhantīti—lokuttarā.",
  "ps2.8:2.18": "Lokasmiṁ na tiṭṭhantīti—lokuttarā.",
  "ps2.8:2.19": "Loke na limpantīti—lokuttarā.",
  "ps2.8:2.20": "Lokena na limpantīti—lokuttarā.",
  "ps2.8:2.21": "Loke asaṁlittāti—lokuttarā.",
  "ps2.8:2.22": "Lokena asaṁlittāti—lokuttarā.",
  "ps2.8:2.23": "Loke anupalittāti—lokuttarā.",
  "ps2.8:2.24": "Lokena anupalittāti—lokuttarā.",
  "ps2.8:2.25": "Loke vippamuttāti—lokuttarā.",
  "ps2.8:2.26": "Lokena vippamuttāti—lokuttarā.",
  "ps2.8:2.27": "Lokā vippamuttāti—lokuttarā.",
  "ps2.8:2.28": "Lokato vippamuttāti—lokuttarā.",
  "ps2.8:2.29": "Lokamhā vippamuttāti—lokuttarā.",
  "ps2.8:2.30": "Loke visaññuttāti—lokuttarā.",
  "ps2.8:2.31": "Lokena visaññuttāti—lokuttarā.",
  "ps2.8:2.32": "Lokā visaññuttāti—lokuttarā.",
  "ps2.8:2.33": "Lokasmiṁ visaññuttāti—lokuttarā.",
  "ps2.8:2.34": "Lokato visaññuttāti—lokuttarā.",
  "ps2.8:2.35": "Lokamhā visaññuttāti—lokuttarā.",
  "ps2.8:2.36": "Lokā sujjhantīti—lokuttarā.",
  "ps2.8:2.37": "Lokato sujjhantīti—lokuttarā.",
  "ps2.8:2.38": "Lokamhā sujjhantīti—lokuttarā.",
  "ps2.8:2.39": "Lokā visujjhantīti—lokuttarā.",
  "ps2.8:2.40": "Lokato visujjhantīti—lokuttarā.",
  "ps2.8:2.41": "Lokamhā visujjhantīti—lokuttarā.",
  "ps2.8:2.42": "Lokā vuṭṭhahantīti—lokuttarā.",
  "ps2.8:2.43": "Lokato vuṭṭhahantīti—lokuttarā.",
  "ps2.8:2.44": "Lokamhā vuṭṭhahantīti—lokuttarā.",
  "ps2.8:2.45": "Lokā vivaṭṭantīti—lokuttarā.",
  "ps2.8:2.46": "Lokato vivaṭṭantīti—lokuttarā.",
  "ps2.8:2.47": "Lokamhā vivaṭṭantīti—lokuttarā.",
  "ps2.8:2.48": "Loke na sajjantīti—lokuttarā.",
  "ps2.8:2.49": "Loke na gayhantīti—lokuttarā.",
  "ps2.8:2.50": "Loke na bajjhantīti—lokuttarā.",
  "ps2.8:2.51": "Lokaṁ samucchindantīti—lokuttarā.",
  "ps2.8:2.52": "Lokaṁ samucchinnattāti—lokuttarā.",
  "ps2.8:2.53": "Lokaṁ paṭippassambhentīti—lokuttarā.",
  "ps2.8:2.54": "Lokaṁ paṭippassambhitattāti—lokuttarā.",
  "ps2.8:2.55": "Lokassa apathāti—lokuttarā.",
  "ps2.8:2.56": "Lokassa agatīti—lokuttarā.",
  "ps2.8:2.57": "Lokassa avisayāti—lokuttarā.",
  "ps2.8:2.58": "Lokassa asādhāraṇāti—lokuttarā.",
  "ps2.8:2.59": "Lokaṁ vamantīti—lokuttarā.",
  "ps2.8:2.60": "Lokaṁ na paccāvamantīti—lokuttarā.",
  "ps2.8:2.61": "Lokaṁ pajahantīti—lokuttarā.",
  "ps2.8:2.62": "Lokaṁ na upādiyantīti—lokuttarā.",
  "ps2.8:2.63": "Lokaṁ visinentīti—lokuttarā.",
  "ps2.8:2.64": "Lokaṁ na ussinentīti—lokuttarā.",
  "ps2.8:2.65": "Lokaṁ vidhūpentīti—lokuttarā.",
  "ps2.8:2.66": "Lokaṁ na sandhūpentīti—lokuttarā.",
  "ps2.8:2.67": "Lokaṁ samatikkamma abhibhuyya tiṭṭhantīti—lokuttarā.",
  "ps2.8:2.68": "Lokuttarakathā niṭṭhitā."
}