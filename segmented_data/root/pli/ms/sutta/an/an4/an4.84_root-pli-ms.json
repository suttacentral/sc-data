{
  "an4.84:0.1": "Aṅguttara Nikāya 4 ",
  "an4.84:0.2": "9. Macalavagga ",
  "an4.84:0.3": "84. Kodhagarusutta ",
  "an4.84:1.1": "“Catūhi, bhikkhave, dhammehi samannāgato yathābhataṁ nikkhitto evaṁ niraye. ",
  "an4.84:1.2": "Katamehi catūhi? ",
  "an4.84:1.3": "Kodhagaru hoti na saddhammagaru, makkhagaru hoti na saddhammagaru, lābhagaru hoti na saddhammagaru, sakkāragaru hoti na saddhammagaru—",
  "an4.84:1.4": "imehi kho, bhikkhave, catūhi dhammehi samannāgato yathābhataṁ nikkhitto evaṁ niraye. ",
  "an4.84:2.1": "Catūhi, bhikkhave, dhammehi samannāgato yathābhataṁ nikkhitto evaṁ sagge. ",
  "an4.84:2.2": "Katamehi catūhi? ",
  "an4.84:2.3": "Saddhammagaru hoti na kodhagaru, saddhammagaru hoti na makkhagaru, saddhammagaru hoti na lābhagaru, saddhammagaru hoti na sakkāragaru—",
  "an4.84:2.4": "imehi kho, bhikkhave, catūhi dhammehi samannāgato yathābhataṁ nikkhitto evaṁ sagge”ti. ",
  "an4.84:2.5": "Catutthaṁ. "
}