{
  "an7.60:0.1": "Aṅguttara Nikāya 7 ",
  "an7.60:0.2": "6. Abyākatavagga ",
  "an7.60:0.3": "60. Sattadhammasutta ",
  "an7.60:1.1": "“Sattahi, bhikkhave, dhammehi samannāgato bhikkhu nacirasseva āsavānaṁ khayā …pe… sacchikatvā upasampajja vihareyya. ",
  "an7.60:1.2": "Katamehi sattahi? ",
  "an7.60:1.3": "Idha, bhikkhave, bhikkhu saddho hoti, sīlavā hoti, bahussuto hoti, paṭisallīno hoti, āraddhavīriyo hoti, satimā hoti, paññavā hoti. ",
  "an7.60:1.4": "Imehi kho, bhikkhave, sattahi dhammehi samannāgato bhikkhu nacirasseva āsavānaṁ khayā …pe… sacchikatvā upasampajja vihareyyā”ti. ",
  "an7.60:1.5": "Sattamaṁ. "
}