{
  "an6.97:0.1": "Aṅguttara Nikāya 6 ",
  "an6.97:0.2": "10. Ānisaṁsavagga ",
  "an6.97:0.3": "97. Ānisaṁsasutta ",
  "an6.97:1.1": "“Chayime, bhikkhave, ānisaṁsā sotāpattiphalasacchikiriyāya. ",
  "an6.97:1.2": "Katame cha? ",
  "an6.97:1.3": "Saddhammaniyato hoti, aparihānadhammo hoti, pariyantakatassa dukkhaṁ hoti, asādhāraṇena ñāṇena samannāgato hoti, hetu cassa sudiṭṭho, hetusamuppannā ca dhammā. ",
  "an6.97:1.4": "Ime kho, bhikkhave, cha ānisaṁsā sotāpattiphalasacchikiriyāyā”ti. ",
  "an6.97:1.5": "Dutiyaṁ. "
}