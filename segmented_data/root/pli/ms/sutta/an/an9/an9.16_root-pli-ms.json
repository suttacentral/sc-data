{
  "an9.16:0.1": "Aṅguttara Nikāya 9 ",
  "an9.16:0.2": "2. Sīhanādavagga ",
  "an9.16:0.3": "16. Saññāsutta ",
  "an9.16:1.1": "“Navayimā, bhikkhave, saññā bhāvitā bahulīkatā mahapphalā honti mahānisaṁsā amatogadhā amatapariyosānā. ",
  "an9.16:1.2": "Katamā nava? ",
  "an9.16:1.3": "Asubhasaññā, maraṇasaññā, āhāre paṭikūlasaññā, sabbaloke anabhiratasaññā, aniccasaññā, anicce dukkhasaññā, dukkhe anattasaññā, pahānasaññā, virāgasaññā—",
  "an9.16:1.4": "imā kho, bhikkhave, nava saññā, bhāvitā bahulīkatā mahapphalā honti mahānisaṁsā amatogadhā amatapariyosānā”ti. ",
  "an9.16:1.5": "Chaṭṭhaṁ. "
}