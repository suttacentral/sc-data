{
  "sn2.17:0.1": "Saṁyutta Nikāya 2 ",
  "sn2.17:0.2": "2. Anāthapiṇḍikavagga ",
  "sn2.17:0.3": "17. Subrahmasutta ",
  "sn2.17:1.1": "Ekamantaṁ ṭhito kho subrahmā devaputto bhagavantaṁ gāthāya ajjhabhāsi: ",
  "sn2.17:2.1": "“Niccaṁ utrastamidaṁ cittaṁ, ",
  "sn2.17:2.2": "niccaṁ ubbiggamidaṁ mano; ",
  "sn2.17:2.3": "Anuppannesu kicchesu, ",
  "sn2.17:2.4": "atho uppatitesu ca; ",
  "sn2.17:2.5": "Sace atthi anutrastaṁ, ",
  "sn2.17:2.6": "taṁ me akkhāhi pucchito”ti. ",
  "sn2.17:3.1": "“Nāññatra bojjhā tapasā, ",
  "sn2.17:3.2": "nāññatrindriyasaṁvarā; ",
  "sn2.17:3.3": "Nāññatra sabbanissaggā, ",
  "sn2.17:3.4": "sotthiṁ passāmi pāṇinan”ti. ",
  "sn2.17:4.1": "Idamavoca …pe… ",
  "sn2.17:4.2": "tatthevantaradhāyīti. "
}