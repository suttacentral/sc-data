{
  "sn48.67:0.1": "Saṁyutta Nikāya 48 ",
  "sn48.67:0.2": "7. Bodhipakkhiyavagga ",
  "sn48.67:0.3": "67. Paṭhamarukkhasutta ",
  "sn48.67:1.1": "“Seyyathāpi, bhikkhave, ye keci jambudīpakā rukkhā, jambū tesaṁ aggamakkhāyati; ",
  "sn48.67:1.2": "evameva kho, bhikkhave, ye keci bodhipakkhiyā dhammā, paññindriyaṁ tesaṁ aggamakkhāyati, yadidaṁ—bodhāya. ",
  "sn48.67:1.3": "Katame ca, bhikkhave, bodhipakkhiyā dhammā? ",
  "sn48.67:1.4": "Saddhindriyaṁ, bhikkhave, bodhipakkhiyo dhammo, taṁ bodhāya saṁvattati. ",
  "sn48.67:1.5": "Vīriyindriyaṁ …pe… ",
  "sn48.67:1.6": "satindriyaṁ … ",
  "sn48.67:1.7": "samādhindriyaṁ … ",
  "sn48.67:1.8": "paññindriyaṁ bodhipakkhiyo dhammo, taṁ bodhāya saṁvattati. ",
  "sn48.67:1.9": "Seyyathāpi, bhikkhave, ye keci jambudīpakā rukkhā, jambū tesaṁ aggamakkhāyati; ",
  "sn48.67:1.10": "evameva kho, bhikkhave, ye keci bodhipakkhiyā dhammā, paññindriyaṁ tesaṁ aggamakkhāyati, yadidaṁ—bodhāyā”ti. ",
  "sn48.67:1.11": "Sattamaṁ. "
}