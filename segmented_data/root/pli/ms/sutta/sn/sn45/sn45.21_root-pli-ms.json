{
  "sn45.21:0.1": "Saṁyutta Nikāya 45 ",
  "sn45.21:0.2": "3. Micchattavagga ",
  "sn45.21:0.3": "21. Micchattasutta ",
  "sn45.21:1.1": "Sāvatthinidānaṁ. ",
  "sn45.21:1.2": "“Micchattañca vo, bhikkhave, desessāmi, sammattañca. ",
  "sn45.21:1.3": "Taṁ suṇātha. ",
  "sn45.21:1.4": "Katamañca, bhikkhave, micchattaṁ? ",
  "sn45.21:1.5": "Seyyathidaṁ—micchādiṭṭhi …pe… micchāsamādhi. ",
  "sn45.21:1.6": "Idaṁ vuccati, bhikkhave, micchattaṁ. ",
  "sn45.21:1.7": "Katamañca, bhikkhave, sammattaṁ? ",
  "sn45.21:1.8": "Seyyathidaṁ—sammādiṭṭhi …pe… sammāsamādhi. ",
  "sn45.21:1.9": "Idaṁ vuccati, bhikkhave, sammattan”ti. ",
  "sn45.21:1.10": "Paṭhamaṁ. "
}