{
  "sn51.25:0.1": "Saṁyutta Nikāya 51 ",
  "sn51.25:0.2": "3. Ayoguḷavagga ",
  "sn51.25:0.3": "25. Paṭhamaphalasutta ",
  "sn51.25:1.1": "“Cattārome, bhikkhave, iddhipādā. ",
  "sn51.25:1.2": "Katame cattāro? ",
  "sn51.25:1.3": "Idha, bhikkhave, bhikkhu chandasamādhippadhānasaṅkhārasamannāgataṁ iddhipādaṁ bhāveti, ",
  "sn51.25:1.4": "vīriyasamādhi …pe… ",
  "sn51.25:1.5": "cittasamādhi … ",
  "sn51.25:1.6": "vīmaṁsāsamādhippadhānasaṅkhārasamannāgataṁ iddhipādaṁ bhāveti—",
  "sn51.25:1.7": "ime kho, bhikkhave, cattāro iddhipādā. ",
  "sn51.25:1.8": "Imesaṁ kho, bhikkhave, catunnaṁ iddhipādānaṁ bhāvitattā bahulīkatattā bhikkhunā dvinnaṁ phalānaṁ aññataraṁ phalaṁ pāṭikaṅkhaṁ—",
  "sn51.25:1.9": "diṭṭheva dhamme aññā, sati vā upādisese anāgāmitā”ti. ",
  "sn51.25:1.10": "Pañcamaṁ. "
}