{
  "pli-tv-bi-vb-pc56:0.1": "Theravāda Vinaya",
  "pli-tv-bi-vb-pc56:0.2": "Bhikkhunivibhaṅga",
  "pli-tv-bi-vb-pc56:0.3": "Pācittiyakaṇḍa",
  "pli-tv-bi-vb-pc56:0.4": "Ārāmavagga",
  "pli-tv-bi-vb-pc56:0.5": "56. Abhikkhukāvāsasikkhāpada",
  "pli-tv-bi-vb-pc56:1.1": "Tena samayena buddho bhagavā sāvatthiyaṃ viharati jetavane anāthapiṇḍikassa ārāme.",
  "pli-tv-bi-vb-pc56:1.2": "Tena kho pana samayena sambahulā bhikkhuniyo gāmakāvāse vassaṃvuṭṭhā sāvatthiṃ agamaṃsu.",
  "pli-tv-bi-vb-pc56:1.3": "Bhikkhuniyo tā bhikkhuniyo etadavocuṃ—",
  "pli-tv-bi-vb-pc56:1.4": "“katthāyyāyo vassaṃvuṭṭhā?",
  "pli-tv-bi-vb-pc56:1.5": "Kacci ovādo iddho ahosī”ti?",
  "pli-tv-bi-vb-pc56:1.6": "“Natthayye, tattha bhikkhū;",
  "pli-tv-bi-vb-pc56:1.7": "kuto ovādo iddho bhavissatī”ti.",
  "pli-tv-bi-vb-pc56:1.8": "Yā tā bhikkhuniyo appicchā …pe… tā ujjhāyanti khiyyanti vipācenti—",
  "pli-tv-bi-vb-pc56:1.9": "“kathañhi nāma bhikkhuniyo abhikkhuke āvāse vassaṃ vasissantī”ti …pe…",
  "pli-tv-bi-vb-pc56:1.10": "“saccaṃ kira, bhikkhave, bhikkhuniyo abhikkhuke āvāse vassaṃ vasantī”ti?",
  "pli-tv-bi-vb-pc56:1.11": "“Saccaṃ, bhagavā”ti.",
  "pli-tv-bi-vb-pc56:1.12": "Vigarahi buddho bhagavā …pe…",
  "pli-tv-bi-vb-pc56:1.13": "kathañhi nāma, bhikkhave, bhikkhuniyo abhikkhuke āvāse vassaṃ vasissanti.",
  "pli-tv-bi-vb-pc56:1.14": "Netaṃ, bhikkhave, appasannānaṃ vā pasādāya …pe…",
  "pli-tv-bi-vb-pc56:1.15": "evañca pana, bhikkhave, bhikkhuniyo imaṃ sikkhāpadaṃ uddisantu—",
  "pli-tv-bi-vb-pc56:1.16": "“Yā pana bhikkhunī abhikkhuke āvāse vassaṃ vaseyya, pācittiyan”ti.",
  "pli-tv-bi-vb-pc56:2.1.1": "Yā panāti",
  "pli-tv-bi-vb-pc56:2.1.2": "yā yādisā …pe…",
  "pli-tv-bi-vb-pc56:2.1.3": "bhikkhunīti",
  "pli-tv-bi-vb-pc56:2.1.4": "…pe… ayaṃ imasmiṃ atthe adhippetā bhikkhunīti.",
  "pli-tv-bi-vb-pc56:2.1.5": "Abhikkhuko nāma āvāso",
  "pli-tv-bi-vb-pc56:2.1.6": "na sakkā hoti ovādāya vā saṃvāsāya vā gantuṃ.",
  "pli-tv-bi-vb-pc56:2.1.7": "“Vassaṃ vasissāmī”ti senāsanaṃ paññapeti pānīyaṃ paribhojanīyaṃ upaṭṭhapeti pariveṇaṃ sammajjati, āpatti dukkaṭassa.",
  "pli-tv-bi-vb-pc56:2.1.8": "Saha aruṇuggamanā āpatti pācittiyassa.",
  "pli-tv-bi-vb-pc56:2.2.1": "Anāpatti—",
  "pli-tv-bi-vb-pc56:2.2.2": "vassupagatā bhikkhū pakkantā vā honti vibbhantā vā kālaṅkatā vā pakkhasaṅkantā vā,",
  "pli-tv-bi-vb-pc56:2.2.3": "āpadāsu,",
  "pli-tv-bi-vb-pc56:2.2.4": "ummattikāya,",
  "pli-tv-bi-vb-pc56:2.2.5": "ādikammikāyāti.",
  "pli-tv-bi-vb-pc56:2.2.6": "Chaṭṭhasikkhāpadaṃ niṭṭhitaṃ."
}
