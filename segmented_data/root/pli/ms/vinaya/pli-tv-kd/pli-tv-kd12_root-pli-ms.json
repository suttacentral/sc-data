{
  "pli-tv-kd12:0.1": "Theravāda Vinayapiṭaka",
  "pli-tv-kd12:0.2": "Cūḷavagga",
  "pli-tv-kd12:0.3": "Pārivāsikakkhandhaka",
  "pli-tv-kd12:0.4": "1. Pārivāsikavatta",
  "pli-tv-kd12:1.1.1": "Tena samayena buddho bhagavā sāvatthiyaṃ viharati jetavane anāthapiṇḍikassa ārāme.",
  "pli-tv-kd12:1.1.2": "Tena kho pana samayena pārivāsikā bhikkhū sādiyanti pakatattānaṃ bhikkhūnaṃ abhivādanaṃ, paccuṭṭhānaṃ, añjalikammaṃ, sāmīcikammaṃ, āsanābhihāraṃ, seyyābhihāraṃ, pādodakaṃ pādapīṭhaṃ, pādakathalikaṃ, pattacīvarappaṭiggahaṇaṃ, nahāne piṭṭhiparikammaṃ.",
  "pli-tv-kd12:1.1.3": "Ye te bhikkhū appicchā …pe… te ujjhāyanti khiyyanti vipācenti—",
  "pli-tv-kd12:1.1.4": "“kathañhi nāma pārivāsikā bhikkhū sādiyissanti pakatattānaṃ bhikkhūnaṃ abhivādanaṃ, paccuṭṭhānaṃ, añjalikammaṃ, sāmīcikammaṃ, āsanābhihāraṃ, seyyābhihāraṃ, pādodakaṃ pādapīṭhaṃ, pādakathalikaṃ, pattacīvarappaṭiggahaṇaṃ, nahāne piṭṭhiparikamman”ti.",
  "pli-tv-kd12:1.1.5": "Atha kho te bhikkhū bhagavato etamatthaṃ ārocesuṃ.",
  "pli-tv-kd12:1.1.6": "Atha kho bhagavā etasmiṃ nidāne etasmiṃ pakaraṇe bhikkhusaṃghaṃ sannipātāpetvā bhikkhū paṭipucchi—",
  "pli-tv-kd12:1.1.7": "“saccaṃ kira, bhikkhave, pārivāsikā bhikkhū sādiyanti pakatattānaṃ bhikkhūnaṃ abhivādanaṃ, paccuṭṭhānaṃ, añjalikammaṃ, sāmīcikammaṃ, āsanābhihāraṃ, seyyābhihāraṃ, pādodakaṃ pādapīṭhaṃ, pādakathalikaṃ, pattacīvarappaṭiggahaṇaṃ, nahāne piṭṭhiparikamman”ti?",
  "pli-tv-kd12:1.1.8": "“Saccaṃ, bhagavā”ti.",
  "pli-tv-kd12:1.1.9": "Vigarahi buddho bhagavā—",
  "pli-tv-kd12:1.1.10": "“ananucchavikaṃ …pe…",
  "pli-tv-kd12:1.1.11": "kathañhi nāma, bhikkhave, pārivāsikā bhikkhū sādiyissanti pakatattānaṃ bhikkhūnaṃ abhivādanaṃ, paccuṭṭhānaṃ, añjalikammaṃ, sāmīcikammaṃ, āsanābhihāraṃ, seyyābhihāraṃ, pādodakaṃ pādapīṭhaṃ, pādakathalikaṃ, pattacīvarappaṭiggahaṇaṃ, nahāne piṭṭhiparikammaṃ.",
  "pli-tv-kd12:1.1.12": "Netaṃ, bhikkhave, appasannānaṃ vā pasādāya …pe…",
  "pli-tv-kd12:1.1.13": "vigarahitvā …pe…",
  "pli-tv-kd12:1.1.14": "dhammiṃ kathaṃ katvā bhikkhū āmantesi—",
  "pli-tv-kd12:1.1.15": "“na, bhikkhave, pārivāsikena bhikkhunā sāditabbaṃ",
  "pli-tv-kd12:1.1.16": "pakatattānaṃ bhikkhūnaṃ abhivādanaṃ,",
  "pli-tv-kd12:1.1.17": "paccuṭṭhānaṃ,",
  "pli-tv-kd12:1.1.18": "añjalikammaṃ,",
  "pli-tv-kd12:1.1.19": "sāmīcikammaṃ,",
  "pli-tv-kd12:1.1.20": "āsanābhihāro,",
  "pli-tv-kd12:1.1.21": "seyyābhihāro,",
  "pli-tv-kd12:1.1.22": "pādodakaṃ pādapīṭhaṃ,",
  "pli-tv-kd12:1.1.23": "pādakathalikaṃ,",
  "pli-tv-kd12:1.1.24": "pattacīvarappaṭiggahaṇaṃ,",
  "pli-tv-kd12:1.1.25": "nahāne piṭṭhiparikammaṃ.",
  "pli-tv-kd12:1.1.26": "Yo sādiyeyya, āpatti dukkaṭassa.",
  "pli-tv-kd12:1.1.27": "Anujānāmi, bhikkhave, pārivāsikānaṃ bhikkhūnaṃ mithu yathāvuḍḍhaṃ abhivādanaṃ, paccuṭṭhānaṃ, añjalikammaṃ, sāmīcikammaṃ, āsanābhihāraṃ, seyyābhihāraṃ, pādodakaṃ pādapīṭhaṃ, pādakathalikaṃ, pattacīvarappaṭiggahaṇaṃ, nahāne piṭṭhiparikammaṃ.",
  "pli-tv-kd12:1.1.28": "Anujānāmi, bhikkhave, pārivāsikānaṃ bhikkhūnaṃ pañca yathāvuḍḍhaṃ—",
  "pli-tv-kd12:1.1.29": "uposathaṃ, pavāraṇaṃ, vassikasāṭikaṃ, oṇojanaṃ, bhattaṃ.",
  "pli-tv-kd12:1.1.30": "Tena hi, bhikkhave, pārivāsikānaṃ bhikkhūnaṃ vattaṃ paññapessāmi yathā pārivāsikehi bhikkhūhi vattitabbaṃ.",
  "pli-tv-kd12:1.2.1": "Pārivāsikena, bhikkhave, bhikkhunā sammā vattitabbaṃ.",
  "pli-tv-kd12:1.2.2": "Tatrāyaṃ sammāvattanā—",
  "pli-tv-kd12:1.2.3": "Na upasampādetabbaṃ,",
  "pli-tv-kd12:1.2.4": "na nissayo dātabbo,",
  "pli-tv-kd12:1.2.5": "na sāmaṇero upaṭṭhāpetabbo,",
  "pli-tv-kd12:1.2.6": "na bhikkhunovādakasammuti sāditabbā,",
  "pli-tv-kd12:1.2.7": "sammatenapi bhikkhuniyo na ovaditabbā.",
  "pli-tv-kd12:1.2.8": "Yāya āpattiyā saṃghena parivāso dinno hoti sā āpatti na āpajjitabbā, aññā vā tādisikā, tato vā pāpiṭṭhatarā;",
  "pli-tv-kd12:1.2.9": "kammaṃ na garahitabbaṃ,",
  "pli-tv-kd12:1.2.10": "kammikā na garahitabbā.",
  "pli-tv-kd12:1.2.11": "Na pakatattassa bhikkhuno uposatho ṭhapetabbo,",
  "pli-tv-kd12:1.2.12": "na pavāraṇā ṭhapetabbā,",
  "pli-tv-kd12:1.2.13": "na savacanīyaṃ kātabbaṃ,",
  "pli-tv-kd12:1.2.14": "na anuvādo paṭṭhapetabbo,",
  "pli-tv-kd12:1.2.15": "na okāso kāretabbo,",
  "pli-tv-kd12:1.2.16": "na codetabbo,",
  "pli-tv-kd12:1.2.17": "na sāretabbo,",
  "pli-tv-kd12:1.2.18": "na bhikkhūhi sampayojetabbaṃ.",
  "pli-tv-kd12:1.2.19": "Na, bhikkhave, pārivāsikena bhikkhunā pakatattassa bhikkhuno purato gantabbaṃ,",
  "pli-tv-kd12:1.2.20": "na purato nisīditabbaṃ.",
  "pli-tv-kd12:1.2.21": "Yo hoti saṃghassa āsanapariyanto seyyāpariyanto vihārapariyanto so tassa padātabbo. Tena ca so sāditabbo.",
  "pli-tv-kd12:1.2.22": "Na, bhikkhave, pārivāsikena bhikkhunā pakatattena bhikkhunā puresamaṇena vā",
  "pli-tv-kd12:1.2.23": "pacchāsamaṇena vā kulāni upasaṅkamitabbāni,",
  "pli-tv-kd12:1.2.24": "na āraññikaṅgaṃ samādātabbaṃ,",
  "pli-tv-kd12:1.2.25": "na piṇḍapātikaṅgaṃ samādātabbaṃ,",
  "pli-tv-kd12:1.2.26": "na ca tappaccayā piṇḍapāto nīharāpetabbo—mā maṃ jāniṃsūti.",
  "pli-tv-kd12:1.2.27": "Pārivāsikena, bhikkhave, bhikkhunā āgantukena ārocetabbaṃ,",
  "pli-tv-kd12:1.2.28": "āgantukassa ārocetabbaṃ,",
  "pli-tv-kd12:1.2.29": "uposathe ārocetabbaṃ,",
  "pli-tv-kd12:1.2.30": "pavāraṇāya ārocetabbaṃ.",
  "pli-tv-kd12:1.2.31": "Sace gilāno hoti, dūtenapi ārocetabbaṃ.",
  "pli-tv-kd12:1.3.1": "Na, bhikkhave, pārivāsikena bhikkhunā sabhikkhukā āvāsā abhikkhuko āvāso gantabbo, aññatra pakatattena, aññatra antarāyā.",
  "pli-tv-kd12:1.3.2": "Na, bhikkhave, pārivāsikena bhikkhunā sabhikkhukā āvāsā abhikkhuko anāvāso gantabbo, aññatra pakatattena, aññatra antarāyā.",
  "pli-tv-kd12:1.3.3": "Na, bhikkhave, pārivāsikena bhikkhunā sabhikkhukā āvāsā abhikkhuko āvāso vā anāvāso vā gantabbo, aññatra pakatattena, aññatra antarāyā.",
  "pli-tv-kd12:1.3.4": "Na, bhikkhave, pārivāsikena bhikkhunā sabhikkhukā anāvāsā abhikkhuko āvāso gantabbo, aññatra pakatattena, aññatra antarāyā.",
  "pli-tv-kd12:1.3.5": "Na, bhikkhave, pārivāsikena bhikkhunā sabhikkhukā anāvāsā abhikkhuko anāvāso gantabbo, aññatra pakatattena, aññatra antarāyā.",
  "pli-tv-kd12:1.3.6": "Na, bhikkhave, pārivāsikena bhikkhunā sabhikkhukā anāvāsā abhikkhuko āvāso vā anāvāso vā gantabbo, aññatra pakatattena, aññatra antarāyā.",
  "pli-tv-kd12:1.3.7": "Na, bhikkhave, pārivāsikena bhikkhunā sabhikkhukā āvāsā vā anāvāsā vā abhikkhuko āvāso gantabbo, aññatra pakatattena, aññatra antarāyā.",
  "pli-tv-kd12:1.3.8": "Na, bhikkhave, pārivāsikena bhikkhunā sabhikkhukā āvāsā vā anāvāsā vā abhikkhuko anāvāso gantabbo, aññatra pakatattena, aññatra antarāyā.",
  "pli-tv-kd12:1.3.9": "Na, bhikkhave, pārivāsikena bhikkhunā sabhikkhukā āvāsā vā anāvāsā vā abhikkhuko āvāso vā anāvāso vā gantabbo, aññatra pakatattena, aññatra antarāyā.",
  "pli-tv-kd12:1.3.10": "Na, bhikkhave, pārivāsikena bhikkhunā sabhikkhukā āvāsā sabhikkhuko āvāso gantabbo, yatthassu bhikkhū nānāsaṃvāsakā, aññatra pakatattena, aññatra antarāyā.",
  "pli-tv-kd12:1.3.11": "Na, bhikkhave, pārivāsikena bhikkhunā sabhikkhukā āvāsā sabhikkhuko anāvāso gantabbo, yatthassu bhikkhū nānāsaṃvāsakā, aññatra pakatattena, aññatra antarāyā.",
  "pli-tv-kd12:1.3.12": "Na, bhikkhave, pārivāsikena bhikkhunā sabhikkhukā āvāsā sabhikkhuko āvāso vā anāvāso vā gantabbo, yatthassu bhikkhū nānāsaṃvāsakā, aññatra pakatattena, aññatra antarāyā.",
  "pli-tv-kd12:1.3.13": "Na, bhikkhave, pārivāsikena bhikkhunā sabhikkhukā anāvāsā sabhikkhuko āvāso gantabbo, yatthassu bhikkhū nānāsaṃvāsakā, aññatra pakatattena, aññatra antarāyā.",
  "pli-tv-kd12:1.3.14": "Na, bhikkhave, pārivāsikena bhikkhunā sabhikkhukā anāvāsā sabhikkhuko anāvāso gantabbo, yatthassu bhikkhū nānāsaṃvāsakā, aññatra pakatattena, aññatra antarāyā.",
  "pli-tv-kd12:1.3.15": "Na, bhikkhave, pārivāsikena bhikkhunā sabhikkhukā anāvāsā sabhikkhuko āvāso vā anāvāso vā gantabbo, yatthassu bhikkhū nānāsaṃvāsakā, aññatra pakatattena, aññatra antarāyā.",
  "pli-tv-kd12:1.3.16": "Na, bhikkhave, pārivāsikena bhikkhunā sabhikkhukā āvāsā vā anāvāsā vā sabhikkhuko āvāso gantabbo, yatthassu bhikkhū nānāsaṃvāsakā, aññatra pakatattena, aññatra antarāyā.",
  "pli-tv-kd12:1.3.17": "Na, bhikkhave, pārivāsikena bhikkhunā sabhikkhukā āvāsā vā anāvāsā vā sabhikkhuko anāvāso gantabbo, yatthassu bhikkhū nānāsaṃvāsakā, aññatra pakatattena, aññatra antarāyā.",
  "pli-tv-kd12:1.3.18": "Na, bhikkhave, pārivāsikena bhikkhunā sabhikkhukā āvāsā vā anāvāsā vā sabhikkhuko āvāso vā anāvāso vā gantabbo, yatthassu bhikkhū nānāsaṃvāsakā, aññatra pakatattena, aññatra antarāyā.",
  "pli-tv-kd12:1.3.19": "Gantabbo, bhikkhave, pārivāsikena bhikkhunā sabhikkhukā āvāsā sabhikkhuko āvāso, yatthassu bhikkhū samānasaṃvāsakā, yaṃ jaññā sakkomi ajjeva gantunti.",
  "pli-tv-kd12:1.3.20": "Gantabbo, bhikkhave, pārivāsikena bhikkhunā sabhikkhukā āvāsā sabhikkhuko anāvāso, yatthassu bhikkhū samānasaṃvāsakā, yaṃ jaññā sakkomi ajjeva gantunti.",
  "pli-tv-kd12:1.3.21": "Gantabbo, bhikkhave, pārivāsikena bhikkhunā sabhikkhukā āvāsā sabhikkhuko āvāso vā anāvāso vā, yatthassu bhikkhū samānasaṃvāsakā, yaṃ jaññā sakkomi ajjeva gantunti.",
  "pli-tv-kd12:1.3.22": "Gantabbo, bhikkhave, pārivāsikena bhikkhunā sabhikkhukā anāvāsā sabhikkhuko āvāso, yatthassu bhikkhū samānasaṃvāsakā, yaṃ jaññā sakkomi ajjeva gantunti.",
  "pli-tv-kd12:1.3.23": "Gantabbo, bhikkhave, pārivāsikena bhikkhunā sabhikkhukā anāvāsā sabhikkhuko anāvāso, yatthassu bhikkhū samānasaṃvāsakā, yaṃ jaññā sakkomi ajjeva gantunti.",
  "pli-tv-kd12:1.3.24": "Gantabbo, bhikkhave, pārivāsikena bhikkhunā sabhikkhukā anāvāsā sabhikkhuko āvāso vā anāvāso vā, yatthassu bhikkhū samānasaṃvāsakā, yaṃ jaññā sakkomi ajjeva gantunti.",
  "pli-tv-kd12:1.3.25": "Gantabbo, bhikkhave, pārivāsikena bhikkhunā sabhikkhukā āvāsā vā anāvāsā vā sabhikkhuko āvāso, yatthassu bhikkhū samānasaṃvāsakā, yaṃ jaññā sakkomi ajjeva gantunti.",
  "pli-tv-kd12:1.3.26": "Gantabbo, bhikkhave, pārivāsikena bhikkhunā sabhikkhukā āvāsā vā anāvāsā vā sabhikkhuko anāvāso, yatthassu bhikkhū samānasaṃvāsakā, yaṃ jaññā sakkomi ajjeva gantunti.",
  "pli-tv-kd12:1.3.27": "Gantabbo, bhikkhave, pārivāsikena bhikkhunā sabhikkhukā āvāsā vā anāvāsā vā sabhikkhuko āvāso vā anāvāso vā, yatthassu bhikkhū samānasaṃvāsakā, yaṃ jaññā sakkomi ajjeva gantunti.",
  "pli-tv-kd12:1.4.1": "Na, bhikkhave, pārivāsikena bhikkhunā pakatattena bhikkhunā saddhiṃ ekacchanne āvāse vatthabbaṃ,",
  "pli-tv-kd12:1.4.2": "na ekacchanne anāvāse vatthabbaṃ,",
  "pli-tv-kd12:1.4.3": "na ekacchanne āvāse vā anāvāse vā vatthabbaṃ.",
  "pli-tv-kd12:1.4.4": "Pakatattaṃ bhikkhuṃ disvā āsanā vuṭṭhātabbaṃ.",
  "pli-tv-kd12:1.4.5": "Pakatatto bhikkhu āsanena nimantetabbo.",
  "pli-tv-kd12:1.4.6": "na nīce caṅkame caṅkamante ucce caṅkame caṅkamitabbaṃ,",
  "pli-tv-kd12:1.4.7": "na chamāyaṃ caṅkamante caṅkame caṅkamitabbaṃ.",
  "pli-tv-kd12:1.4.8": "na chamāyaṃ nisinne āsane nisīditabbaṃ;",
  "pli-tv-kd12:1.4.9": "na ekacaṅkame caṅkamitabbaṃ,",
  "pli-tv-kd12:1.4.10": "na nīce caṅkame caṅkamante ucce caṅkame caṅkamitabbaṃ,",
  "pli-tv-kd12:1.4.11": "na chamāyaṃ caṅkamante caṅkame caṅkamitabbaṃ.",
  "pli-tv-kd12:1.4.12": "Na, bhikkhave, pārivāsikena bhikkhunā pārivāsikena vuḍḍhatarena bhikkhunā saddhiṃ …pe…",
  "pli-tv-kd12:1.4.13": "mūlāyapaṭikassanārahena bhikkhunā saddhiṃ …pe…",
  "pli-tv-kd12:1.4.14": "mānattārahena bhikkhunā saddhiṃ …pe…",
  "pli-tv-kd12:1.4.15": "mānattacārikena bhikkhunā saddhiṃ …pe…",
  "pli-tv-kd12:1.4.16": "abbhānārahena bhikkhunā saddhiṃ ekacchanne āvāse vatthabbaṃ,",
  "pli-tv-kd12:1.4.17": "na ekacchanne anāvāse vatthabbaṃ,",
  "pli-tv-kd12:1.4.18": "na ekacchanne āvāse vā anāvāse vā vatthabbaṃ;",
  "pli-tv-kd12:1.4.19": "na ekāsane nisīditabbaṃ,",
  "pli-tv-kd12:1.4.20": "na nīce āsane nisinne ucce āsane nisīditabbaṃ,",
  "pli-tv-kd12:1.4.21": "na chamāyaṃ nisinne āsane nisīditabbaṃ;",
  "pli-tv-kd12:1.4.22": "na ekacaṅkame caṅkamitabbaṃ,",
  "pli-tv-kd12:1.4.23": "na nīce caṅkame caṅkamante ucce caṅkame caṅkamitabbaṃ,",
  "pli-tv-kd12:1.4.24": "na chamāyaṃ caṅkamante caṅkame caṅkamitabbaṃ.",
  "pli-tv-kd12:1.4.25": "Pārivāsikacatuttho ce, bhikkhave, parivāsaṃ dadeyya,",
  "pli-tv-kd12:1.4.26": "mūlāya paṭikasseyya,",
  "pli-tv-kd12:1.4.27": "mānattaṃ dadeyya,",
  "pli-tv-kd12:1.4.28": "taṃvīso abbheyya, akammaṃ, na ca karaṇīyan”ti.",
  "pli-tv-kd12:1.4.29": "Catunnavutipārivāsikavattaṃ niṭṭhitaṃ.",
  "pli-tv-kd12:2.1.1": "Atha kho āyasmā upāli yena bhagavā tenupasaṅkami.",
  "pli-tv-kd12:2.1.2": "Upasaṅkamitvā bhagavantaṃ abhivādetvā ekamantaṃ nisīdi.",
  "pli-tv-kd12:2.1.3": "Ekamantaṃ nisinno kho āyasmā upāli bhagavantaṃ etadavoca—",
  "pli-tv-kd12:2.1.4": "“kati nu kho, bhante, pārivāsikassa bhikkhuno ratticchedā”ti?",
  "pli-tv-kd12:2.1.5": "“Tayo kho, upāli, pārivāsikassa bhikkhuno ratticchedā.",
  "pli-tv-kd12:2.1.6": "Sahavāso, vippavāso, anārocanā—",
  "pli-tv-kd12:2.1.7": "ime kho, upāli, tayo pārivāsikassa bhikkhuno ratticchedā”ti.",
  "pli-tv-kd12:3.1.1": "Tena kho pana samayena sāvatthiyaṃ mahābhikkhusaṃgho sannipatito hoti.",
  "pli-tv-kd12:3.1.2": "Na sakkonti pārivāsikā bhikkhū parivāsaṃ sodhetuṃ.",
  "pli-tv-kd12:3.1.3": "Bhagavato etamatthaṃ ārocesuṃ.",
  "pli-tv-kd12:3.1.4": "“Anujānāmi, bhikkhave, parivāsaṃ nikkhipituṃ.",
  "pli-tv-kd12:3.1.5": "Evañca pana, bhikkhave, nikkhipitabbo.",
  "pli-tv-kd12:3.1.6": "Tena pārivāsikena bhikkhunā ekaṃ bhikkhuṃ upasaṅkamitvā ekaṃsaṃ uttarāsaṅgaṃ karitvā ukkuṭikaṃ nisīditvā añjaliṃ paggahetvā evamassa vacanīyo—",
  "pli-tv-kd12:3.1.7": "‘parivāsaṃ nikkhipāmī’ti.",
  "pli-tv-kd12:3.1.8": "Nikkhitto hoti parivāso.",
  "pli-tv-kd12:3.1.9": "‘Vattaṃ nikkhipāmī’ti.",
  "pli-tv-kd12:3.1.10": "Nikkhitto hoti parivāso”.",
  "pli-tv-kd12:3.2.1": "Tena kho pana samayena sāvatthiyā bhikkhū tahaṃ tahaṃ pakkamiṃsu.",
  "pli-tv-kd12:3.2.2": "Sakkonti pārivāsikā bhikkhū parivāsaṃ sodhetuṃ.",
  "pli-tv-kd12:3.2.3": "Bhagavato etamatthaṃ ārocesuṃ.",
  "pli-tv-kd12:3.2.4": "“Anujānāmi, bhikkhave, parivāsaṃ samādiyituṃ.",
  "pli-tv-kd12:3.2.5": "Evañca pana, bhikkhave, samādiyitabbo.",
  "pli-tv-kd12:3.2.6": "Tena pārivāsikena bhikkhunā ekaṃ bhikkhuṃ upasaṅkamitvā ekaṃsaṃ uttarāsaṅgaṃ karitvā ukkuṭikaṃ nisīditvā añjaliṃ paggahetvā evamassa vacanīyo—",
  "pli-tv-kd12:3.2.7": "‘parivāsaṃ samādiyāmī’ti.",
  "pli-tv-kd12:3.2.8": "Samādinno hoti parivāso.",
  "pli-tv-kd12:3.2.9": "‘Vattaṃ samādiyāmī’ti.",
  "pli-tv-kd12:3.2.10": "Samādinno hoti parivāso”.",
  "pli-tv-kd12:3.2.11": "Pārivāsikavattaṃ niṭṭhitaṃ.",
  "pli-tv-kd12:3.2.12": "2. Mūlāyapaṭikassanārahavatta",
  "pli-tv-kd12:4.1.1": "Tena kho pana samayena mūlāyapaṭikassanārahā bhikkhū sādiyanti pakatattānaṃ bhikkhūnaṃ abhivādanaṃ, paccuṭṭhānaṃ, añjalikammaṃ, sāmīcikammaṃ, āsanābhihāraṃ, seyyābhihāraṃ, pādodakaṃ pādapīṭhaṃ, pādakathalikaṃ, pattacīvarappaṭiggahaṇaṃ, nahāne piṭṭhiparikammaṃ.",
  "pli-tv-kd12:4.1.2": "Ye te bhikkhū appicchā …pe… te ujjhāyanti khiyyanti vipācenti—",
  "pli-tv-kd12:4.1.3": "“kathañhi nāma mūlāyapaṭikassanārahā bhikkhū sādiyissanti pakatattānaṃ bhikkhūnaṃ abhivādanaṃ, paccuṭṭhānaṃ …pe… nahāne piṭṭhiparikamman”ti.",
  "pli-tv-kd12:4.1.4": "Atha kho te bhikkhū bhagavato etamatthaṃ ārocesuṃ.",
  "pli-tv-kd12:4.1.5": "Atha kho bhagavā etasmiṃ nidāne etasmiṃ pakaraṇe bhikkhusaṃghaṃ sannipātāpetvā bhikkhū paṭipucchi—",
  "pli-tv-kd12:4.1.6": "“saccaṃ kira, bhikkhave, mūlāyapaṭikassanārahā bhikkhū sādiyanti pakatattānaṃ bhikkhūnaṃ abhivādanaṃ, paccuṭṭhānaṃ …pe… nahāne piṭṭhiparikamman”ti?",
  "pli-tv-kd12:4.1.7": "“Saccaṃ, bhagavā”ti.",
  "pli-tv-kd12:4.1.8": "Vigarahi buddho bhagavā—",
  "pli-tv-kd12:4.1.9": "“ananucchavikaṃ …pe…",
  "pli-tv-kd12:4.1.10": "kathañhi nāma, bhikkhave, mūlāyapaṭikassanārahā bhikkhū sādiyissanti pakatattānaṃ bhikkhūnaṃ abhivādanaṃ, paccuṭṭhānaṃ …pe… nahāne piṭṭhiparikammaṃ.",
  "pli-tv-kd12:4.1.11": "Netaṃ bhikkhave, appasannānaṃ vā pasādāya …pe…",
  "pli-tv-kd12:4.1.12": "vigarahitvā …pe…",
  "pli-tv-kd12:4.1.13": "dhammiṃ kathaṃ katvā bhikkhū āmantesi—",
  "pli-tv-kd12:4.1.14": "“na, bhikkhave, mūlāyapaṭikassanārahena bhikkhunā sāditabbaṃ",
  "pli-tv-kd12:4.1.15": "pakatattānaṃ bhikkhūnaṃ abhivādanaṃ,",
  "pli-tv-kd12:4.1.16": "paccuṭṭhānaṃ,",
  "pli-tv-kd12:4.1.17": "añjalikammaṃ,",
  "pli-tv-kd12:4.1.18": "sāmīcikammaṃ,",
  "pli-tv-kd12:4.1.19": "āsanābhihāro,",
  "pli-tv-kd12:4.1.20": "seyyābhihāro,",
  "pli-tv-kd12:4.1.21": "pādodakaṃ pādapīṭhaṃ,",
  "pli-tv-kd12:4.1.22": "pādakathalikaṃ,",
  "pli-tv-kd12:4.1.23": "pattacīvarappaṭiggahaṇaṃ,",
  "pli-tv-kd12:4.1.24": "nahāne piṭṭhiparikammaṃ.",
  "pli-tv-kd12:4.1.25": "Yo sādiyeyya, āpatti dukkaṭassa.",
  "pli-tv-kd12:4.1.26": "Anujānāmi, bhikkhave, mūlāyapaṭikassanārahānaṃ bhikkhūnaṃ mithu yathāvuḍḍhaṃ abhivādanaṃ, paccuṭṭhānaṃ …pe… nahāne piṭṭhiparikammaṃ.",
  "pli-tv-kd12:4.1.27": "Anujānāmi, bhikkhave, mūlāyapaṭikassanārahānaṃ bhikkhūnaṃ pañca yathāvuḍḍhaṃ—",
  "pli-tv-kd12:4.1.28": "uposathaṃ, pavāraṇaṃ, vassikasāṭikaṃ, oṇojanaṃ, bhattaṃ.",
  "pli-tv-kd12:4.1.29": "Tena hi, bhikkhave, mūlāyapaṭikassanārahānaṃ bhikkhūnaṃ vattaṃ paññapessāmi yathā mūlāyapaṭikassanārahehi bhikkhūhi vattitabbaṃ.",
  "pli-tv-kd12:4.1.30": "Mūlāyapaṭikassanārahena, bhikkhave, bhikkhunā sammā vattitabbaṃ.",
  "pli-tv-kd12:4.1.31": "Tatrāyaṃ sammāvattanā—",
  "pli-tv-kd12:4.1.32": "Na upasampādetabbaṃ,",
  "pli-tv-kd12:4.1.33": "na nissayo dātabbo,",
  "pli-tv-kd12:4.1.34": "na sāmaṇero upaṭṭhāpetabbo,",
  "pli-tv-kd12:4.1.35": "na bhikkhunovādakasammuti sāditabbā,",
  "pli-tv-kd12:4.1.36": "sammatenapi bhikkhuniyo na ovaditabbā.",
  "pli-tv-kd12:4.1.37": "Yāya āpattiyā saṃghena mūlāyapaṭikassanāraho kato hoti sā āpatti na āpajjitabbā, aññā vā tādisikā, tato vā pāpiṭṭhatarā;",
  "pli-tv-kd12:4.1.38": "kammaṃ na garahitabbaṃ,",
  "pli-tv-kd12:4.1.39": "kammikā na garahitabbā.",
  "pli-tv-kd12:4.1.40": "Na pakatattassa bhikkhuno uposatho ṭhapetabbo,",
  "pli-tv-kd12:4.1.41": "na pavāraṇā ṭhapetabbā,",
  "pli-tv-kd12:4.1.42": "na savacanīyaṃ kātabbaṃ,",
  "pli-tv-kd12:4.1.43": "na anuvādo paṭṭhapetabbo,",
  "pli-tv-kd12:4.1.44": "na okāso kāretabbo,",
  "pli-tv-kd12:4.1.45": "na codetabbo,",
  "pli-tv-kd12:4.1.46": "na sāretabbo,",
  "pli-tv-kd12:4.1.47": "na bhikkhūhi sampayojetabbaṃ.",
  "pli-tv-kd12:4.1.48": "Na, bhikkhave, mūlāyapaṭikassanārahena bhikkhunā pakatattassa bhikkhuno purato gantabbaṃ,",
  "pli-tv-kd12:4.1.49": "na purato nisīditabbaṃ.",
  "pli-tv-kd12:4.1.50": "Yo hoti saṃghassa āsanapariyanto seyyāpariyanto vihārapariyanto so tassa padātabbo. Tena ca so sāditabbo.",
  "pli-tv-kd12:4.1.51": "Na, bhikkhave, mūlāyapaṭikassanārahena bhikkhunā pakatattena bhikkhunā puresamaṇena vā",
  "pli-tv-kd12:4.1.52": "pacchāsamaṇena vā kulāni upasaṅkamitabbāni,",
  "pli-tv-kd12:4.1.53": "na āraññikaṅgaṃ samādātabbaṃ,",
  "pli-tv-kd12:4.1.54": "na piṇḍapātikaṅgaṃ samādātabbaṃ,",
  "pli-tv-kd12:4.1.55": "na ca tappaccayā piṇḍapāto nīharāpetabbo—mā maṃ jāniṃsūti.",
  "pli-tv-kd12:4.1.56": "Na, bhikkhave, mūlāyapaṭikassanārahena bhikkhunā sabhikkhukā āvāsā abhikkhuko āvāso gantabbo, aññatra pakatattena, aññatra antarāyā.",
  "pli-tv-kd12:4.1.57": "Na, bhikkhave, mūlāyapaṭikassanārahena bhikkhunā sabhikkhukā āvāsā abhikkhuko anāvāso gantabbo, aññatra pakatattena, aññatra antarāyā.",
  "pli-tv-kd12:4.1.58": "Na, bhikkhave, mūlāyapaṭikassanārahena bhikkhunā sabhikkhukā āvāsā abhikkhuko āvāso vā anāvāso vā gantabbo, aññatra pakatattena, aññatra antarāyā.",
  "pli-tv-kd12:4.1.59": "Na, bhikkhave, mūlāyapaṭikassanārahena bhikkhunā sabhikkhukā anāvāsā abhikkhuko āvāso gantabbo …pe…",
  "pli-tv-kd12:4.1.60": "abhikkhuko anāvāso gantabbo …pe…",
  "pli-tv-kd12:4.1.61": "abhikkhuko āvāso vā anāvāso vā gantabbo, aññatra pakatattena, aññatra antarāyā.",
  "pli-tv-kd12:4.1.62": "Na, bhikkhave, mūlāyapaṭikassanārahena bhikkhunā sabhikkhukā āvāsā vā anāvāsā vā abhikkhuko āvāso gantabbo …pe…",
  "pli-tv-kd12:4.1.63": "abhikkhuko anāvāso gantabbo …pe…",
  "pli-tv-kd12:4.1.64": "abhikkhuko āvāso vā anāvāso vā gantabbo, aññatra pakatattena, aññatra antarāyā.",
  "pli-tv-kd12:4.1.65": "Na, bhikkhave, mūlāyapaṭikassanārahena bhikkhunā sabhikkhukā āvāsā sabhikkhuko āvāso gantabbo …pe…",
  "pli-tv-kd12:4.1.66": "sabhikkhuko anāvāso gantabbo …pe…",
  "pli-tv-kd12:4.1.67": "sabhikkhuko āvāso vā anāvāso vā gantabbo, yatthassu bhikkhū nānāsaṃvāsakā, aññatra pakatattena, aññatra antarāyā.",
  "pli-tv-kd12:4.1.68": "Na, bhikkhave, mūlāyapaṭikassanārahena bhikkhunā sabhikkhukā anāvāsā sabhikkhuko āvāso gantabbo …pe…",
  "pli-tv-kd12:4.1.69": "sabhikkhuko anāvāso gantabbo …pe…",
  "pli-tv-kd12:4.1.70": "sabhikkhuko āvāso vā anāvāso vā gantabbo, yatthassu bhikkhū nānāsaṃvāsakā, aññatra pakatattena, aññatra antarāyā.",
  "pli-tv-kd12:4.1.71": "Na, bhikkhave, mūlāyapaṭikassanārahena bhikkhunā sabhikkhukā āvāsā vā anāvāsā vā sabhikkhuko āvāso gantabbo …pe…",
  "pli-tv-kd12:4.1.72": "sabhikkhuko anāvāso gantabbo …pe…",
  "pli-tv-kd12:4.1.73": "sabhikkhuko āvāso vā anāvāso vā gantabbo, yatthassu bhikkhū nānāsaṃvāsakā, aññatra pakatattena, aññatra antarāyā.",
  "pli-tv-kd12:4.1.74": "Gantabbo, bhikkhave, mūlāyapaṭikassanārahena bhikkhunā sabhikkhukā āvāsā sabhikkhuko āvāso …pe…",
  "pli-tv-kd12:4.1.75": "sabhikkhuko anāvāso …pe…",
  "pli-tv-kd12:4.1.76": "sabhikkhuko āvāso vā anāvāso vā, yatthassu bhikkhū samānasaṃvāsakā, yaṃ jaññā sakkomi ajjeva gantunti.",
  "pli-tv-kd12:4.1.77": "Gantabbo, bhikkhave, mūlāyapaṭikassanārahena bhikkhunā sabhikkhukā anāvāsā sabhikkhuko āvāso …pe…",
  "pli-tv-kd12:4.1.78": "sabhikkhuko anāvāso …pe…",
  "pli-tv-kd12:4.1.79": "sabhikkhuko āvāso vā anāvāso vā, yatthassu bhikkhū samānasaṃvāsakā, yaṃ jaññā sakkomi ajjeva gantunti.",
  "pli-tv-kd12:4.1.80": "Gantabbo, bhikkhave, mūlāyapaṭikassanārahena bhikkhunā sabhikkhukā āvāsā vā anāvāsā vā sabhikkhuko āvāso …pe…",
  "pli-tv-kd12:4.1.81": "sabhikkhuko anāvāso …pe…",
  "pli-tv-kd12:4.1.82": "sabhikkhuko āvāso vā anāvāso vā, yatthassu bhikkhū samānasaṃvāsakā, yaṃ jaññā sakkomi ajjeva gantunti.",
  "pli-tv-kd12:4.1.83": "Na, bhikkhave, mūlāyapaṭikassanārahena bhikkhunā pakatattena bhikkhunā saddhiṃ ekacchanne āvāse vatthabbaṃ,",
  "pli-tv-kd12:4.1.84": "na ekacchanne anāvāse vatthabbaṃ,",
  "pli-tv-kd12:4.1.85": "na ekacchanne āvāse vā anāvāse vā vatthabbaṃ;",
  "pli-tv-kd12:4.1.86": "pakatattaṃ bhikkhuṃ disvā āsanā vuṭṭhātabbaṃ,",
  "pli-tv-kd12:4.1.87": "pakatatto bhikkhu āsanena nimantetabbo;",
  "pli-tv-kd12:4.1.88": "na pakatattena bhikkhunā saddhiṃ ekāsane nisīditabbaṃ;",
  "pli-tv-kd12:4.1.89": "na nīce āsane nisinne ucce āsane nisīditabbaṃ;",
  "pli-tv-kd12:4.1.90": "na chamāyaṃ nisinne āsane nisīditabbaṃ;",
  "pli-tv-kd12:4.1.91": "na ekacaṅkame caṅkamitabbaṃ,",
  "pli-tv-kd12:4.1.92": "na nīce caṅkame caṅkamante ucce caṅkame caṅkamitabbaṃ,",
  "pli-tv-kd12:4.1.93": "na chamāyaṃ caṅkamante caṅkame caṅkamitabbaṃ.",
  "pli-tv-kd12:4.1.94": "Na, bhikkhave, mūlāyapaṭikassanārahena bhikkhunā pārivāsikena bhikkhunā saddhiṃ …pe…",
  "pli-tv-kd12:4.1.95": "mūlāyapaṭikassanārahena vuḍḍhatarena bhikkhunā saddhiṃ …pe…",
  "pli-tv-kd12:4.1.96": "mānattārahena bhikkhunā saddhiṃ …pe…",
  "pli-tv-kd12:4.1.97": "mānattacārikena bhikkhunā saddhiṃ …pe…",
  "pli-tv-kd12:4.1.98": "abbhānārahena bhikkhunā saddhiṃ ekacchanne āvāse vatthabbaṃ,",
  "pli-tv-kd12:4.1.99": "na ekacchanne anāvāse vatthabbaṃ,",
  "pli-tv-kd12:4.1.100": "na ekacchanne āvāse vā anāvāse vā vatthabbaṃ;",
  "pli-tv-kd12:4.1.101": "na ekāsane nisīditabbaṃ;",
  "pli-tv-kd12:4.1.102": "na nīce āsane nisinne ucce āsane nisīditabbaṃ,",
  "pli-tv-kd12:4.1.103": "na chamāyaṃ nisinne āsane nisīditabbaṃ;",
  "pli-tv-kd12:4.1.104": "na ekacaṅkame caṅkamitabbaṃ,",
  "pli-tv-kd12:4.1.105": "na nīce caṅkame caṅkamante ucce caṅkame caṅkamitabbaṃ,",
  "pli-tv-kd12:4.1.106": "na chamāyaṃ caṅkamante caṅkame caṅkamitabbaṃ.",
  "pli-tv-kd12:4.1.107": "Mūlāyapaṭikassanārahacatuttho ce, bhikkhave, parivāsaṃ dadeyya,",
  "pli-tv-kd12:4.1.108": "mūlāya paṭikasseyya,",
  "pli-tv-kd12:4.1.109": "mānattaṃ dadeyya,",
  "pli-tv-kd12:4.1.110": "taṃvīso abbheyya, akammaṃ, na ca karaṇīyan”ti.",
  "pli-tv-kd12:4.1.111": "Mūlāyapaṭikassanārahavattaṃ niṭṭhitaṃ.",
  "pli-tv-kd12:4.1.112": "3. Mānattārahavatta",
  "pli-tv-kd12:5.1.1": "Tena kho pana samayena mānattārahā bhikkhū sādiyanti pakatattānaṃ bhikkhūnaṃ abhivādanaṃ, paccuṭṭhānaṃ, añjalikammaṃ, sāmīcikammaṃ, āsanābhihāraṃ, seyyābhihāraṃ, pādodakaṃ pādapīṭhaṃ, pādakathalikaṃ, pattacīvarappaṭiggahaṇaṃ, nahāne piṭṭhiparikammaṃ.",
  "pli-tv-kd12:5.1.2": "Ye te bhikkhū appicchā …pe… te ujjhāyanti khiyyanti vipācenti—",
  "pli-tv-kd12:5.1.3": "“kathañhi nāma mānattārahā bhikkhū sādiyissanti pakatattānaṃ bhikkhūnaṃ abhivādanaṃ, paccuṭṭhānaṃ, añjalikammaṃ, sāmīcikammaṃ, āsanābhihāraṃ, seyyābhihāraṃ, pādodakaṃ pādapīṭhaṃ, pādakathalikaṃ, pattacīvarappaṭiggahaṇaṃ, nahāne piṭṭhiparikamman”ti.",
  "pli-tv-kd12:5.1.4": "Atha kho te bhikkhū bhagavato etamatthaṃ ārocesuṃ …pe…",
  "pli-tv-kd12:5.1.5": "“saccaṃ kira, bhikkhave, mānattārahā bhikkhū sādiyanti pakatattānaṃ bhikkhūnaṃ abhivādanaṃ, paccuṭṭhānaṃ …pe… nahāne piṭṭhiparikamman”ti?",
  "pli-tv-kd12:5.1.6": "“Saccaṃ, bhagavā”ti.",
  "pli-tv-kd12:5.1.7": "Vigarahi buddho bhagavā—",
  "pli-tv-kd12:5.1.8": "“ananucchavikaṃ …pe…",
  "pli-tv-kd12:5.1.9": "kathañhi nāma, bhikkhave, mānattārahā bhikkhū sādiyissanti pakatattānaṃ bhikkhūnaṃ abhivādanaṃ …pe… nahāne piṭṭhiparikammaṃ.",
  "pli-tv-kd12:5.1.10": "Netaṃ, bhikkhave, appasannānaṃ vā pasādāya …pe…",
  "pli-tv-kd12:5.1.11": "vigarahitvā …pe…",
  "pli-tv-kd12:5.1.12": "dhammiṃ kathaṃ katvā bhikkhū āmantesi—",
  "pli-tv-kd12:5.1.13": "“na, bhikkhave, mānattārahena bhikkhunā sāditabbaṃ pakatattānaṃ bhikkhūnaṃ abhivādanaṃ,",
  "pli-tv-kd12:5.1.14": "pakatattānaṃ bhikkhūnaṃ abhivādanaṃ,",
  "pli-tv-kd12:5.1.15": "paccuṭṭhānaṃ",
  "pli-tv-kd12:5.1.16": "…pe…",
  "pli-tv-kd12:5.1.17": "nahāne piṭṭhiparikammaṃ.",
  "pli-tv-kd12:5.1.18": "Yo sādiyeyya, āpatti dukkaṭassa.",
  "pli-tv-kd12:5.1.19": "Anujānāmi, bhikkhave, mānattārahānaṃ bhikkhūnaṃ mithu yathāvuḍḍhaṃ abhivādanaṃ, paccuṭṭhānaṃ …pe… nahāne piṭṭhiparikammaṃ.",
  "pli-tv-kd12:5.1.20": "Anujānāmi, bhikkhave, mānattārahānaṃ bhikkhūnaṃ pañca yathāvuḍḍhaṃ—",
  "pli-tv-kd12:5.1.21": "uposathaṃ, pavāraṇaṃ, vassikasāṭikaṃ, oṇojanaṃ, bhattaṃ.",
  "pli-tv-kd12:5.1.22": "Tena hi, bhikkhave, mānattārahānaṃ bhikkhūnaṃ vattaṃ paññapessāmi yathā mānattārahehi bhikkhūhi vattitabbaṃ.",
  "pli-tv-kd12:5.1.23": "Mānattārahena, bhikkhave, bhikkhunā sammā vattitabbaṃ.",
  "pli-tv-kd12:5.1.24": "Tatrāyaṃ sammāvattanā—",
  "pli-tv-kd12:5.1.25": "Na upasampādetabbaṃ …pe…",
  "pli-tv-kd12:5.1.26": "(yathā mūlāyapaṭikassanā, tathā vitthāretabbaṃ.)",
  "pli-tv-kd12:5.1.27": "Na bhikkhūhi sampayojetabbaṃ.",
  "pli-tv-kd12:5.1.28": "Na, bhikkhave, mānattārahena bhikkhunā pakatattassa bhikkhuno purato gantabbaṃ,",
  "pli-tv-kd12:5.1.29": "na purato nisīditabbaṃ.",
  "pli-tv-kd12:5.1.30": "Yo hoti saṃghassa āsanapariyanto seyyāpariyanto vihārapariyanto so tassa padātabbo. Tena ca so sāditabbo.",
  "pli-tv-kd12:5.1.31": "Na, bhikkhave, mānattārahena bhikkhunā pakatattena bhikkhunā puresamaṇena vā",
  "pli-tv-kd12:5.1.32": "pacchāsamaṇena vā kulāni upasaṅkamitabbāni,",
  "pli-tv-kd12:5.1.33": "na āraññikaṅgaṃ samādātabbaṃ,",
  "pli-tv-kd12:5.1.34": "na piṇḍapātikaṅgaṃ samādātabbaṃ,",
  "pli-tv-kd12:5.1.35": "na ca tappaccayā piṇḍapāto nīharāpetabbo—mā maṃ jāniṃsūti.",
  "pli-tv-kd12:5.1.36": "Na, bhikkhave, mānattārahena bhikkhunā sabhikkhukā āvāsā abhikkhuko āvāso gantabbo, aññatra pakatattena, aññatra antarāyā.",
  "pli-tv-kd12:5.1.37": "Na, bhikkhave, mānattārahena bhikkhunā sabhikkhukā āvāsā abhikkhuko anāvāso gantabbo, aññatra pakatattena, aññatra antarāyā.",
  "pli-tv-kd12:5.1.38": "Na, bhikkhave, mānattārahena bhikkhunā sabhikkhukā āvāsā abhikkhuko āvāso vā anāvāso vā gantabbo, aññatra pakatattena, aññatra antarāyā.",
  "pli-tv-kd12:5.1.39": "Na, bhikkhave, mānattārahena bhikkhunā sabhikkhukā anāvāsā abhikkhuko āvāso gantabbo …pe…",
  "pli-tv-kd12:5.1.40": "abhikkhuko anāvāso gantabbo …pe…",
  "pli-tv-kd12:5.1.41": "abhikkhuko āvāso vā anāvāso vā gantabbo, aññatra pakatattena, aññatra antarāyā.",
  "pli-tv-kd12:5.1.42": "Na, bhikkhave, mānattārahena bhikkhunā sabhikkhukā āvāsā vā anāvāsā vā abhikkhuko āvāso gantabbo …pe…",
  "pli-tv-kd12:5.1.43": "abhikkhuko anāvāso gantabbo …pe…",
  "pli-tv-kd12:5.1.44": "abhikkhuko āvāso vā anāvāso vā gantabbo, aññatra pakatattena, aññatra antarāyā.",
  "pli-tv-kd12:5.1.45": "Na, bhikkhave, mānattārahena bhikkhunā sabhikkhukā āvāsā sabhikkhuko āvāso gantabbo …pe…",
  "pli-tv-kd12:5.1.46": "sabhikkhuko anāvāso gantabbo …pe…",
  "pli-tv-kd12:5.1.47": "sabhikkhuko āvāso vā anāvāso vā gantabbo, yatthassu bhikkhū nānāsaṃvāsakā, aññatra pakatattena, aññatra antarāyā.",
  "pli-tv-kd12:5.1.48": "Na, bhikkhave, mānattārahena bhikkhunā sabhikkhukā anāvāsā sabhikkhuko āvāso gantabbo …pe…",
  "pli-tv-kd12:5.1.49": "sabhikkhuko anāvāso gantabbo …pe…",
  "pli-tv-kd12:5.1.50": "sabhikkhuko āvāso vā anāvāso vā gantabbo, yatthassu bhikkhū nānāsaṃvāsakā, aññatra pakatattena, aññatra antarāyā.",
  "pli-tv-kd12:5.1.51": "Na, bhikkhave, mānattārahena bhikkhunā sabhikkhukā āvāsā vā anāvāsā vā sabhikkhuko āvāso gantabbo …pe…",
  "pli-tv-kd12:5.1.52": "sabhikkhuko anāvāso gantabbo …pe…",
  "pli-tv-kd12:5.1.53": "sabhikkhuko āvāso vā anāvāso vā gantabbo, yatthassu bhikkhū nānāsaṃvāsakā, aññatra pakatattena, aññatra antarāyā.",
  "pli-tv-kd12:5.1.54": "Gantabbo, bhikkhave, mānattārahena bhikkhunā sabhikkhukā āvāsā sabhikkhuko āvāso …pe…",
  "pli-tv-kd12:5.1.55": "sabhikkhuko anāvāso …pe…",
  "pli-tv-kd12:5.1.56": "sabhikkhuko āvāso vā anāvāso vā, yatthassu bhikkhū samānasaṃvāsakā, yaṃ jaññā sakkomi ajjeva gantunti.",
  "pli-tv-kd12:5.1.57": "Gantabbo, bhikkhave, mānattārahena bhikkhunā sabhikkhukā anāvāsā sabhikkhuko āvāso …pe…",
  "pli-tv-kd12:5.1.58": "sabhikkhuko anāvāso …pe…",
  "pli-tv-kd12:5.1.59": "sabhikkhuko āvāso vā anāvāso vā, yatthassu bhikkhū samānasaṃvāsakā, yaṃ jaññā sakkomi ajjeva gantunti.",
  "pli-tv-kd12:5.1.60": "Gantabbo, bhikkhave, mānattārahena bhikkhunā sabhikkhukā āvāsā vā anāvāsā vā sabhikkhuko āvāso …pe…",
  "pli-tv-kd12:5.1.61": "sabhikkhuko anāvāso …pe…",
  "pli-tv-kd12:5.1.62": "sabhikkhuko āvāso vā anāvāso vā, yatthassu bhikkhū samānasaṃvāsakā, yaṃ jaññā sakkomi ajjeva gantunti.",
  "pli-tv-kd12:5.1.63": "Na, bhikkhave, mānattārahena bhikkhunā pakatattena bhikkhunā saddhiṃ ekacchanne āvāse vatthabbaṃ,",
  "pli-tv-kd12:5.1.64": "na ekacchanne anāvāse vatthabbaṃ,",
  "pli-tv-kd12:5.1.65": "na ekacchanne āvāse vā anāvāse vā vatthabbaṃ.",
  "pli-tv-kd12:5.1.66": "Pakatattaṃ bhikkhuṃ disvā āsanā vuṭṭhātabbaṃ.",
  "pli-tv-kd12:5.1.67": "Pakatatto bhikkhu āsanena nimantetabbo.",
  "pli-tv-kd12:5.1.68": "Na pakatattena bhikkhunā saddhiṃ ekāsane nisīditabbaṃ,",
  "pli-tv-kd12:5.1.69": "na nīce āsane nisinne ucce āsane nisīditabbaṃ,",
  "pli-tv-kd12:5.1.70": "na chamāyaṃ nisinne āsane nisīditabbaṃ;",
  "pli-tv-kd12:5.1.71": "na ekacaṅkame caṅkamitabbaṃ,",
  "pli-tv-kd12:5.1.72": "na nīce caṅkame caṅkamante ucce caṅkame caṅkamitabbaṃ,",
  "pli-tv-kd12:5.1.73": "na chamāyaṃ caṅkamante caṅkame caṅkamitabbaṃ.",
  "pli-tv-kd12:5.1.74": "Na, bhikkhave, mānattārahena bhikkhunā pārivāsikena bhikkhunā saddhiṃ …pe…",
  "pli-tv-kd12:5.1.75": "mūlāyapaṭikassanārahena bhikkhunā saddhiṃ …pe…",
  "pli-tv-kd12:5.1.76": "mānattārahena vuḍḍhatarena bhikkhunā saddhiṃ …pe…",
  "pli-tv-kd12:5.1.77": "mānattacārikena bhikkhunā saddhiṃ …pe…",
  "pli-tv-kd12:5.1.78": "abbhānārahena bhikkhunā saddhiṃ ekacchanne āvāse vatthabbaṃ,",
  "pli-tv-kd12:5.1.79": "na ekacchanne anāvāse vatthabbaṃ,",
  "pli-tv-kd12:5.1.80": "na ekacchanne āvāse vā anāvāse vā vatthabbaṃ;",
  "pli-tv-kd12:5.1.81": "na ekāsane nisīditabbaṃ,",
  "pli-tv-kd12:5.1.82": "na nīce āsane nisinne ucce āsane nisīditabbaṃ,",
  "pli-tv-kd12:5.1.83": "na chamāyaṃ nisinne āsane nisīditabbaṃ;",
  "pli-tv-kd12:5.1.84": "na ekacaṅkame caṅkamitabbaṃ,",
  "pli-tv-kd12:5.1.85": "na nīce caṅkame caṅkamante ucce caṅkame caṅkamitabbaṃ,",
  "pli-tv-kd12:5.1.86": "na chamāyaṃ caṅkamante caṅkame caṅkamitabbaṃ.",
  "pli-tv-kd12:5.1.87": "Mānattārahacatuttho ce, bhikkhave, parivāsaṃ dadeyya,",
  "pli-tv-kd12:5.1.88": "mūlāya paṭikasseyya,",
  "pli-tv-kd12:5.1.89": "mānattaṃ dadeyya,",
  "pli-tv-kd12:5.1.90": "taṃvīso abbheyya, akammaṃ, na ca karaṇīyan”ti.",
  "pli-tv-kd12:5.1.91": "Mānattārahavattaṃ niṭṭhitaṃ.",
  "pli-tv-kd12:5.1.92": "4. Mānattacārikavatta",
  "pli-tv-kd12:6.1.1": "Tena kho pana samayena mānattacārikā bhikkhū sādiyanti pakatattānaṃ bhikkhūnaṃ abhivādanaṃ, paccuṭṭhānaṃ, añjalikammaṃ, sāmīcikammaṃ, āsanābhihāraṃ, seyyābhihāraṃ, pādodakaṃ pādapīṭhaṃ, pādakathalikaṃ, pattacīvarappaṭiggahaṇaṃ, nahāne piṭṭhiparikammaṃ.",
  "pli-tv-kd12:6.1.2": "Ye te bhikkhū appicchā …pe… te ujjhāyanti khiyyanti vipācenti—",
  "pli-tv-kd12:6.1.3": "“kathañhi nāma mānattacārikā bhikkhū sādiyissanti pakatattānaṃ bhikkhūnaṃ abhivādanaṃ, paccuṭṭhānaṃ …pe… nahāne piṭṭhiparikamman”ti.",
  "pli-tv-kd12:6.1.4": "Atha kho te bhikkhū bhagavato etamatthaṃ ārocesuṃ.",
  "pli-tv-kd12:6.1.5": "Atha kho bhagavā etasmiṃ nidāne etasmiṃ pakaraṇe bhikkhusaṃghaṃ sannipātāpetvā bhikkhū paṭipucchi—",
  "pli-tv-kd12:6.1.6": "“saccaṃ kira, bhikkhave, mānattacārikā bhikkhū sādiyanti pakatattānaṃ bhikkhūnaṃ abhivādanaṃ, paccuṭṭhānaṃ …pe… nahāne piṭṭhiparikamman”ti?",
  "pli-tv-kd12:6.1.7": "“Saccaṃ, bhagavā”ti.",
  "pli-tv-kd12:6.1.8": "Vigarahi buddho bhagavā—",
  "pli-tv-kd12:6.1.9": "“ananucchavikaṃ …pe…",
  "pli-tv-kd12:6.1.10": "kathañhi nāma, bhikkhave, mānattacārikā bhikkhū sādiyissanti pakatattānaṃ bhikkhūnaṃ abhivādanaṃ …pe… nahāne piṭṭhiparikammaṃ.",
  "pli-tv-kd12:6.1.11": "Netaṃ, bhikkhave, appasannānaṃ vā pasādāya …pe…",
  "pli-tv-kd12:6.1.12": "vigarahitvā …pe…",
  "pli-tv-kd12:6.1.13": "dhammiṃ kathaṃ katvā bhikkhū āmantesi—",
  "pli-tv-kd12:6.1.14": "“Na, bhikkhave, mānattacārikena bhikkhunā sāditabbaṃ",
  "pli-tv-kd12:6.1.15": "pakatattānaṃ bhikkhūnaṃ abhivādanaṃ,",
  "pli-tv-kd12:6.1.16": "paccuṭṭhānaṃ,",
  "pli-tv-kd12:6.1.17": "añjalikammaṃ,",
  "pli-tv-kd12:6.1.18": "sāmīcikammaṃ,",
  "pli-tv-kd12:6.1.19": "āsanābhihāro,",
  "pli-tv-kd12:6.1.20": "seyyābhihāro,",
  "pli-tv-kd12:6.1.21": "pādodakaṃ pādapīṭhaṃ,",
  "pli-tv-kd12:6.1.22": "pādakathalikaṃ,",
  "pli-tv-kd12:6.1.23": "pattacīvarappaṭiggahaṇaṃ,",
  "pli-tv-kd12:6.1.24": "nahāne piṭṭhiparikammaṃ.",
  "pli-tv-kd12:6.1.25": "Yo sādiyeyya, āpatti dukkaṭassa.",
  "pli-tv-kd12:6.1.26": "Anujānāmi, bhikkhave, mānattacārikānaṃ bhikkhūnaṃ mithu yathāvuḍḍhaṃ abhivādanaṃ, paccuṭṭhānaṃ …pe… nahāne piṭṭhiparikammaṃ.",
  "pli-tv-kd12:6.1.27": "Anujānāmi, bhikkhave, mānattacārikānaṃ bhikkhūnaṃ pañca yathāvuḍḍhaṃ—",
  "pli-tv-kd12:6.1.28": "uposathaṃ, pavāraṇaṃ, vassikasāṭikaṃ, oṇojanaṃ, bhattaṃ.",
  "pli-tv-kd12:6.1.29": "Tena hi, bhikkhave, mānattacārikānaṃ bhikkhūnaṃ vattaṃ paññapessāmi yathā mānattacārikehi bhikkhūhi vattitabbaṃ.",
  "pli-tv-kd12:6.1.30": "Mānattacārikena, bhikkhave, bhikkhunā sammā vattitabbaṃ.",
  "pli-tv-kd12:6.1.31": "Tatrāyaṃ sammāvattanā—",
  "pli-tv-kd12:6.1.32": "Na upasampādetabbaṃ,",
  "pli-tv-kd12:6.1.33": "na nissayo dātabbo,",
  "pli-tv-kd12:6.1.34": "na sāmaṇero upaṭṭhāpetabbo,",
  "pli-tv-kd12:6.1.35": "na bhikkhunovādakasammuti sāditabbā,",
  "pli-tv-kd12:6.1.36": "sammatenapi bhikkhuniyo na ovaditabbā.",
  "pli-tv-kd12:6.1.37": "Yāya āpattiyā saṃghena mānattaṃ dinnaṃ hoti sā āpatti na āpajjitabbā, aññā vā tādisikā, tato vā pāpiṭṭhatarā;",
  "pli-tv-kd12:6.1.38": "kammaṃ na garahitabbaṃ, kammikā na garahitabbā.",
  "pli-tv-kd12:6.1.39": "kammaṃ na garahitabbaṃ, kammikā na garahitabbā.",
  "pli-tv-kd12:6.1.40": "Na pakatattassa bhikkhuno uposatho ṭhapetabbo,",
  "pli-tv-kd12:6.1.41": "na pavāraṇā ṭhapetabbā,",
  "pli-tv-kd12:6.1.42": "na savacanīyaṃ kātabbaṃ,",
  "pli-tv-kd12:6.1.43": "na anuvādo paṭṭhapetabbo,",
  "pli-tv-kd12:6.1.44": "na okāso kāretabbo,",
  "pli-tv-kd12:6.1.45": "na codetabbo,",
  "pli-tv-kd12:6.1.46": "na sāretabbo,",
  "pli-tv-kd12:6.1.47": "na bhikkhūhi sampayojetabbaṃ.",
  "pli-tv-kd12:6.1.48": "Na, bhikkhave, mānattacārikena bhikkhunā pakatattassa bhikkhuno purato gantabbaṃ,",
  "pli-tv-kd12:6.1.49": "na purato nisīditabbaṃ.",
  "pli-tv-kd12:6.1.50": "Yo hoti saṃghassa āsanapariyanto seyyāpariyanto vihārapariyanto so tassa padātabbo. Tena ca so sāditabbo.",
  "pli-tv-kd12:6.1.51": "Na, bhikkhave, mānattacārikena bhikkhunā pakatattena bhikkhunā puresamaṇena vā",
  "pli-tv-kd12:6.1.52": "pacchāsamaṇena vā kulāni upasaṅkamitabbāni,",
  "pli-tv-kd12:6.1.53": "na āraññikaṅgaṃ samādātabbaṃ,",
  "pli-tv-kd12:6.1.54": "na piṇḍapātikaṅgaṃ samādātabbaṃ,",
  "pli-tv-kd12:6.1.55": "na ca tappaccayā piṇḍapāto nīharāpetabbo—mā maṃ jāniṃsūti.",
  "pli-tv-kd12:6.1.56": "Mānattacārikena, bhikkhave, bhikkhunā āgantukena ārocetabbaṃ,",
  "pli-tv-kd12:6.1.57": "āgantukassa ārocetabbaṃ,",
  "pli-tv-kd12:6.1.58": "uposathe ārocetabbaṃ,",
  "pli-tv-kd12:6.1.59": "pavāraṇāya ārocetabbaṃ,",
  "pli-tv-kd12:6.1.60": "devasikaṃ ārocetabbaṃ.",
  "pli-tv-kd12:6.1.61": "Sace gilāno hoti, dūtenapi ārocetabbaṃ.",
  "pli-tv-kd12:6.1.62": "Na, bhikkhave, mānattacārikena bhikkhunā sabhikkhukā āvāsā abhikkhuko āvāso gantabbo, aññatra saṃghena, aññatra antarāyā.",
  "pli-tv-kd12:6.1.63": "Na, bhikkhave, mānattacārikena bhikkhunā sabhikkhukā āvāsā abhikkhuko anāvāso gantabbo, aññatra saṃghena, aññatra antarāyā.",
  "pli-tv-kd12:6.1.64": "Na, bhikkhave, mānattacārikena bhikkhunā sabhikkhukā āvāsā abhikkhuko āvāso vā anāvāso vā gantabbo, aññatra saṃghena, aññatra antarāyā.",
  "pli-tv-kd12:6.1.65": "Na, bhikkhave, mānattacārikena bhikkhunā sabhikkhukā anāvāsā abhikkhuko āvāso gantabbo …pe…",
  "pli-tv-kd12:6.1.66": "abhikkhuko anāvāso gantabbo …pe…",
  "pli-tv-kd12:6.1.67": "abhikkhuko āvāso vā anāvāso vā gantabbo, aññatra saṃghena, aññatra antarāyā.",
  "pli-tv-kd12:6.1.68": "Na, bhikkhave, mānattacārikena bhikkhunā sabhikkhukā āvāsā vā anāvāsā vā abhikkhuko āvāso gantabbo …pe…",
  "pli-tv-kd12:6.1.69": "abhikkhuko anāvāso gantabbo …pe…",
  "pli-tv-kd12:6.1.70": "abhikkhuko āvāso vā anāvāso vā gantabbo, aññatra saṃghena, aññatra antarāyā.",
  "pli-tv-kd12:6.1.71": "Na, bhikkhave, mānattacārikena bhikkhunā sabhikkhukā āvāsā sabhikkhuko āvāso gantabbo …pe…",
  "pli-tv-kd12:6.1.72": "sabhikkhuko anāvāso gantabbo …pe…",
  "pli-tv-kd12:6.1.73": "sabhikkhuko āvāso vā anāvāso vā gantabbo, yatthassu bhikkhū nānāsaṃvāsakā, aññatra saṃghena, aññatra antarāyā.",
  "pli-tv-kd12:6.1.74": "Na bhikkhave, mānattacārikena bhikkhunā sabhikkhukā anāvāsā sabhikkhuko āvāso gantabbo …pe…",
  "pli-tv-kd12:6.1.75": "sabhikkhuko anāvāso gantabbo …pe…",
  "pli-tv-kd12:6.1.76": "sabhikkhuko āvāso vā anāvāso vā gantabbo, yatthassu bhikkhū nānāsaṃvāsakā, aññatra saṃghena, aññatra antarāyā.",
  "pli-tv-kd12:6.1.77": "Na, bhikkhave, mānattacārikena bhikkhunā sabhikkhukā āvāsā vā anāvāsā vā sabhikkhuko āvāso gantabbo …pe…",
  "pli-tv-kd12:6.1.78": "sabhikkhuko anāvāso gantabbo …pe…",
  "pli-tv-kd12:6.1.79": "sabhikkhuko āvāso vā anāvāso vā gantabbo, yatthassu bhikkhū nānāsaṃvāsakā, aññatra saṃghena, aññatra antarāyā.",
  "pli-tv-kd12:6.1.80": "Gantabbo, bhikkhave mānattacārikena bhikkhunā sabhikkhukā āvāsā sabhikkhuko āvāso …pe…",
  "pli-tv-kd12:6.1.81": "sabhikkhuko anāvāso …pe…",
  "pli-tv-kd12:6.1.82": "sabhikkhuko āvāso vā anāvāso vā, yatthassu bhikkhū samānasaṃvāsakā, yaṃ jaññā sakkomi ajjeva gantunti.",
  "pli-tv-kd12:6.1.83": "Gantabbo, bhikkhave, mānattacārikena bhikkhunā sabhikkhukā anāvāsā sabhikkhuko āvāso …pe…",
  "pli-tv-kd12:6.1.84": "sabhikkhuko anāvāso …pe…",
  "pli-tv-kd12:6.1.85": "sabhikkhuko āvāso vā anāvāso vā, yatthassu bhikkhū samānasaṃvāsakā, yaṃ jaññā sakkomi ajjeva gantunti.",
  "pli-tv-kd12:6.1.86": "Gantabbo, bhikkhave, mānattacārikena bhikkhunā sabhikkhukā āvāsā vā anāvāsā vā sabhikkhuko āvāso …pe…",
  "pli-tv-kd12:6.1.87": "sabhikkhuko anāvāso …pe…",
  "pli-tv-kd12:6.1.88": "sabhikkhuko āvāso vā anāvāso vā, yatthassu bhikkhū samānasaṃvāsakā, yaṃ jaññā sakkomi ajjeva gantunti.",
  "pli-tv-kd12:6.1.89": "Na, bhikkhave, mānattacārikena bhikkhunā pakatattena bhikkhunā saddhiṃ ekacchanne āvāse vatthabbaṃ,",
  "pli-tv-kd12:6.1.90": "na ekacchanne anāvāse vatthabbaṃ,",
  "pli-tv-kd12:6.1.91": "na ekacchanne āvāse vā anāvāse vā vatthabbaṃ.",
  "pli-tv-kd12:6.1.92": "Pakatattaṃ bhikkhuṃ disvā āsanā vuṭṭhātabbaṃ.",
  "pli-tv-kd12:6.1.93": "Pakatatto bhikkhu āsanena nimantetabbo.",
  "pli-tv-kd12:6.1.94": "Na pakatattena bhikkhunā saddhiṃ ekāsane nisīditabbaṃ,",
  "pli-tv-kd12:6.1.95": "na nīce āsane nisinne ucce āsane nisīditabbaṃ,",
  "pli-tv-kd12:6.1.96": "na chamāyaṃ nisinne āsane nisīditabbaṃ;",
  "pli-tv-kd12:6.1.97": "na ekacaṅkame caṅkamitabbaṃ,",
  "pli-tv-kd12:6.1.98": "na nīce caṅkame caṅkamante ucce caṅkame caṅkamitabbaṃ,",
  "pli-tv-kd12:6.1.99": "na chamāyaṃ caṅkamante caṅkame caṅkamitabbaṃ.",
  "pli-tv-kd12:6.1.100": "Na, bhikkhave, mānattacārikena bhikkhunā pārivāsikena bhikkhunā saddhiṃ …pe…",
  "pli-tv-kd12:6.1.101": "mūlāyapaṭikassanārahena bhikkhunā saddhiṃ …pe…",
  "pli-tv-kd12:6.1.102": "mānattārahena bhikkhunā saddhiṃ …pe…",
  "pli-tv-kd12:6.1.103": "mānattacārikena vuḍḍhatarena bhikkhunā saddhiṃ …pe…",
  "pli-tv-kd12:6.1.104": "abbhānārahena bhikkhunā saddhiṃ ekacchanne āvāse vatthabbaṃ,",
  "pli-tv-kd12:6.1.105": "na ekacchanne anāvāse vatthabbaṃ,",
  "pli-tv-kd12:6.1.106": "na ekacchanne āvāse vā anāvāse vā vatthabbaṃ;",
  "pli-tv-kd12:6.1.107": "na ekāsane nisīditabbaṃ,",
  "pli-tv-kd12:6.1.108": "na nīce āsane nisinne ucce āsane nisīditabbaṃ,",
  "pli-tv-kd12:6.1.109": "na chamāyaṃ nisinne āsane nisīditabbaṃ;",
  "pli-tv-kd12:6.1.110": "na ekacaṅkame caṅkamitabbaṃ,",
  "pli-tv-kd12:6.1.111": "na nīce caṅkame caṅkamante ucce caṅkame caṅkamitabbaṃ,",
  "pli-tv-kd12:6.1.112": "na chamāyaṃ caṅkamante caṅkame caṅkamitabbaṃ.",
  "pli-tv-kd12:6.1.113": "Mānattacārikacatuttho ce, bhikkhave, parivāsaṃ dadeyya,",
  "pli-tv-kd12:6.1.114": "mūlāya paṭikasseyya,",
  "pli-tv-kd12:6.1.115": "mānattaṃ dadeyya,",
  "pli-tv-kd12:6.1.116": "taṃvīso abbheyya, akammaṃ, na ca karaṇīyan”ti.",
  "pli-tv-kd12:7.1.1": "Atha kho āyasmā upāli yena bhagavā tenupasaṅkami, upasaṅkamitvā bhagavantaṃ abhivādetvā ekamantaṃ nisīdi.",
  "pli-tv-kd12:7.1.2": "Ekamantaṃ nisinno kho āyasmā upāli bhagavantaṃ etadavoca—",
  "pli-tv-kd12:7.1.3": "“kati nu kho, bhante, mānattacārikassa bhikkhuno ratticchedā”ti?",
  "pli-tv-kd12:7.1.4": "“Cattāro kho, upāli, mānattacārikassa bhikkhuno ratticchedā.",
  "pli-tv-kd12:7.1.5": "Sahavāso, vippavāso, anārocanā, ūne gaṇe caraṇaṃ—",
  "pli-tv-kd12:7.1.6": "ime kho, upāli, cattāro mānattacārikassa bhikkhuno ratticchedā”ti.",
  "pli-tv-kd12:8.1.1": "Tena kho pana samayena sāvatthiyaṃ mahābhikkhusaṃgho sannipatito hoti.",
  "pli-tv-kd12:8.1.2": "Na sakkonti mānattacārikā bhikkhū mānattaṃ sodhetuṃ.",
  "pli-tv-kd12:8.1.3": "Bhagavato etamatthaṃ ārocesuṃ.",
  "pli-tv-kd12:8.1.4": "“Anujānāmi, bhikkhave, mānattaṃ nikkhipituṃ.",
  "pli-tv-kd12:8.1.5": "Evañca pana, bhikkhave, nikkhipitabbaṃ.",
  "pli-tv-kd12:8.1.6": "Tena mānattacārikena bhikkhunā ekaṃ bhikkhuṃ upasaṅkamitvā ekaṃsaṃ uttarāsaṅgaṃ karitvā ukkuṭikaṃ nisīditvā añjaliṃ paggahetvā evamassa vacanīyo—",
  "pli-tv-kd12:8.1.7": "‘mānattaṃ nikkhipāmī’ti.",
  "pli-tv-kd12:8.1.8": "Nikkhittaṃ hoti mānattaṃ.",
  "pli-tv-kd12:8.1.9": "‘Vattaṃ nikkhipāmī’ti.",
  "pli-tv-kd12:8.1.10": "Nikkhittaṃ hoti mānattan”ti.",
  "pli-tv-kd12:8.1.11": "Tena kho pana samayena sāvatthiyā bhikkhū tahaṃ tahaṃ pakkamiṃsu.",
  "pli-tv-kd12:8.1.12": "Sakkonti mānattacārikā bhikkhū mānattaṃ sodhetuṃ.",
  "pli-tv-kd12:8.1.13": "Bhagavato etamatthaṃ ārocesuṃ.",
  "pli-tv-kd12:8.1.14": "“Anujānāmi, bhikkhave, mānattaṃ samādiyituṃ.",
  "pli-tv-kd12:8.1.15": "Evañca pana, bhikkhave, samādiyitabbaṃ.",
  "pli-tv-kd12:8.1.16": "Tena mānattacārikena bhikkhunā ekaṃ bhikkhuṃ upasaṅkamitvā ekaṃsaṃ uttarāsaṅgaṃ karitvā ukkuṭikaṃ nisīditvā añjaliṃ paggahetvā, evamassa vacanīyo—",
  "pli-tv-kd12:8.1.17": "‘mānattaṃ samādiyāmī’ti.",
  "pli-tv-kd12:8.1.18": "Samādinnaṃ hoti mānattaṃ.",
  "pli-tv-kd12:8.1.19": "‘Vattaṃ samādiyāmī’ti.",
  "pli-tv-kd12:8.1.20": "Samādinnaṃ hoti mānattan”ti.",
  "pli-tv-kd12:8.1.21": "Mānattacārikavattaṃ niṭṭhitaṃ.",
  "pli-tv-kd12:8.1.22": "5. Abbhānārahavatta",
  "pli-tv-kd12:9.1.1": "Tena kho pana samayena abbhānārahā bhikkhū sādiyanti pakatattānaṃ bhikkhūnaṃ abhivādanaṃ paccuṭṭhānaṃ …pe…",
  "pli-tv-kd12:9.1.2": "nahāne piṭṭhiparikammaṃ.",
  "pli-tv-kd12:9.1.3": "Ye te bhikkhū appicchā …pe… te ujjhāyanti khiyyanti vipācenti—",
  "pli-tv-kd12:9.1.4": "“kathañhi nāma abbhānārahā bhikkhū sādiyissanti pakatattānaṃ bhikkhūnaṃ abhivādanaṃ paccuṭṭhānaṃ …pe… nahāne piṭṭhiparikamman”ti.",
  "pli-tv-kd12:9.1.5": "Atha kho te bhikkhū bhagavato etamatthaṃ ārocesuṃ.",
  "pli-tv-kd12:9.1.6": "Atha kho bhagavā etasmiṃ nidāne etasmiṃ pakaraṇe bhikkhusaṃghaṃ sannipātāpetvā bhikkhū paṭipucchi—",
  "pli-tv-kd12:9.1.7": "“saccaṃ kira, bhikkhave, abbhānārahā bhikkhū sādiyanti pakatattānaṃ bhikkhūnaṃ abhivādanaṃ paccuṭṭhānaṃ …pe… nahāne piṭṭhiparikamman”ti?",
  "pli-tv-kd12:9.1.8": "“Saccaṃ, bhagavā”ti.",
  "pli-tv-kd12:9.1.9": "Vigarahi buddho bhagavā—",
  "pli-tv-kd12:9.1.10": "“ananucchavikaṃ …pe…",
  "pli-tv-kd12:9.1.11": "kathañhi nāma, bhikkhave, abbhānārahā bhikkhū sādiyissanti pakatattānaṃ bhikkhūnaṃ abhivādanaṃ paccuṭṭhānaṃ …pe… nahāne piṭṭhiparikammaṃ.",
  "pli-tv-kd12:9.1.12": "Netaṃ, bhikkhave, appasannānaṃ vā pasādāya …pe…",
  "pli-tv-kd12:9.1.13": "vigarahitvā …pe…",
  "pli-tv-kd12:9.1.14": "dhammiṃ kathaṃ katvā bhikkhū āmantesi—",
  "pli-tv-kd12:9.1.15": "“na, bhikkhave, abbhānārahena bhikkhunā sāditabbaṃ",
  "pli-tv-kd12:9.1.16": "pakatattānaṃ bhikkhūnaṃ abhivādanaṃ paccupaṭṭhānaṃ",
  "pli-tv-kd12:9.1.17": "…pe…",
  "pli-tv-kd12:9.1.18": "nahāne piṭṭhiparikammaṃ.",
  "pli-tv-kd12:9.1.19": "Yo sādiyeyya, āpatti dukkaṭassa.",
  "pli-tv-kd12:9.1.20": "Anujānāmi, bhikkhave, abbhānārahānaṃ bhikkhūnaṃ mithu yathāvuḍḍhaṃ abhivādanaṃ paccuṭṭhānaṃ …pe… nahāne piṭṭhiparikammaṃ.",
  "pli-tv-kd12:9.1.21": "Anujānāmi, bhikkhave, abbhānārahānaṃ bhikkhūnaṃ pañca yathāvuḍḍhaṃ—",
  "pli-tv-kd12:9.1.22": "uposathaṃ, pavāraṇaṃ, vassikasāṭikaṃ, oṇojanaṃ, bhattaṃ.",
  "pli-tv-kd12:9.1.23": "Tena hi, bhikkhave, abbhānārahānaṃ bhikkhūnaṃ vattaṃ paññapessāmi yathā abbhānārahehi bhikkhūhi vattitabbaṃ.",
  "pli-tv-kd12:9.1.24": "Abbhānārahena, bhikkhave, bhikkhunā sammā vattitabbaṃ.",
  "pli-tv-kd12:9.1.25": "Tatrāyaṃ sammāvattanā—",
  "pli-tv-kd12:9.1.26": "Na upasampādetabbaṃ …pe…",
  "pli-tv-kd12:9.1.27": "(yathā heṭṭhā, tathā vitthāretabbaṃ)",
  "pli-tv-kd12:9.1.28": "na bhikkhūhi sampayojetabbaṃ.",
  "pli-tv-kd12:9.1.29": "Na, bhikkhave, abbhānārahena bhikkhunā pakatattassa bhikkhuno purato gantabbaṃ,",
  "pli-tv-kd12:9.1.30": "na purato nisīditabbaṃ.",
  "pli-tv-kd12:9.1.31": "Yo hoti saṃghassa āsanapariyanto seyyāpariyanto vihārapariyanto so tassa padātabbo. Tena ca so sāditabbo.",
  "pli-tv-kd12:9.1.32": "Na, bhikkhave, abbhānārahena bhikkhunā pakatattena bhikkhunā puresamaṇena vā",
  "pli-tv-kd12:9.1.33": "pacchāsamaṇena vā kulāni upasaṅkamitabbāni;",
  "pli-tv-kd12:9.1.34": "na āraññikaṅgaṃ samādātabbaṃ;",
  "pli-tv-kd12:9.1.35": "na piṇḍapātikaṅgaṃ samādātabbaṃ;",
  "pli-tv-kd12:9.1.36": "na ca tappaccayā piṇḍapāto nīharāpetabbo—mā maṃ jāniṃsūti.",
  "pli-tv-kd12:9.1.37": "Na, bhikkhave, abbhānārahena bhikkhunā sabhikkhukā āvāsā abhikkhuko āvāso gantabbo, aññatra pakatattena, aññatra antarāyā.",
  "pli-tv-kd12:9.1.38": "Na, bhikkhave, abbhānārahena bhikkhunā sabhikkhukā āvāsā abhikkhuko anāvāso gantabbo, aññatra pakatattena, aññatra antarāyā …",
  "pli-tv-kd12:9.1.39": "pe….",
  "pli-tv-kd12:9.1.40": "(Yathā heṭṭhā, tathā vitthāretabbā.)",
  "pli-tv-kd12:9.1.41": "Gantabbo, bhikkhave, abbhānārahena bhikkhunā sabhikkhukā āvāsā …pe…",
  "pli-tv-kd12:9.1.42": "anāvāsā …pe…",
  "pli-tv-kd12:9.1.43": "āvāsā vā anāvāsā vā sabhikkhuko āvāso …pe…",
  "pli-tv-kd12:9.1.44": "sabhikkhuko anāvāso …pe…",
  "pli-tv-kd12:9.1.45": "sabhikkhuko āvāso vā anāvāso vā, yatthassu bhikkhū samānasaṃvāsakā, yaṃ jaññā sakkomi ajjeva gantunti.",
  "pli-tv-kd12:9.1.46": "Na, bhikkhave, abbhānārahena bhikkhunā pakatattena bhikkhunā saddhiṃ ekacchanne āvāse vatthabbaṃ,",
  "pli-tv-kd12:9.1.47": "na ekacchanne anāvāse vatthabbaṃ,",
  "pli-tv-kd12:9.1.48": "na ekacchanne āvāse vā anāvāse vā vatthabbaṃ;",
  "pli-tv-kd12:9.1.49": "pakatattaṃ bhikkhuṃ disvā āsanā vuṭṭhātabbaṃ,",
  "pli-tv-kd12:9.1.50": "pakatatto bhikkhu āsanena nimantetabbo;",
  "pli-tv-kd12:9.1.51": "na pakatattena bhikkhunā saddhiṃ ekāsane nisīditabbaṃ,",
  "pli-tv-kd12:9.1.52": "na nīce āsane nisinne ucce āsane nisīditabbaṃ,",
  "pli-tv-kd12:9.1.53": "na chamāyaṃ nisinne āsane nisīditabbaṃ;",
  "pli-tv-kd12:9.1.54": "na ekacaṅkame caṅkamitabbaṃ,",
  "pli-tv-kd12:9.1.55": "na nīce caṅkame caṅkamante ucce caṅkame caṅkamitabbaṃ,",
  "pli-tv-kd12:9.1.56": "na chamāyaṃ caṅkamante caṅkame caṅkamitabbaṃ.",
  "pli-tv-kd12:9.1.57": "Na, bhikkhave, abbhānārahena bhikkhunā pārivāsikena bhikkhunā saddhiṃ …pe…",
  "pli-tv-kd12:9.1.58": "mūlāyapaṭikassanārahena bhikkhunā saddhiṃ …pe…",
  "pli-tv-kd12:9.1.59": "mānattārahena bhikkhunā saddhiṃ …pe…",
  "pli-tv-kd12:9.1.60": "mānattacārikena bhikkhunā saddhiṃ …pe…",
  "pli-tv-kd12:9.1.61": "abbhānārahena vuḍḍhatarena bhikkhunā saddhiṃ ekacchanne āvāse vatthabbaṃ,",
  "pli-tv-kd12:9.1.62": "na ekacchanne anāvāse vatthabbaṃ;",
  "pli-tv-kd12:9.1.63": "na ekacchanne āvāse vā anāvāse vā vatthabbaṃ;",
  "pli-tv-kd12:9.1.64": "na ekāsane nisīditabbaṃ,",
  "pli-tv-kd12:9.1.65": "na nīce āsane nisinne ucce āsane nisīditabbaṃ,",
  "pli-tv-kd12:9.1.66": "na chamāyaṃ nisinne āsane nisīditabbaṃ;",
  "pli-tv-kd12:9.1.67": "na ekacaṅkame caṅkamitabbaṃ,",
  "pli-tv-kd12:9.1.68": "na nīce caṅkame caṅkamante ucce caṅkame caṅkamitabbaṃ,",
  "pli-tv-kd12:9.1.69": "na chamāyaṃ caṅkamante caṅkame caṅkamitabbaṃ.",
  "pli-tv-kd12:9.1.70": "Abbhānārahacatuttho ce, bhikkhave, parivāsaṃ dadeyya,",
  "pli-tv-kd12:9.1.71": "mūlāya paṭikasseyya,",
  "pli-tv-kd12:9.1.72": "mānattaṃ dadeyya,",
  "pli-tv-kd12:9.1.73": "taṃvīso abbheyya, akammaṃ, na ca karaṇīyan”ti.",
  "pli-tv-kd12:9.1.74": "Abbhānārahavattaṃ niṭṭhitaṃ.",
  "pli-tv-kd12:9.1.75": "Pārivāsikakkhandhako dutiyo.",
  "pli-tv-kd12:9.1.76": "Imamhi khandhake vatthū pañca.",
  "pli-tv-kd12:9.1.77": "Tassuddānaṃ",
  "pli-tv-kd12:9.1.78": "Pārivāsikā sādenti,",
  "pli-tv-kd12:9.1.79": "pakatattāna bhikkhunaṃ;",
  "pli-tv-kd12:9.1.80": "Abhivādanaṃ paccuṭṭhānaṃ,",
  "pli-tv-kd12:9.1.81": "añjaliñca sāmīciyaṃ.",
  "pli-tv-kd12:9.1.82": "Āsanaṃ seyyābhihāraṃ,",
  "pli-tv-kd12:9.1.83": "pādo pīṭhaṃ kathalikaṃ;",
  "pli-tv-kd12:9.1.84": "Pattaṃ nahāne parikammaṃ,",
  "pli-tv-kd12:9.1.85": "ujjhāyanti ca pesalā.",
  "pli-tv-kd12:9.1.86": "Dukkaṭaṃ sādiyantassa,",
  "pli-tv-kd12:9.1.87": "Mithu pañca yathāvuḍḍhaṃ;",
  "pli-tv-kd12:9.1.88": "Uposathaṃ pavāraṇaṃ,",
  "pli-tv-kd12:9.1.89": "Vassikoṇojabhojanaṃ.",
  "pli-tv-kd12:9.1.90": "Sammā ca vattanā tattha,",
  "pli-tv-kd12:9.1.91": "pakatattassa gacchantaṃ;",
  "pli-tv-kd12:9.1.92": "Yo ca hoti pariyanto,",
  "pli-tv-kd12:9.1.93": "pure pacchā tatheva ca.",
  "pli-tv-kd12:9.1.94": "Āraññapiṇḍanīhāro,",
  "pli-tv-kd12:9.1.95": "āgantuke uposathe;",
  "pli-tv-kd12:9.1.96": "Pavāraṇāya dūtena,",
  "pli-tv-kd12:9.1.97": "gantabbo ca sabhikkhuko.",
  "pli-tv-kd12:9.1.98": "Ekacchanne ca vuṭṭhānaṃ,",
  "pli-tv-kd12:9.1.99": "tatheva ca nimantaye;",
  "pli-tv-kd12:9.1.100": "Āsane nīce caṅkame,",
  "pli-tv-kd12:9.1.101": "chamāyaṃ caṅkamena ca.",
  "pli-tv-kd12:9.1.102": "Vuḍḍhatarena akammaṃ,",
  "pli-tv-kd12:9.1.103": "ratticchedā ca sodhanā;",
  "pli-tv-kd12:9.1.104": "Nikkhipanaṃ samādānaṃ,",
  "pli-tv-kd12:9.1.105": "vattaṃva pārivāsike.",
  "pli-tv-kd12:9.1.106": "Mūlāya mānattārahā,",
  "pli-tv-kd12:9.1.107": "tathā mānattacārikā;",
  "pli-tv-kd12:9.1.108": "Abbhānārahe nayo cāpi,",
  "pli-tv-kd12:9.1.109": "sambhedaṃ nayato puna.",
  "pli-tv-kd12:9.1.110": "Pārivāsikesu tayo,",
  "pli-tv-kd12:9.1.111": "catu mānattacārike;",
  "pli-tv-kd12:9.1.112": "Na samenti ratticchedesu,",
  "pli-tv-kd12:9.1.113": "mānattesu ca devasi;",
  "pli-tv-kd12:9.1.114": "Dve kammā sadisā sesā,",
  "pli-tv-kd12:9.1.115": "tayo kammā samāsamāti.",
  "pli-tv-kd12:9.1.116": "Pārivāsikakkhandhakaṃ niṭṭhitaṃ."
}
