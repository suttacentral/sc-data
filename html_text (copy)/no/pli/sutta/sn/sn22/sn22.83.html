<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.83">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Om personlighetsfaktore</p>
<h1>22.83. Ananda</h1>
</div>
<p>En gang da Mesteren var i Savatthi, talte Ananda til munkene og
sa:</p>
<p>«Venner!»</p>
<p>«Ja, min venn,» svarte munkene</p>
<p>Ananda sa:</p>
<p>«Den ærverdige Punna, Mantanis sønn, var alltid meget hjelpsom
da vi nylig hadde blitt munker, mine venner. Han formante og
veilede oss slik:</p>
<p>‘Når du tenker ‘jeg er’, skyldes det involveringer, Ananda. Du
klarer ikke å slippe taket. Og hva slags involveringer er det snakk
om her, Ananda? Du involverer deg i primærsanseinntrykkene og
tenker ‘jeg er’. Da klarer du ikke å slippe taket. Du involverer
deg i følelsene … identifikasjonene … reaksjonene … den
skjelnende bevisstheten og tenker ‘jeg er’. Da klarer du ikke å
slippe taket.</p>
<p>Det er som når en ung mann eller kvinne som er glad i å pynte
seg, ser speilbildet sitt i et rent og perfekt speil eller i en
bolle med klart vann og involverer seg i dette speilbildet uten å
klare å slippe taket i det. På samme måte skyldes det involveringer
når du tenker ‘jeg er’, Ananda. Du klarer ikke å slippe taket. Og
hva slags involveringer er det snakk om her, Ananda? Du involverer
deg i primærsanseinntrykkene og tenker ‘jeg er’. Da klarer du ikke
å slippe taket. Du involverer deg i følelsene … identifikasjonene
… reaksjonene … den skjelnende bevisstheten og tenker ‘jeg er’.
Da klarer du ikke å slippe taket.</p>
<p>Hva mener du om dette, Ananda, er primærsanseinntrykkene varige
eller uvarige?»</p>
<p>«Uvarige, min venn.»</p>
<p>«Det som er uvarig, gir det sorg eller glede?»</p>
<p>«Sorg, min venn.»</p>
<p>«Men det som gir sorg og som er uvarig og forgjengelig av natur,
er det fornuftig å si at ‘dette er mitt’, ‘dette er meg’, ‘dette er
mitt jeg’?»</p>
<p>«Nei.»</p>
<p>«Hva mener du, Ananda, er følelser, identifikasjoner, reaksjoner
og skjelnende bevissthet varige eller uvarige?»</p>
<p>«Uvarige.»</p>
<p>«Det som er uvarig, gir det sorg eller glede?»</p>
<p>«Sorg.»</p>
<p>«Men det som gir sorg og som er uvarig og forgjengelig av natur,
er det fornuftig å si at ‘dette er mitt, dette er meg, dette er
mitt jeg’?»</p>
<p>«Nei.»</p>
<p>«Derfor bør vi si om alle primærsanseinntrykk, følelser,
identifiksjoner, reaksjoner og bevissthet—de være seg nære eller
fjerne, gode eller dårlige, fine eller grove, indre eller ytre, så
vel i nåtid, fortid og framtid—‘dette er ikke mitt, dette er ikke
meg, dette er ikke mitt jeg’. Da har vi visdom og ser disse tingene
som de er.</p>
<p>Når den edles elev ser disse tingene som de er, slipper han
taket i alle former, følelser, identifikasjoner, reaksjoner og
bevissthet. Når han slipper taket i dem, blir lengselen borte, og
når lengselen blir borte, blir han fri. Han vet at han er fri og
han vet at nå oppstår det ikke noe nytt, treningen er fullført,
gjort er det som skulle gjøres og det er ikke noe mer som
gjenstår.’</p>
<p>Punna, Mantanis sønn, var alltid meget hjelpsom da vi nylig
hadde blitt munker, mine venner. På denne måten formante og veilede
han oss. Og da jeg hadde hørt hvordan han underviste i læren,
forsto jeg den fullt og helt.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av
<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for
disse oversettelsene fra pali: Chattha Sangayana CD, version 3.0,
1999; utgaver av palitekstene fra Pali Text Society; og
Syamaratthassa Tepitakam, Bangkok 2523 (1980). Sanskrittekstene og
andre tekster er oversatt fra forskjellige utgaver, og disse er
angitt ved de enkelte tekstene. Disse oversettelsene er skrevet
over et tidsrom fra 1975 og fram til i dag. Ord og formuleringer
kan ofte oversettes på flere måter, og det er ikke alltid jeg har
valgt samme løsning for identiske uttrykk og avsnitt. Jeg har
likevel valgt å la variantene stå som de er, idet de alle
gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene
til privat bruk. Kommersiell bruk av tekstene faller inn under
åndsverkslovens bestemmelser om copyright. Forlag eller andre som
ønsker å bruke disse tekstene kommersielt, bes ta kontakt med
oversetteren, Kåre A. Lie, alberlie@online.no</p>
<p>Used with kind permission of the translator. Full texts and
other resources may be found on the translator’s website,
http://dhamma.priv.no/</p>
<p>Prepared for SuttaCentral by <span class="editor">Ayya
Vimala</span>.</p>
</aside>
</section>
</div>
</body>
</html>
