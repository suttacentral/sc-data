<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.104">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Om personlighetsfaktore</p>
<h1>22.104. Lidelse</h1>
</div>
<p>En gang da Mesteren var i Savatthi, sa han:</p>
<p>«Jeg skal forklare lidelsen for dere, munker, og jeg skal
forklare lidelsens opphav, lidelsens opphør og veien som fører til
lidelsens opphør. Så hør godt etter.</p>
<p>Hva er så lidelse, munker? Det er de fem involveringsgruppene.
Hvilke fem? Det er primæresanseinntrykkinvolveringsgruppen,
følelsesinvolveringsgruppen, identifikasjonsinvolveringsgruppen,
reaksjonsinvolveringsgruppen og involveringsgruppen med skjelnende
bevissthet. Dette kalles lidelse, munker.</p>
<p>Hva er lidelsens opphav? Det er dette begjæret, som får tingene
til å oppstå på ny og på ny, som henger sammen med nytelseslyst, og
som søker nytelser her og der; nemlig sansenytelsebegjær,
eksistensbegjær og ødeleggelsestrang. Dette kalles lidelsens
opphav.</p>
<p>Hva er lidelsens opphør? Det er den fullstendige
lidenskapsløshet overfor dette begjæret og opphevelsen av det, det
å gi det opp, vise det bort, slippe taket i det og bli fri. Dette
kalles lidelsens opphør.</p>
<p>Hva er veien som fører til lidelsens opphør? Det er den edle
åttedelte vei, det vil si: rett syn, rett beslutning, rett tale,
rett handling, rett levevei, rett bestrebelse, rett oppmerksomhet
og rett konsentrasjon. Dette kalles veien som fører til lidelsens
opphør, munker. »</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av
<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for
disse oversettelsene fra pali: Chattha Sangayana CD, version 3.0,
1999; utgaver av palitekstene fra Pali Text Society; og
Syamaratthassa Tepitakam, Bangkok 2523 (1980). Sanskrittekstene og
andre tekster er oversatt fra forskjellige utgaver, og disse er
angitt ved de enkelte tekstene. Disse oversettelsene er skrevet
over et tidsrom fra 1975 og fram til i dag. Ord og formuleringer
kan ofte oversettes på flere måter, og det er ikke alltid jeg har
valgt samme løsning for identiske uttrykk og avsnitt. Jeg har
likevel valgt å la variantene stå som de er, idet de alle
gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene
til privat bruk. Kommersiell bruk av tekstene faller inn under
åndsverkslovens bestemmelser om copyright. Forlag eller andre som
ønsker å bruke disse tekstene kommersielt, bes ta kontakt med
oversetteren, Kåre A. Lie, alberlie@online.no</p>
<p>Used with kind permission of the translator. Full texts and
other resources may be found on the translator’s website,
http://dhamma.priv.no/</p>
<p>Prepared for SuttaCentral by <span class="editor">Ayya
Vimala</span>.</p>
</aside>
</section>
</div>
</body>
</html>
