<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.57">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Om personlighetsfaktore</p>
<h1>22.57. Sju punkter</h1>
</div>
<p>En gang da Mesteren oppholdt seg i Savatthi, sa han:</p>
<p>«En munk som har god greie på sju punkter og kan foreta en
analyse på tre måter, er hel og erfaren i denne læren og
treningsdisiplinen og kan kalles en fremragende person.</p>
<p>Hva vil det si at han har god greie på sju punkter? Det er når
en munk forstår primærsanseinntrykk, når han forstår hvordan
primærsanseinntrykkene oppstår, når han forstår hvordan
primærsanseinntrykkene blir borte, og når han forstår veien som
fører til at primærsanseinntrykkene blir borte, når han forstår
fordelene ved primærsanseinntrykk, når han forstår ulempene ved
primærsanseinntrykk og når han forstår hvordan han frir seg fra
primærsanseinntrykk. Det er når han forstår følelser, når han
forstår hvordan følelsene oppstår, når han forstår hvordan
følelsene blir borte, og når han forstår veien som fører til at
følelsene blir borte, når han forstår fordelene ved følelser, når
han forstår ulempene ved følelser og når han forstår hvordan han
frir seg fra følelser. Det er når han forstår identifikasjoner, når
han forstår hvordan identifikasjonene oppstår, når han forstår
hvordan identifikasjonene blir borte, og når han forstår veien som
fører til at identifikasjonene blir borte, når han forstår
fordelene ved identifikasjoner, når han forstår ulempene ved
identifikasjoner og når han forstår hvordan han frir seg fra
identifikasjoner. Det er når han forstår reaksjoner, når han
forstår hvordan reaksjonene oppstår, når han forstår hvordan
reaksjonene blir borte, og når han forstår veien som fører til at
reaksjonene blir borte, når han forstår fordelene ved reaksjoner,
når han forstår ulempene ved reaksjoner og når han forstår hvordan
han frir seg fra reaksjoner. Det er når han forstår den skjelnende
bevisstheten, når han forstår hvordan den skjelnende bevisstheten
oppstår, når han forstår hvordan den skjelnende bevisstheten blir
borte, og når han forstår veien som fører til at den skjelnende
bevisstheten blir borte, når han forstår fordelene ved den
skjelnende bevisstheten, når han forstår ulempene ved den
skjelnende bevisstheten og når han forstår hvordan han frir seg fra
den skjelnende bevisstheten.</p>
<p>Hva menes med primærsanseinntrykk, munker?
Primærsanseinntrykkene oppstår fra de fire grunnegenskapene og
virkningene av de fire grunnegenskapene. Dette kalles
primærsanseinntrykk, munker. Primærsanseinntrykkene oppstår som
følge av påvirkninger. Hvis disse påvirkningene blir borte, blir
også primærsanseinntrykkene borte. Og dette er den åttedelte veien
som fører til at primærsanseinntrykkene skal bli borte: Rett syn,
rett hensikt, rett tale, rett handling, rett levevei, rett
bestrebelse, rett oppmerksomhet og rett konsentrasjon. Fordelen ved
primærsanseinntrykkene er den glede og lykke som de skaper. Ulempen
ved primærsanseinntrykkene er at de er forgjengelige,
utilfredsstillende og underlagt forandringenes lov. Man kan fri seg
fra primærsanseinntrykkene ved å slippe taket i dem og fordrive
lyster og lidenskaper.</p>
<p>De filosofene eller brahmanene som forstår primærsanseinntrykk
på denne måten, som på denne måten forstår hvordan
primærsanseinntrykkene oppstår, som på denne måten forstår hvordan
primærsanseinntrykkene blir borte, og som på denne måten forstår
veien som fører til at primærsanseinntrykkene blir borte, de mister
lysten på primærsanseinntrykk, de lar seg ikke lenger beruse av dem
og de oppnår at de blir borte. Når de oppnår dette, har de virkelig
oppnådd noe godt, og de har fått fotfeste i denne læren og
treningsdisiplinen.</p>
<p>De filosofene eller brahmanene som forstår primærsanseinntrykk
på denne måten, som på denne måten forstår hvordan
primærsanseinntrykkene oppstår, som på denne måten forstår hvordan
primærsanseinntrykkene blir borte, og som på denne måten forstår
veien som fører til at primærsanseinntrykkene blir borte, de mister
lysten på primærsanseinntrykk, de lar seg ikke lenger beruse av dem
og de oppnår at de blir borte. Da har de oppnådd frihet, full
frihet, og de er blitt hele. Siden de er blitt hele, går de ikke
flere runder.</p>
<p>Hva er så følelser, munker? Det finnes seks grupper av følelser:
følelser som oppstår ut fra synsinntrykk, følelser som oppstår ut
fra hørselsinntrykk, følelser som oppstår ut fra duftinntrykk,
følelser som oppstår ut fra smaksinntrykk, følelser som oppstår ut
fra berøringsinntrykk, og følelser som oppstår ut fra
tankeinntrykk. Dette kalles følelser, munker. Følelsene oppstår som
følge av inntrykk. Hvis disse inntrykkene blir borte, blir også
følelsene borte. Og dette er den åttedelte veien som fører til at
følelsene skal bli borte: Rett syn, rett hensikt, rett tale, rett
handling, rett levevei, rett bestrebelse, rett oppmerksomhet og
rett konsentrasjon.</p>
<p>Fordelen ved følelsene er den glede og lykke som de skaper.
Ulempen ved følelsene er at de er forgjengelige, utilfredsstillende
og underlagt forandringenes lov. Man kan fri seg fra følelsene ved
å slippe taket i dem og fordrive lyster og lidenskaper.</p>
<p>De filosofene eller brahmanene som forstår følelser på denne
måten, som på denne måten forstår hvordan følelsene oppstår, som på
denne måten forstår hvordan følelsene blir borte, og som på denne
måten forstår veien som fører til at følelsene blir borte, de
mister lysten på følelser, de lar seg ikke lenger beruse av dem og
de oppnår at de blir borte. Når de oppnår dette, har de virkelig
oppnådd noe godt, og de har fått fotfeste i denne læren og
treningsdisiplinen.</p>
<p>De filosofene eller brahmanene som forstår følelser på denne
måten, som på denne måten forstår hvordan følelsene oppstår, som på
denne måten forstår hvordan følelsene blir borte, og som på denne
måten forstår veien som fører til at følelsene blir borte, de
mister lysten på følelser, de lar seg ikke lenger beruse av dem og
de oppnår at de blir borte. Da har de oppnådd frihet, full frihet,
og de er blitt hele. Siden de er blitt hele, går de ikke flere
runder.</p>
<p>Hva er så identifikasjoner, munker? Det finnes seks grupper av
identifikasjoner: identifikasjon av primærsanseinntrykk,
identifikasjon av lyder, identifikasjon av dufter, identifikasjon
av smaker, identifikasjon av berøringer og identifikasjon av ideer.
Dette kalles identifikasjoner, munker. Identifikasjonene oppstår
som følge av inntrykk. Hvis disse inntrykkene blir borte, blir også
identifikasjonene borte. Og dette er den åttedelte veien som fører
til at identifikasjonene skal bli borte: Rett syn, rett hensikt,
rett tale, rett handling, rett levevei, rett bestrebelse, rett
oppmerksomhet og rett konsentrasjon.</p>
<p>Fordelen ved identifikasjonene er den glede og lykke som de
skaper. Ulempen ved identifikasjonene er at de er forgjengelige,
utilfredsstillende og underlagt forandringenes lov. Man kan fri seg
fra identifikasjonene ved å slippe taket i dem og fordrive lyster
og lidenskaper.</p>
<p>De filosofene eller brahmanene som forstår identifikasjoner på
denne måten, som på denne måten forstår hvordan identifikasjonene
oppstår, som på denne måten forstår hvordan identifikasjonene blir
borte, og som på denne måten forstår veien som fører til at
identifikasjonene blir borte, de mister lysten på identifikasjoner,
de lar seg ikke lenger beruse av dem og de oppnår at de blir borte.
Når de oppnår dette, har de virkelig oppnådd noe godt, og de har
fått fotfeste i denne læren og treningsdisiplinen.</p>
<p>De filosofene eller brahmanene som forstår identifikasjoner på
denne måten, som på denne måten forstår hvordan identifikasjonene
oppstår, som på denne måten forstår hvordan identifikasjonene blir
borte, og som på denne måten forstår veien som fører til at
identifikasjonene blir borte, de mister lysten på identifikasjoner,
de lar seg ikke lenger beruse av dem og de oppnår at de blir borte.
Da har de oppnådd frihet, full frihet, og de er blitt hele. Siden
de er blitt hele, går de ikke flere runder.</p>
<p>Hva er så reaksjoner, munker? Det finnes seks grupper av
intensjoner: intensjon knyttet til primærsanseinntrykk, intensjon
knyttet til lyder, intensjon knyttet til dufter, intensjon knyttet
til smaker, intensjon knyttet til berøringer og intensjon knyttet
til ideer. Dette kalles reaksjoner, munker. Reaksjonene oppstår som
følge av inntrykk. Hvis disse inntrykkene blir borte, blir også
reaksjonene borte. Og dette er den åttedelte veien som fører til at
reaksjonene skal bli borte: Rett syn, rett hensikt, rett tale, rett
handling, rett levevei, rett bestrebelse, rett oppmerksomhet og
rett konsentrasjon.</p>
<p>Fordelen ved reaksjonene er den glede og lykke som de skaper.
Ulempen ved reaksjonene er at de er forgjengelige,
utilfredsstillende og underlagt forandringenes lov. Man kan fri seg
fra reaksjonene ved å slippe taket i dem og fordrive lyster og
lidenskaper.</p>
<p>De filosofene eller brahmanene som forstår reaksjoner på denne
måten, som på denne måten forstår hvordan reaksjonene oppstår, som
på denne måten forstår hvordan reaksjonene blir borte, og som på
denne måten forstår veien som fører til at reaksjonene blir borte,
de mister lysten på reaksjoner, de lar seg ikke lenger beruse av
dem og de oppnår at de blir borte. Når de oppnår dette, har de
virkelig oppnådd noe godt, og de har fått fotfeste i denne læren og
treningsdisiplinen.</p>
<p>De filosofene eller brahmanene som forstår reaksjoner på denne
måten, som på denne måten forstår hvordan reaksjonene oppstår, som
på denne måten forstår hvordan reaksjonene blir borte, og som på
denne måten forstår veien som fører til at reaksjonene blir borte,
de mister lysten på reaksjoner, de lar seg ikke lenger beruse av
dem og de oppnår at de blir borte. Da har de oppnådd frihet, full
frihet, og de er blitt hele. Siden de er blitt hele, går de ikke
flere runder.</p>
<p>Hva er så skjelnende bevissthet, munker? Det finnes seks grupper
av skjelnende bevissthet: synsbevissthet, hørselsbevissthet,
luktebevissthet, smaksbevissthet, kroppsbevissthet og
sinnsbevissthet. Dette kalles skjelnende bevissthet, munker.
Bevisstheten oppstår som følge av splittelsen i subjekt og objekt.
Hvis splittelsen i subjekt og objekt tar slutt, tar også den
skjelnende bevisstheten slutt. Og dette er den åttedelte veien som
fører til at den skjelnende bevisstheten skal ta slutt: Rett syn,
rett hensikt, rett tale, rett handling, rett levevei, rett
bestrebelse, rett oppmerksomhet og rett konsentrasjon.</p>
<p>Fordelen ved den skjelnende bevisstheten er den glede og lykke
som den skaper. Ulempen ved den skjelnende bevisstheten er at den
er forgjengelig, utilfredsstillende og underlagt forandringenes
lov. Man kan fri seg fra den skjelnende bevisstheten ved å slippe
taket i den og fordrive lyster og lidenskaper.</p>
<p>De filosofene eller brahmanene som forstår bevissthet på denne
måten, som på denne måten forstår hvordan bevisstheten oppstår, som
på denne måten forstår hvordan bevisstheten blir borte, og som på
denne måten forstår veien som fører til at bevisstheten blir borte,
de mister lysten på bevissthet, de lar seg ikke lenger beruse av
den og de oppnår at den blir borte. Når de oppnår dette, har de
virkelig oppnådd noe godt, og de har fått fotfeste i denne læren og
treningsdisiplinen.</p>
<p>De filosofene eller brahmanene som forstår bevissthet på denne
måten, som på denne måten forstår hvordan bevisstheten oppstår, som
på denne måten forstår hvordan bevisstheten blir borte, og som på
denne måten forstår veien som fører til at bevisstheten blir borte,
de mister lysten på bevissthet, de lar seg ikke lenger beruse av
den og de oppnår at den blir borte. Da har de oppnådd frihet, full
frihet, og de er blitt hele. Siden de er blitt hele, går de ikke
flere runder. På denne måten har en munk god greie på sju
punkter.</p>
<p>Hva vil det si at han kan foreta en analyse på tre måter,
munker? Det er når han foretar en analyse ut fra grunnegenskapene,
en analyse ut fra sansefeltene og en analyse ut fra betinget
tilblivelse. På den måten foretar han en analyse på tre måter. En
munk som har god greie på sju punkter og kan foreta en analyse på
tre måter, er hel og erfaren i denne læren og treningsdisiplinen og
kan kalles en fremragende person.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av
<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for
disse oversettelsene fra pali: Chattha Sangayana CD, version 3.0,
1999; utgaver av palitekstene fra Pali Text Society; og
Syamaratthassa Tepitakam, Bangkok 2523 (1980). Sanskrittekstene og
andre tekster er oversatt fra forskjellige utgaver, og disse er
angitt ved de enkelte tekstene. Disse oversettelsene er skrevet
over et tidsrom fra 1975 og fram til i dag. Ord og formuleringer
kan ofte oversettes på flere måter, og det er ikke alltid jeg har
valgt samme løsning for identiske uttrykk og avsnitt. Jeg har
likevel valgt å la variantene stå som de er, idet de alle
gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene
til privat bruk. Kommersiell bruk av tekstene faller inn under
åndsverkslovens bestemmelser om copyright. Forlag eller andre som
ønsker å bruke disse tekstene kommersielt, bes ta kontakt med
oversetteren, Kåre A. Lie, alberlie@online.no</p>
<p>Used with kind permission of the translator. Full texts and
other resources may be found on the translator’s website,
http://dhamma.priv.no/</p>
<p>Prepared for SuttaCentral by <span class="editor">Ayya
Vimala</span>.</p>
</aside>
</section>
</div>
</body>
</html>
