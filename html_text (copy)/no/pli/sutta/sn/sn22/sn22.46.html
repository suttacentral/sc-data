<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.46">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Om personlighetsfaktore</p>
<h1>22.46. Den andre teksten om forgjengelighet</h1>
</div>
<p>En gang da Mesteren oppholdt seg i Savatthi, sa han:</p>
<p>«Primærsanseinntrykk er forgjengelige, munker, og det som er
forgjengelig, er utilfredsstillende. Det som er utilfredsstillende,
er noe vi ikke har kontroll over, og det bør man betrakte med
visdom og se det som det er: ‘Dette er ikke mitt, dette er ikke
meg, dette er ikke mitt selv.’ Følelser … identifikasjoner …
reaksjoner … den skjelnende bevisstheten er noe vi ikke har
kontroll over, og det bør man betrakte med visdom og se det som det
er: ‘Dette er ikke mitt, dette er ikke meg, dette er ikke mitt
selv.’</p>
<p>Når du ser dette med visdom som det er, grubler du ikke over hva
som har skjedd før i tiden. Når du ikke grubler over hva som har
skjedd før i tiden, grubler du heller ikke over hva som kommer til
å skje i framtiden. Når du ikke grubler over hva som kommer til å
skje i framtiden, binder du deg ikke til teorier, og når du ikke
gjør dette, slipper sinnet taket og frir seg helt og holdent fra
alle negative tendenser. Da er sinnet fritt og ikke lenger bundet
av primærsanseinntrykk, følelser, identifikasjoner, reaksjoner
eller skjelnende bevissthet. Denne friheten er varig og skaper
glede, og denne gleden skaper trygghet. I denne tryggheten finner
du ro i ditt indre, og du vet at det ikke oppstår noe nytt, at
treningsveien er vandret til ende,—gjort er det som skulle gjøres
og det er ikke noe mer som gjenstår.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av
<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for
disse oversettelsene fra pali: Chattha Sangayana CD, version 3.0,
1999; utgaver av palitekstene fra Pali Text Society; og
Syamaratthassa Tepitakam, Bangkok 2523 (1980). Sanskrittekstene og
andre tekster er oversatt fra forskjellige utgaver, og disse er
angitt ved de enkelte tekstene. Disse oversettelsene er skrevet
over et tidsrom fra 1975 og fram til i dag. Ord og formuleringer
kan ofte oversettes på flere måter, og det er ikke alltid jeg har
valgt samme løsning for identiske uttrykk og avsnitt. Jeg har
likevel valgt å la variantene stå som de er, idet de alle
gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene
til privat bruk. Kommersiell bruk av tekstene faller inn under
åndsverkslovens bestemmelser om copyright. Forlag eller andre som
ønsker å bruke disse tekstene kommersielt, bes ta kontakt med
oversetteren, Kåre A. Lie, alberlie@online.no</p>
<p>Used with kind permission of the translator. Full texts and
other resources may be found on the translator’s website,
http://dhamma.priv.no/</p>
<p>Prepared for SuttaCentral by <span class="editor">Ayya
Vimala</span>.</p>
</aside>
</section>
</div>
</body>
</html>
