<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.55">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Om personlighetsfaktore</p>
<h1>22.55. Ord fra hjertet</h1>
</div>
<p>En gang da Mesteren oppholdt seg i Savatthi, uttalte han noen
ord fra hjertet:</p>
<blockquote class="gatha">
<p>«Hvis jeg ikke hadde eksistert,<br>
ville ikke noe ha vært mitt.<br>
Hvis jeg ikke kommer til å eksistere,<br>
kommer ikke noe til å være mitt.</p>
</blockquote>
<p>Hvis en munk virkelig innser dette, kan han bryte de lenkene som
holder ham fast i denne tilværelsen.»</p>
<p>«Men hvordan skal vi forstå dette, Mester?» spurte en av
munkene.</p>
<p>«Et vanlig menneske, en person som ikke har fått opplæring, som
ikke har møtt en edel person, og som heller ikke kjenner eller har
fått opplæring i de edles lære, som ikke har møtt en opphøyd
person, og som heller ikke kjenner eller har fått opplæring i de
opphøydes lære, betrakter primærsanseinntrykkene som sitt selv,
eller han mener at selvet mottar primærsanseinntrykk, at
primærsanseinntrykkene er i selvet eller at selvet er i
primærsanseinntrykkene. Han betrakter følelsene som sitt selv, at
følelsene er ham selv, at følelsene er i selvet eller at selvet er
i følelsene … han betrakter identifikasjoner … reaksjoner …
den skjelnende bevisstheten som sitt selv, eller han mener at
selvet har bevissthet, at bevisstheten er i selvet eller at selvet
er i bevisstheten.</p>
<p>Han forstår ikke som det er at de forgjengelige
primærsanseinntrykkene er forgjengelige, han forstår ikke at de
forgjengelige følelsene … identifikasjonene … reaksjonene er
forgjengelige, og han forstår heller ikke som det er at den
forgjengelige skjelnende bevisstheten er forgjengelig.</p>
<p>Han forstår ikke som det er at primærsanseinntrykkene medfører
lidelse, at følelsene … identifikasjonene … reaksjonene
medfører lidelse, og han forstår heller ikke som det er at den
skjelnende bevisstheten medfører lidelse.</p>
<p>Han forstår ikke som det er at han ikke eier
primærsanseinntrykkene, han forstår ikke som det er at han ikke
eier følelsene … identifikasjonene … reaksjonene, og han
forstår heller ikke som det er at han ikke eier den skjelnende
bevisstheten.</p>
<p>Han forstår ikke som det er at primærsanseinntrykkene er
sammensatt, at følelsene er sammensatt, at identifikasjonene …
reaksjonene er sammensatt, og han forstår heller ikke som det er at
den skjelnende bevisstheten er sammensatt.</p>
<p>Han forstår ikke som det er at primærsanseinntrykkene kommer til
å ta slutt, at følelsene … identifikasjonene … reaksjonene
kommer til å ta slutt, og han forstår heller ikke som det er at den
skjelnende bevisstheten kommer til å ta slutt.</p>
<p>En som har fått opplæring, en som er elev av de edle, som har
møtt edle personer, som har god kjennskap til de opphøyde personers
lære, som er vel bevandret i de opphøyde personers lære, betrakter
primærsanseinntrykkene som sitt selv, eller han mener at selvet
mottar primærsanseinntrykk, at primærsanseinntrykkene er i selvet
eller at selvet er i primærsanseinntrykkene. Han betrakter ikke
følelsene som sitt selv, og han mener ikke at følelsene er ham
selv, at følelsene er i selvet eller at selvet er i følelsene …
han betrakter ikke identifikasjoner … reaksjoner … bevisstheten
som sitt selv og han mener ikke at selvet har bevissthet, at
bevisstheten er i selvet eller at selvet er i bevisstheten.</p>
<p>Han forstår det som det er at de forgjengelige
primærsanseinntrykkene er forgjengelige, han forstår at de
forgjengelige følelsene … identifikasjonene … reaksjonene er
forgjengelige, og han forstår det som det er at den forgjengelige
skjelnende bevisstheten er forgjengelig.</p>
<p>Han forstår det som det er at primærsanseinntrykkene medfører
lidelse, at følelsene … identifikasjonene … reaksjonene
medfører lidelse, og han forstår det som det er at den skjelnende
bevisstheten medfører lidelse.</p>
<p>Han forstår det som det er at han ikke eier
primærsanseinntrykkene, han forstår det som det er at han ikke eier
følelsene … identifikasjonene … reaksjonene, og han forstår det
som det er at han ikke eier den skjelnende bevisstheten.</p>
<p>Han forstår det som det er at primærsanseinntrykkene er
sammensatt, at følelsene er sammensatt, at identifikasjonene …
reaksjonene er sammensatt, og han forstår det som det er at den
skjelnende bevisstheten er sammensatt.</p>
<p>Han forstår det som det er at primærsanseinntrykkene kommer til
å ta slutt, at følelsene … identifikasjonene … reaksjonene
kommer til å ta slutt, og han forstår det som det er at den
skjelnende bevisstheten kommer til å ta slutt.</p>
<p>Fordi primærsanseinntrykkene … følelsene … identifikasjonene
… reaksjonene … den skjelnende bevisstheten kommer til å ta
slutt, innser han dette:</p>
<blockquote class="gatha">
<p>Hvis jeg ikke hadde eksistert,<br>
ville ikke noe ha vært mitt.<br>
Hvis jeg ikke kommer til å eksistere,<br>
kommer ikke noe til å være mitt.<br></p>
</blockquote>
<p>Hvis en munk virkelig innser dette, kan han bryte de lenkene som
holder ham fast i denne tilværelsen.»</p>
<p>«Hvis en munk virkelig innser dette, kan han bryte de lenkene
som holder ham fast i denne tilværelsen, Mester. Men hvordan skal
han se, hvordan skal han vite, slik at de negative tendensene i
sinnet hans øyeblikkelig blir stanset, Mester?»</p>
<p>«En vanlig person som ikke har fått noen opplæring, blir redd
for slikt som det ikke er noen grunn til å være redd for, munk.
Derfor blir han redd når han hører dette:</p>
<blockquote class="gatha">
<p>Hvis jeg ikke hadde eksistert,<br>
ville ikke noe ha vært mitt.<br>
Hvis jeg ikke kommer til å eksistere,<br>
kommer ikke noe til å være mitt.</p>
</blockquote>
<p>Men en som er elev av de edle, og som har fått opplæring, blir
ikke redd for slikt som det ikke er noen grunn til å være redd for.
Derfor blir han ikke redd når han hører dette:</p>
<blockquote class="gatha">
<p>Hvis jeg ikke hadde eksistert,<br>
ville ikke noe ha vært mitt.<br>
Hvis jeg ikke kommer til å eksistere,<br>
kommer ikke noe til å være mitt.</p>
</blockquote>
<p>Hvis bevisstheten hefter seg ved primærsanseinntrykkene, kan den
lett bli hengende ved dette, og når den har primærsanseinntrykkene
som objekt og grunnlag, når så dette blir krydret med nytelser, vil
den vokse og styrke seg. Hvis bevisstheten hefter seg ved følelsene
… identifikasjonene … reaksjonene, kan den lett bli hengende
ved dette, og når den har reaksjonene som objekt og grunnlag, når
så dette blir krydret med nytelser, vil den vokse og styrke
seg.</p>
<p>Hvis noen skulle si at bevisstheten kommer eller går, oppstår,
vokser og styrker seg utenom primærsanseinntrykk, utenom følelser,
utenom identifikasjoner eller utenom reaksjoner, så snakker han om
noe som ikke kan forekomme.</p>
<p>Hvis en munk frir seg fra lidenskapelig begjær etter
primærsanseinntrykk, blir objektet fjernet og bevisstheten får ikke
lenger noe grunnlag. Hvis han frir seg fra lidenskapelig begjær
etter følelser … identifikasjoner … reaksjoner …
sinnstilstander, blir objektet fjernet og bevisstheten får ikke
lenger noe grunnlag. Når bevisstheten ikke lenger har noe grunnlag,
kan den heller ikke vokse, og når den ikke utvikler seg videre,
blir den fri. Denne frigjøringen er stabil og skaper glede. Gleden
motvirker angst, og den som ikke føler angst, finner fred i sitt
indre. Og han vet at nå oppstår det ikke noe nytt, fullført er det
opphøyde liv, gjort er det som skulle gjøres og det er ikke noe mer
som gjenstår. Når en munk Men hvordan ser det slik og vet det slik,
stanser de negative tendensene i sinnet hans øyeblikkelig, munk.
»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av
<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for
disse oversettelsene fra pali: Chattha Sangayana CD, version 3.0,
1999; utgaver av palitekstene fra Pali Text Society; og
Syamaratthassa Tepitakam, Bangkok 2523 (1980). Sanskrittekstene og
andre tekster er oversatt fra forskjellige utgaver, og disse er
angitt ved de enkelte tekstene. Disse oversettelsene er skrevet
over et tidsrom fra 1975 og fram til i dag. Ord og formuleringer
kan ofte oversettes på flere måter, og det er ikke alltid jeg har
valgt samme løsning for identiske uttrykk og avsnitt. Jeg har
likevel valgt å la variantene stå som de er, idet de alle
gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene
til privat bruk. Kommersiell bruk av tekstene faller inn under
åndsverkslovens bestemmelser om copyright. Forlag eller andre som
ønsker å bruke disse tekstene kommersielt, bes ta kontakt med
oversetteren, Kåre A. Lie, alberlie@online.no</p>
<p>Used with kind permission of the translator. Full texts and
other resources may be found on the translator’s website,
http://dhamma.priv.no/</p>
<p>Prepared for SuttaCentral by <span class="editor">Ayya
Vimala</span>.</p>
</aside>
</section>
</div>
</body>
</html>
