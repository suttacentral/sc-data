<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn22.116">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om personlighetsfaktorer</p>
<p class="subdivision">Om personlighetsfaktore</p>
<h1>22.116. En annen tekst om en som underviser i læren</h1>
</div>
<p>En gang da Mesteren var i Savatthi, kom en munk bort til ham,
hilste høflig og satte seg. Så sa han:</p>
<p>«Jeg hører folk snakker om dem som underviser i læren, Mester. I
hvilken grad er det noen som underviser i læren? I hvilken grad er
det noen som lever i samsvar med den læren de underviser i? I
hvilken grad er det noen som har oppnådd nibbana her og nå?»</p>
<p>«Hvis en munk snakker om å slippe taket i primærsanseinntrykk,
om å miste lysten på dem og gjøre slutt på dem, er dette nok til å
kalle ham en som underviser i læren. Hvis han selv klarer å slippe
taket i primærsanseinntrykk, hvis han selv mister lysten på dem og
gjør slutt på dem, er dette nok til å omtale ham som en som selv
lever i samsvar med den læren han underviser i. Hvis han helt har
sluppet taket i primærsanseinntrykk, hvis han helt har mistet
lysten på dem og gjort slutt på dem, er dette nok til å omtale ham
som en som har oppnådd nibbana her og nå.</p>
<p>«Hvis en munk snakker om å slippe taket i følelser …
identifikasjoner … reaksjoner … skjelnende bevissthet, om å
miste lysten på den og gjøre slutt på den, er dette nok til å kalle
ham en som underviser i læren. Hvis han selv klarer å slippe taket
i skjelnende bevissthet, hvis han selv mister lysten på den og gjør
slutt på den, er dette nok til å omtale ham som en som selv lever i
samsvar med den læren han underviser i. Hvis han helt har sluppet
taket i skjelnende bevissthet, hvis han helt har mistet lysten på
den og gjort slutt på den, er dette nok til å omtale ham som en som
har oppnådd nibbana her og nå.»</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av
<span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for
disse oversettelsene fra pali: Chattha Sangayana CD, version 3.0,
1999; utgaver av palitekstene fra Pali Text Society; og
Syamaratthassa Tepitakam, Bangkok 2523 (1980). Sanskrittekstene og
andre tekster er oversatt fra forskjellige utgaver, og disse er
angitt ved de enkelte tekstene. Disse oversettelsene er skrevet
over et tidsrom fra 1975 og fram til i dag. Ord og formuleringer
kan ofte oversettes på flere måter, og det er ikke alltid jeg har
valgt samme løsning for identiske uttrykk og avsnitt. Jeg har
likevel valgt å la variantene stå som de er, idet de alle
gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene
til privat bruk. Kommersiell bruk av tekstene faller inn under
åndsverkslovens bestemmelser om copyright. Forlag eller andre som
ønsker å bruke disse tekstene kommersielt, bes ta kontakt med
oversetteren, Kåre A. Lie, alberlie@online.no</p>
<p>Used with kind permission of the translator. Full texts and
other resources may be found on the translator’s website,
http://dhamma.priv.no/</p>
<p>Prepared for SuttaCentral by <span class="editor">Ayya
Vimala</span>.</p>
</aside>
</section>
</div>
</body>
</html>
