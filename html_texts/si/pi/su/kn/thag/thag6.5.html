<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="thag6.5">
<article>
<div class="hgroup">
<p class="division">ඛුද්දකනිකාය</p>
<p class="subdivision">ථෙරගාථා</p>
<p class="vagga">ඡක්ක නිපාතය</p>
<h1>6.5. මාලුංක්‍යපුත්ත ථෙර ගාථා</h1>
</div>
<p><a class="msdiv" id="msdiv399"></a>“ප්‍රමාද විහරණයෙන් යුක්ත
සත්වයා මාලුවා නැමැති වැල වැඩෙන්නාක් මෙන් තණ්හාවෙන් වැඬේ. හෙතෙම
වනයෙහි වසන ඵල (ගෙඩි) කැමැති වඳුරෙක් මෙන් භවයෙන් භවයට දිවේ.</p>
<p><a class="msdiv" id="msdiv400"></a>“යම් පුද්ගලයෙක් ලාමක
තණ්හාවෙන් වැඬේද හෙතෙම එම තෘෂ්ණාව දුරුනොකට හැකිව ඊටම යටපත්ව වෙසේ.
ඔහු කරා වැටෙන ශෝකයෝ සැවැන්න පදුරෙහි වැටෙන ජල බින්දු මෙන් එකතුව
සිටිති.</p>
<p><a class="msdiv" id="msdiv401"></a>“යහපත්වූ තොපට කියමි. තොප
විසින් මෙහි එක් රැස්ව තෘෂ්ණාවේ මුල සිඳිව්. කෙසේදයත් සැවැන්න පඳුරක්
ගලවන්නාක් මෙනි.</p>
<p><a class="msdiv" id="msdiv402"></a>“තද දිය පාරකින් ගඟබඩ බට පඳුරු
විනාශ කරන්නාක් මෙන් ක්ලෙශ මාරයාගේ පහරට අසු නොවව්. බුදුන්ගේ වචනය
ඉෂ්ට කරව්. දුර්ලභව ලැබූ මේ ක්ෂණ සම්පත්තිය පැහැර නොහරිව්. ක්ෂණ
සම්පත්තිය පැහැර හැරියාහු නරකයන්හි දක්නා ලැබේ.</p>
<p><a class="msdiv" id="msdiv403"></a><a class="msdiv" id=
"msdiv404"></a>“ප්‍රමාද දොෂය (රජස්) දූවිල්ලක් වැනිය. රාගාදී (රජස්)
දූවිලි ප්‍රමාදය නිසා උපදී. අප්‍රමාදයෙනුත් මාර්ග විද්‍යාවෙනුත්
රාගාදී හුල් (උල්) උදුරා දමව්.”</p>
<p class="endsutta">... <span class="var" title=
"මාලුඞ්ක්‍යපුත්තො (bj, s2, s3, pts1-2)" id=
"note213">මාලුක්‍යපුත්තො</span> ථෙරො....</p>
</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari
Jayawardhana.</p>
<p>Digital files were kindly supplied by Sirisumana Godage of
<a href="http://www.godage.com/" target="_blank">Godage
International Publishing</a>, who publish a print edition of this
text.</p>
<p>Conversion from PDF was by Janaka of <a href="http://pitaka.lk/"
target="_blank">http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and
Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin
Vimalañāṇī</span>.</p>
</aside>
</section>
</div>
</body>
</html>
