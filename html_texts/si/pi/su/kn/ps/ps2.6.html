<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="ps2.6">
<article>
<div class="hgroup">
<p class="division">ඛුද්දක නිකාය</p>
<p class="subdivision">පටිසම්භිදා මග්ග පාළි</p>
<p class="vagga">2. යුගනන්ධ වර්ගය</p>
<h1>2.6 ප්‍රතිසම්භිදා කථා</h1>
</div>
<h2>2.6.1 ධම්මචක්කපවත්තනවාරො</h2>
<p><a class="msdiv" id="msdiv30"></a><a class="apz" id="apz1"></a>මා විසින් මෙසේ අසන ලදී. එක් සමයෙක්හි භාග්‍යවතුන් වහන්සේ බරණැස් නුවර සමීපයෙහි මිගදාය නම්වූ ඉසිපතනාරාමයෙහි වැඩවසනසේක. එහිදී වනාහි භාග්‍යවතුන් වහන්සේ පස්වග මහණුන් ඇමැතූ සේක. “මහණෙනි පැවිද්දා වසින් නොසෙවියයුතු මේ අන්ත දෙකෙකි. කවර අන්ත දෙකක්ද යත් ලාමක වූ ග්‍රාම්‍යවූ පෘථග්ජනයන් විසින් පුරුදු කරනලද අනාර්යවූ අවැඩ ඇසුරු කරන යම් මේ (වස්තු කාමයන්හි (ක්ලේශ) කාම සැපයාගේ යෙදීමය. යම් ඒ දුක් ඇති කරන්නාවූ අනාර්යවූ අනර්ථ ඇසුරු කරන්නාවූ යම් මේ ආත්ම ක්ලමථයෙහි යෙදීමය යන මේ අන්ත දෙකයි.</p>
<p><a class="apz" id="apz2"></a>“මහණෙනි, ඒ මේ අන්ත දෙකට නොපැමිණි තථාගතයන් වහන්සේ විසින් මධ්‍යම ප්‍රතිපදාවක් අවබොධ කරන ලද්දීය. ඒ මධ්‍යම ප්‍රතිපදාව ප්‍රඥා චක්ෂුස ඇති කරන්නීය. නුවණ ඇති කරන්නීය. (කෙලෙස්) සංසිඳවීම පිණිස විශිෂ්ට ඥානය පිණිස සංබොධිය පිණිස නිර්වාණය පිණිස පවත්නාවූ ඒ මධ්‍යම ප්‍රතිපදා තොමෝ කවරීද යත්? මේ ආර්ය අෂ්ටාංගික මාර්ගය මැයි. හේ කවරේද යත්? සම්මා දිට්ඨි සම්මා සංකප්ප, සම්මා වාචා, සම්මා කම්මන්ත, සම්මා ආජීව, සම්මා වායාම, සම්මාසති, සම්මා සමාධි යන මොවුහුයි. මහණෙනි, තථාගතයන් වහන්සේ විසින් අවබොධ කරන ලද ඒ මේ මධ්‍යම ප්‍රතිපදා තොමෝ ප්‍රඥා චක්ෂුස ඇති කරන්නීය. නුවණ ඇති කරන්නීය. කෙලෙස් සංසිඳවීම පිණිස විශිෂ්ට ඥානය පිණිස නිර්වාණය පිණිස පවත්නීය.</p>
<p><a class="apz" id="apz3"></a>“මහණනි, මේ වනාහි දුක්ඛාර්ය සත්‍යය වේ. ඉපදීමද දුකය. ජරාවද දුකය. ව්‍යාධියද දුකය. මරණයද දුකය. අප්‍රියයන් හා එක්වීමද දුකය. ප්‍රියවූවන් කෙරෙන් වෙන් වීමද දුකය. කැමැති යමක් නොලැබීමද දුකය. සැකෙවින් පඤ්චූපාදන ස්කන්ධයෝද දුක වන්නාහ.</p>
<p><a class="apz" id="apz4"></a>“මහණෙනි, මේ වනාහි දුඃඛ සමුදයාර්ය සත්‍යය වේ. පුනර්භවය ඇති කරන නන්දිරාග සහගතවූ ඒ ඒ තැන විශෙෂයෙන් සතුට ඇති කරන යම් මේ තෘෂ්ණාවක්වේද, ඕ තොමෝ කවරීද? කාමතණ්හා භවතණ්හා විභව තණ්හා යන මේ ත්‍රිවිධ තෘෂ්ණාවයි.</p>
<p><a class="apz" id="apz5"></a>“මහණෙනි, මේ වනාහි දුක්ඛ නිරොධාර්ය සත්‍යය වේ. යම් ඒ තෘෂ්ණාවගේම මුළුමනින්ම නොඇලීමක්, නැති කිරීමක් අත්හැරීමක් දුර ලෑමක්, මදි කමක්, නොඇල්මක් වේද මෙයයි.</p>
<p><a class="apz" id="apz6"></a>“මහණෙනි, මේ වනාහි දුක්ඛ නිරොධගාමිනි පටිපදාර්ය සත්‍යයවේ. මෙයම ආර්ය අෂ්ටාංගික මාර්ගය වේ. ඒ කවරේද යත්- සම්‍යක් දෘෂ්ටිය, සම්‍යක් සංකල්පය, සම්‍යක් වචනය, සම්‍යක් කර්මාන්තය, සම්‍යක් ආජීවය, සම්‍යක් ව්‍යායාමය, සම්‍යක් සතිය, සම්‍යක් සමාධිය යන මේය.</p>
<p><a class="apz" id="apz7"></a>“මහණෙනි, මට මේ දුඃඛාර්ය සත්‍යයයි (ii) පෙර නොඇසූවිරූ ධර්ම විෂයෙහි (චතුස්සත්‍ය ඥාන) චක්ෂුස පහළ විය. ඥානය පහළවිය. ප්‍රඥාව පහළවිය. විද්‍යාව පහළවිය. ඥානා ලොකය පහළවිය. (iii) මහණෙනි, මට ඒ මේ දුඃඛාර්ය සත්‍යය පිරිසිඳ දතයුතුයයි (මෙහි (ii) යොදන්න) මහණෙනි, පිරිසිඳ දන්නා ලදැයි මට නොඇසූවිරූ ධර්ම වෂයෙහි චක්ෂුස පහළවිය. ඥානය පහළවිය, ප්‍රඥාව පහළවිය, විද්‍යාව පහළවිය, ආලොකය පහළවිය.</p>
<p><a class="apz" id="apz8"></a>“මහණෙනි, මට මේ දුඃඛ සමුදයාර්ය සත්‍යයයි පෙර නොඇසූ විරූ ධර්ම විෂයෙහි චක්ෂුස පහළවිය. ඥානය පහළ විය. ප්‍රඥාව පහළ විය. විද්‍යාව පහළ විය. ඥාන ලොකය පහළ විය. මහණෙනි, මට ඒ මේ දුඃඛ සමුදයාර්ය සත්‍යය ප්‍රහීණ කළයුතුයයි (7 ඡෙදයේ ii යොදන්න.) මහණෙනි, මේ ප්‍රහීන කරනලදැයි පෙර නොඇසූවිරූ ධර්ම විෂයෙහි චක්ෂුස පහළ විය, ඥානය පහළ විය, ප්‍රඥාව පහළ විය, විද්‍යාව පහළ විය, ආලොකය පහළ විය.</p>
<p><a class="apz" id="apz9"></a>“මහණෙනි, මට මේ දුඃඛ නිරොධ ආර්ය සත්‍යයයැයි පෙර නොඇසූ විරූ ධර්ම විෂයෙහි ප්‍රඥා චක්ෂුස පහළ විය. ඥානය පහළ විය. ප්‍රඥාව පහළවිය. විද්‍යාව පහළවිය. ආලොකය පහළ විය. මහණෙනි, මට මේ දුක්ඛ නිරොධ ගාමිනී ප්‍රතිපදායාර්ය සත්‍යයයි පෙර නොඇසූවිරූ ධර්ම විෂයෙහි ප්‍රඥා චක්ෂුසය පහළවිය, ඥානය පහළවිය, ප්‍රඥාව පහළවිය. විද්‍යාව පහළවිය. ආලෝකය පහළවිය. මහණෙනි, මට ඒ මේ දුක්ඛ නිරොධ ගාමනී ප්‍රතිපදාර්ය සත්‍යය වැඩිය යුතුයයි (7 ඡෙදයේ ii යොදන්න) වඩනලදැයි මහණෙනි, මට පෙර නොඇසූවිරූ ධර්ම විෂයෙහි ප්‍රඥා චක්ෂුසය පහළවිය, ඥානය පහළවිය, ප්‍රඥාව පහළවිය, විද්‍යාව පහළවිය, ආලොකය පහළවිය.</p>
<p><a class="apz" id="apz10"></a>මහණෙනි, මට ඒ මේ දුඃඛ නිරොධ ආර්ය සත්‍යය ප්‍රත්‍යක්ෂ කළයුතුයයි (7 ඡෙදයේ ii යොදන්න.) ප්‍රත්‍යක්ෂ කරනලදැයි මහණෙනි, මට පෙර නොඇසූවිරූ ධර්ම විෂයෙහි ප්‍රඥා චක්ෂුස පහළවිය, ඥානය පහළවිය, ප්‍රඥාව පහළවිය, විද්‍යාව පහළවිය, ආලොකය පහළවිය.</p>
<p><a class="apz" id="apz11"></a>“මහණෙනි, යම් අවස්ථාවක පටන් මේ චතුරාර්ය සත්‍යය විෂයෙහි මෙසේ (ත්‍රිපරිවෘත්තයක්) තුන්වටයක් හා දොළොස් ආකාරයක් ඇති යථාභූත ඥාන දර්ශනය පිරිසිදු නොවීද, මහණෙනි මට ඒතාක් දෙවියන් සහිත මරුන් සහිත බඹුන් සහිත (සත්ව) ලොකයෙහිද මහණ බමුණන් සහිත දෙව් මිනිසුන් සහිත ප්‍රජාව අතුරෙහිද නිරුත්තර සම්‍යක් සම්බොධිය ප්‍රත්‍යක්ෂ කෙළෙමියි ප්‍රතිඥා නො කෙළෙමි.</p>
<p><a class="apz" id="apz12"></a>“මහණෙනි, යම් අවස්ථාවක පටන් මට මේ චතුරාර්ය සත්‍ය ධර්ම විෂයෙහි මෙසේ (ත්‍රිපරි වෘත්තයක් තුන්වටයක් හා දොළොස් ආකාරයක් ඇති යථාභූත ඥාන දර්ශනය පිරිසුදුවීමද, මහණෙනි, ඉක්බිති මම දෙවියන් මරුන් බඹුන් සහිත සත්ව ලොකයෙහිද, මහණ බමුණන් හා දෙව් මිනිසුන් සහිත ප්‍රජාව අතරෙහි නිරුත්තර සම්‍යක් සම්බොධිය අවබොධ කෙළෙමියි, ප්‍රතිඥා කෙළෙමි, මට ඥාන දර්ශනය (වනාහි) පහළවිය, මගේ චිත්ත විමුක්තිය අකොප්‍යය, (-තැන්පත්ය) මෝ තොමෝ අන්තිම උත්පත්තිය වන්නීය දැන් මට පුනරුත්පත්තියක් නැත. යනුයි. “භාග්‍යවතුන් වහන්සේ මෙය (ධම්ම චක්කප්පවත්තන සූත්‍රාන්තයයි වදාළසේක. සතුටු සිත් ඇති පස්වග භික්ෂුහු භාග්‍යවතුන් වහන්සේගේ දෙශනාව සතුටින් පිළිගත්හ.</p>
<p><a class="apz" id="apz13"></a>“මේ ව්‍යාකරණය වදාළකල්හි ආයුෂ්මත් කොණ්ඩඤ්ඤ ස්ථවිරයන් වහන්සේට රාගාදී රජස් නැති පහවූ කෙලෙස් මල ඇති, ධර්ම චක්ෂුස පහළවිය. යම් කිසිවක් ඇතිවීම ස්වභාවකොට ඇත්තේද ඒ සියල්ල නැතිවීම ස්වභාවකොට ඇත්තේය යන නුවණයි. භාග්‍යවතුන් වහන්සේ විසින් දම්සක් පැවැත්වූ කල්හි භූමි නිශ්‍රිත දෙවියෝ (සාධුකාරදී) භාග්‍යවතුන් වහන්සේ විසින් බරණැස ඉසිපතන මිගදායෙහි ශ්‍රමණයකු විසින් හෝ බ්‍රාහ්මණයකු විසින් හෝ දෙවියකු විසින් හෝ මාරයකු විසින් හෝ බ්‍රහ්මයකු විසින් හෝ ලෝකයේ අන් කිසිවකු විසින් හෝ නොපැවැත්විය හැකි මේ ධර්ම චක්‍රය පවත්වනලදැයි ශබ්ද පැවැත්වූහ. භූමිනිශ්‍රිත දෙවියන්ගේ සාධුකාර ශබ්දය අසා චාතුර්මහාරාජික දෙවියෝද, චාතුර්මහාරාජික දෙවියන්ගේ ශබ්දය අසා තාවතිංස දෙවියෝද, තාවතිංස දෙවියන්ගේ ශබ්දය අසා යාම දෙවියෝද, තුෂිත දෙවියෝද, නිර්මාණරතී දෙවියෝද, පරනිර්මිත වසවර්ති දෙවියෝද, බ්‍රහ්මකායික දෙවියෝද, “භාග්‍යවතුන් වහන්සේ විසින් බරණැස ඉසිපතන මිගදායෙහි ශ්‍රමණයකු විසින් හෝ බ්‍රාහ්මණයකු විසින් හෝ දෙවියකු විසින් හෝ මාරයකු විසින් හෝ බ්‍රහ්මයකු විසින් හෝ ලොකයෙහි කිසිවකු විසින් හෝ නොපැවැත්විය හැකි මේ, ධර්ම චක්‍රය පවත්වනලදැයි” (සාධුකාර) ශබ්ද පැවැත්වූහ.</p>
<p><a class="apz" id="apz14"></a>මෙසේ එකෙණෙහි ඒ කාලයෙහි ඒ මොහොතෙහි (අකනිටා) බඹලොව දක්වා ශබ්දය ඉතා උස්ව පැන නැංගේය. මේ දශ සහශ්‍රී ලොක ධාතුව මැනවින් කම්පා විය. අතිශයින් කම්පාවිය. මැනවින් වෙව්ලන්නට විය. දෙවියන්ගේ දෙවානුභාවය ඉක්මවා, අප්‍රමාණවූ මහත්වූ ආලොකයක්ද ලෙව්හි පහළවිය. ඉක්බිත්තෙන් වනාහි භාග්‍යවතුන් වහන්සේ “පින්වත් කොණ්ඩඤ්ඤ තෙමේ එකාන්තයෙන් චතුස් සත්‍යාවබොධය කෙළේය. පින්වත් කොණ්ඩඤ්ඤ තෙමේ එකාන්තයෙන් චතුස්සත්‍යාවබොධය කෙළේයයි” ප්‍රීති වාක්‍යයක් පහළ කළසේක. මෙසේ මේ කාරණය නිමිතිකොට ගෙන ආයුෂ්මත් කොණ්ඩඤ්ඤ ස්ථවිරයන් වහන්සේට “අඤ්ඤා කොණ්ඩඤ්ඤයයිම (කියා) නමෙක්විය.</p>
<p><a class="apz" id="apz15"></a>මේ දුඃඛාර්යය සත්‍යයයි (ii) පෙර නොඇසූවිරූ ධර්ම විෂයෙහි චතුස්සත්‍යඥාන චක්ෂුස පහළවිය, විද්‍යාව පහළවිය, ආලොකය පහළවිය. (iii) ඇස පහළවිය යනු කවර අර්ථයකින්ද? ඥානය පහළවිය යනු කවර අර්ථයකින්ද? ප්‍රඥාව පහළවිය යනු කවර අර්ථයකින්ද? විද්‍යාව පහළවිය යනු කවර අර්ථයකින්ද? ආලෝකය පහළවිය යනු කවර අර්ථයකින්ද? ඇස පහළවිය යනු දර්ශනාර්ථයෙනි. ඥානය පහළවිය යනු ඤාණාර්ථයෙනි. ප්‍රඥාව පහළවිය යනු විශිෂ්ට ඥාණාර්ථයෙනි. විද්‍යාව පහළවිය යනු ප්‍රතිවෙධාර්ථයෙනි. ආලොකය පහළවිය යනු අවභාෂාර්ථයෙනි.</p>
<p><a class="apz" id="apz16"></a>(චතුස්සත්‍යඥාන) චක්ෂුස ධර්ම නමි. ඥානය ධර්ම නමි. ප්‍රඥාව ධර්ම නමි. විද්‍යාව ධර්ම නමි. ආලොකය ධර්ම නමි මේ පඤ්ච ධර්මයෝ ධම්මපටිසම්භිදාවගේ ආරම්මණයෝද විෂයයෝද වෙත්. යමෙක් ඒ ධර්ම ප්‍රතිසම්භිදාවගේ ආරම්මණයෝ වෙත්ද, ඔවුහු ඇයගේ විෂයෝ වෙත්. යමෙක් ඇයගේ විෂයෝ වෙත්ද ඔවුහු ඇයගේ ආරම්මණයෝ වෙත්. එහෙයින් ධර්මයන්හි ඥානය ධර්මපටිසම්භිදායයි කියනු ලැබේ. දර්ශනාර්ථය අර්ථ නමි. ඤාණාර්ථය අර්ථ නමි. ප්‍රජානනාර්ථය අර්ථ නමි. ප්‍රතිවෙධාර්ථය අර්ථ නමි. අවභාෂාර්ථය අර්ථ නමි. මේ පඤ්චවිධ අර්ථයෝ අර්ථ පටිසම්භිදාවගේ ආරම්මණයෝද විෂයෝද වෙත්. යමෙක් ඇයගේ විෂයෝ වෙත්ද ඔවුහු ඇයගේ ආරම්මණයෝද වෙත්. එහෙයින් අර්ථයන්හි ඥානය අර්ථ පටිසම්භිදායයි කියනු ලැබේ.</p>
<p><a class="apz" id="apz17"></a>ධර්මයන් දැක්වීමට ව්‍යඤ්ජන නිරුක්තාභිලාපයෝ පස් දෙනෙක් වෙත්. අර්ථයන් දැක්වීමට ව්‍යඤ්ජන නිරුක්තාභිලාපයෝ පස්දෙනෙක් වෙත්. මේ දස නිරුක්තීහු නිරුක්ති පටිසම්භිදාවගේ ආරම්මණයෝද විෂයෝද වෙත්. යමෙක් ඒ නිරුක්ති ප්‍රතිසම්භිදාවගේ ආරම්මණයෝ වෙත්ද, ඔවුහු ඇයගේ ආරම්මණයෝ වෙත්. එහෙයින් නිරුක්තීන්හි ඥානය නිරුක්ති පටිසම්භිදායයි කියනු ලැබේ.</p>
<p>පඤ්ච ධර්මයන්හි ඥානයෝ පඤ්ච අර්ථයන්හි ඥානයෝ දශ නිරුක්තින්හි ඥානයෝද යන මේ විසි වැදෑරුම් ඥානයෝ පටිභාන පටිසම්භිදාවගේ ආරම්මණයෝ වෙත්ද, ඔවුහු ඇයගේ විෂයෝ වෙත්. යමෙක් ඇයගේ විෂයෝ වෙත්ද, ඔවුහු ඇයගේ ආරම්මණයෝ වෙත්. එහෙයින් ප්‍රතිභානයන්හි ඥානය පටිභාන පටිසම්භිදායයි කියනු ලැබේ.</p>
<p><a class="apz" id="apz18"></a>ඒ මේ දුඃඛාර්ය සත්‍යය වනාහි පිරිසිඳ දතයුතුයයි (7 ඡෙදයේ ii) යොදන්න) පිරිසිඳ දන්නාලදැයි පෙර නොඇසූ විරූ ධර්ම විෂයෙහි ඇස පහළවිය. ඥානය පහළවිය, ප්‍රඥාව පහළවිය විද්‍යාව පහළවිය, ආලොකය පහළවිය.</p>
<p>(ii) “ඇස පහළවිය” යනු කුමන අර්ථයකින්ද? “ඤාණය පහළවිය” යනු කුමන අර්ථයකින්ද? “ප්‍රඥාව පහළවිය” යනු කුමන අර්ථයකින්ද? “විද්‍යාව පහළවිය” යනු කුමන අර්ථයකින්ද? “ආලොකය පහළවිය” යනු කුමන අර්ථයකින්ද? “ඇස පහළවිය” යනු දර්ශනාර්ථයෙනි. “ඥානය පහළවිය” යනු ඥානාර්ථයෙනි. “ප්‍රඥාව පහළවිය” යනු ප්‍රජානාර්ථයෙනි. “විද්‍යාව පහළවිය” යනු ප්‍රතිවෙධාර්ථයෙනි. “ආලොකය පහළ විය” යනු අවභාෂාර්ථයෙනි.</p>
<p><a class="apz" id="apz19"></a>(i) චක්ෂුස ධර්ම නමි. ඥාණය ධර්ම නමි. ප්‍රඥාව ධර්ම නමි. විද්‍යාව ධර්ම නමි. ආලොකය ධර්ම නමි. මේ පඤ්ච විධ ධර්මයෝ ධම්මපටිසම්භිදාවගේ ආරම්මණයෝද විෂයෝද වෙත්. යමෙක් ඒ ධම්මපටිසම්භිදාවගේ ආරම්මණයෝ වෙද්ද, ඔවුහු ඇයගේ විෂයෝ වෙත්. යමෙක් ඇයගේ විෂයෝ වෙත්ද ඔවුහු ඇයගේ ආරම්මණයෝ වෙත්. එහෙයින් ධර්මයන්හි ඥානය ධම්මපටිසම්භිදායයි කියනු ලැබේ.</p>
<p>(ii) දර්ශනාර්ථය අර්ථ නමි. ඥානාර්ථය අර්ථ නමි, ප්‍රතිවෙධාර්ථය අර්ථ නමි. ඔභාෂාර්ථය ධර්ම නමි. ප්‍රජානනාර්ථය අර්ථ නමි. ප්‍රතිවෙධාර්ථය අර්ථ නමි. අවභාෂාර්ථය අර්ථ නමි. මේ පඤ්චවිධ අර්ථයෝ අත්ථපටිසම්භිදාවගේ ආරම්මණයෝද විෂයෝද වෙත්. යමෙක් ඒ අර්ථ පටිසම්භිදාවගේ ආරම්මණයෝ වෙත්ද, ඔවුහු ඇයගේ ආරම්මණයෝද වෙත්. එහෙයින් අර්ථයන්හි ඥානය අර්ථපටිසම්භිදායයි කියනු ලැබේ.</p>
<p><a class="apz" id="apz20"></a>ධර්මයන් දක්වන්නට නිරුක්තාභිලාපයෝ පස්දෙනෙක් වෙත්. අර්ථයන් දැක්වීමට නිරුක්තාභිලාපයෝ පස්දෙනෙක් වෙත් මේ දශ නිරුක්ති නිරුත්ති පටිසම්භිදාවගේ ආරම්මණයෝද විෂයෝද වෙත්. යමෙක් ඒ නිරුක්ති පටිසම්භිදාවගේ ආරම්මණයෝ වෙත්ද, ඔව්හු ඇයගේ විෂයෝ වෙත්. යමෙක් ඇයගේ විෂයෝ වෙත්ද, ඔව්හු ඇයගේ ආරම්මණයෝ වෙත්. එහෙයින් නිරුක්තීන්හි ඥානය නිරුක්ති පටිසම්භිදායයි කියනු ලැබේ.</p>
<p><a class="apz" id="apz21"></a>පඤ්චවිධ ධර්මයන්හි ඥානයෝ පඤ්චවිධ අර්ථයන්හි ඥානයෝ දශවිධ නිරුක්තීන්හි ඥානයෝද (යන) මේ විසිවැදෑරුම් ඥානයෝ පටිභාන පටිසම්භිදාවගේ ආරම්මණයෝද විෂයෝද වෙත්. යමෙක් පටිභාන පටිසම්භිදාවගේ ආරම්මණයෝ වෙත්ද, ඔව්හු ඇයගේ විෂයෝ වෙත්. යමෙක් ඇයගේ විෂයෝ වෙත්ද, ඔව්හු ඇයගේ ආරම්මණයෝ වෙත්. එහෙයින් පටිභානයන්හි ඥානය පටිභාන පටිසම්භිදා යයි කියනු ලැබේ.</p>
<p><a class="apz" id="apz22"></a>මේ දුක්ඛ සමුදයාර්ය සත්‍යයයි පෙර නොඇසූ විරූ ධර්ම විෂයෙහි ඇස පහළවිය. (7 ඡෙදයේ (ii) යොදන්න.) ආලෝකය පහළවිය. ඒ මේ දුක්ඛ සමුදයාර්ය සත්‍ය වනාහි ප්‍රහීණ කළයුතුයයි (7 ඡෙදයේ (ii) යොදන්න.) ප්‍රහීණ කරනලදැයි පෙර නොඇසූ විරූ ධර්ම විෂයෙහි ඇස පහළවිය. (7 ඡෙදයේ (ii) යොදන්න) ආලෝකය පහළවිය. (7 ඡෙදයේ (ii) යොදන්න.) දුක්ඛ සමුදයාර්ය සත්‍යයෙහි ධර්මයෝ පසළොස් දෙනෙක් වෙත්. අර්ථයෝ පසළොස් දෙනෙක් වෙත්. නිරුක්තීහු තිස් දෙනෙක් වෙත්. ඥානයෝ තිස්දෙනෙක් වෙත්.</p>
<p><a class="apz" id="apz23"></a>මේ දුක්ඛ නිරොධාර්ය සත්‍යයයි පෙර නොඇසූ විරූ ධර්ම විෂයෙහි ඇස පහළවිය. (7 ඡෙදයේ (ii) යොදන්න.) ආලෝකය පහළවිය. ඒ මේ දුක්ඛ නිරොධාර්ය සත්‍යය ප්‍රත්‍යක්ෂ කටයුතුයයි. (7 ඡෙදයේ (ii) යොදන්න.) ප්‍රත්‍යක්ෂ කරන ලදැයි පෙර නොඇසූ විරූ ධර්ම විෂයෙහි ඇස පහළවිය. (7 ඡෙදයේ (ii) යොදන්න.) දුක්ඛ නිරොධාර්ය සත්‍යයෙහි ධර්මයෝ පසළොස් දෙනෙක් වෙත්. අර්ථයෝ පසළොස් දෙනෙක් වෙත්. නිරුක්තීහු තිස් දෙනෙක් වෙත්, ඥානයෝ සැට දෙනෙක් වෙත්.</p>
<p><a class="apz" id="apz24"></a>මේ දුක්ඛ නිරොධගාමිනී ප්‍රතිපදාර්ය සත්‍යයයි පෙර නොඇසූවිරූ ධර්ම විෂයෙහි ඇස පහළවිය. (7 ඡෙදයේ (ii) යොදන්න) ආලෝකය පහළවිය. ඒ මේ දුක්ඛ නිරොධගාමිනී ප්‍රතිපදාර්ය සත්‍යය වැඩිය යුතු යයි (7 ඡෙදයේ (ii) යොදන්න.) වඩන ලදැයි පෙර නොඇසූ විරූ ධර්ම විෂයෙහි ඇස පහළ විය. ආලෝකය පහළවිය. දුක්ඛ නිරොධගාමිනී ප්‍රතිපදාර්ය සත්‍යයෙහි ධර්මයෝ පසළොස් දෙනෙක් වෙත්. අර්ථයෝ පසළොස් දෙනෙක් වෙත්, නිරුක්තීහු තිස් දෙනෙක් වෙත්. ඥානයෝ සැටදෙනෙක් වෙත්.</p>
<p>චතුරාර්ය සත්‍යයන්හි ධර්මයෝ සැට දෙනෙක් වෙත්. අර්ථයෝ සැට දෙනෙක් වෙත්. නිරුක්තීහු එක්සිය විසිදෙනෙක් වෙත්. ඥානයෝ දෙසිය හතළිස් දෙනෙක් වෙත්.</p>
<h2>2.6.2 සතිපට්ඨානවාරො</h2>
<p><a class="msdiv" id="msdiv31"></a><a class="apz" id="apz25"></a>මහණෙනි මට මේ කයෙහි කය අනුව බැලීමයයි (7 ඡෙදයේ (ii) යොදන්න) ආලෝකය පහළවිය. මහණෙනි, මට ඒ මේ කයෙහි කය අනුව බැලීම වනාහි වැඩිය යුතුයයි (7 ඡෙදයේ (ii) යොදන්න.) වඩන ලදැයි මහණෙනි, මට පෙර නොඇසූ ධර්ම විෂයෙහි (7 ඡෙදයේ (ii) යොදන්න.) මේ වේදනාවන්හි වේදනාව අනුව බැලීමයයි පෙර නොඇසූවිරූ ධර්ම විෂයෙහි (7 ඡෙදයේ (ii) සිතෙහි සිත අනුව බැලීමයයි (මෙහි 7 (ii) ) ධර්මයෙහි ධර්මය අනුව බැලීමයයි (මෙහි 7 (ii) ) මේ චිත්තයෙහි සිත අනුව බැලීම යයි (මෙහි 7 (ii) ) මේ ධර්මයන්හි ධර්මයන් අනුව බැලීමයයි පෙර නොඇසූවිරූ ධර්ම විෂයෙහි (7 ඡෙදයේ (ii) යොදන්න.) මහණෙනි, මට ඒ මේ කයෙහි වනාහි ධර්මය අනුව බැලීම වැඩිය යුතු යයි පෙර නොඇසූවිරූ ධර්ම විෂයෙහි (7 ඡෙදයේ (ii) යොදන්න.) ආලෝකය පහළවිය.</p>
<p><a class="apz" id="apz26"></a>මෙය කයෙහි කය අනුව බැලීමයයි පෙර නොඇසූ විරූ ධර්ම විෂයෙහි ඇස පහළවිය. (7 ඡෙදයේ (ii) යොදන්න) ඒ මේ කයෙහි කය අනුව බැලීම වනාහි වැඩිය යුතුයයි පෙර නොඇසූවිරූ ධර්ම විෂයෙහි (7 ඡෙදයේ (ii) යොදන්න) වඩන ලදැයි පෙර නොඇසූ විරූ ධර්ම විෂයෙහි ඇස පහළවිය. ඥානය පහළවිය. ප්‍රඥාව පහළවිය. විද්‍යාව පහළවිය. ආලෝකය පහළවිය.</p>
<p><a class="apz" id="apz27"></a>(මෙහි 18 ඡෙදයේ (ii) යොදන්න)</p>
<p><a class="apz" id="apz28"></a>(මෙහි 19 ඡෙදයේ (i) යොදන්න.)</p>
<p><a class="apz" id="apz29"></a>දර්ශනාර්ථය අර්ථ නමි. ඥානාර්ථය අර්ථ නමි. ප්‍රජානාර්ථය අර්ථ නමි. ප්‍රතිවෙධාර්ථය අර්ථ නමි. ඔහාෂාර්ථය අර්ථ නමි. මේ පඤ්චවිධ අර්ථයෝ අර්ථ පටිසම්භිදාවගේ ආරම්මණයෝ වෙත්ද, ඔව්හු ඇයගේ විෂයෝද වෙත්. යමෙක් ඇයගේ විෂයෝ වෙත්ද, ඔව්හු ඇයගේ ආරම්මණයෝද වෙත්. එහෙයින් ධර්මයන්හි ඤාණය ධර්ම ප්‍රතිසම්භිදාවයයි කියනු ලැබේ.</p>
<p><a class="apz" id="apz30"></a>ධර්මයන් දැක්වීමට බ්‍යඤ්ජන නිරුත්තාභිලාපයෝ පස් දෙනෙක් වෙත්. අර්ථයන් දැක්වීමට ඛ්‍යඤ්ජන නිරුත්තාභිලාපයෝ පස් දෙනෙක් වෙත්. මේ නිරුක්තීහු නිරුක්ති පටිසම්භිදාවගේ ආරම්මණයෝද විෂයෝද වෙත්. යමෙක් ඒ නිරුක්ති පටිසම්භිදාවගේ ආරම්මණයෝ වෙත්ද, ඔව්හු ඇයගේ විෂයෝද වෙත්, යමෙක් ඇයගේ විෂයෝ වෙත්ද, ඔව්හු ඇයගේ ආරම්මණයෝද වෙත්. එහෙයින් නිරුක්තීන්හි ඥානය නිරුක්ති පටිසම්භිදාවයයි කියනු ලැබේ.</p>
<p><a class="apz" id="apz31"></a>පඤ්ච ධර්මයන්හි ඤාණයෝ පඤ්ච අර්ථයන්හි ඤාණයෝ දසනිරුක්තීන්හි ඤාණයෝ ද යන මේ විසිවැදෑරුම් ඤාණයෝ පටිභාන පටිසම්භිදාවගේ ආලම්බණයෝද විෂයෝද වෙත්. යමෙක් ඇයගේ ආලම්භණයෝ වෙත්ද, ඔව්හු ඇයගේ විෂයෝද වෙත්. යමෙක් ඇයගේ විෂයෝ වෙත්ද ඔව්හු ඇයගේ ආලම්බණයෝද වෙත්. එහෙයින් ප්‍රතිභානයන්හි ඤාණය පටිභාණ පටිසම්භිදාවයයි කියනු ලැබේ. (කයෙහි) කායානුපස්සනා සතිපට්ඨානයෙහි ධර්මයෝ පසළොස් දෙනෙක් වෙත්. අර්ථයෝ පසළොස් දෙනෙක් වෙත්. නිරුක්තීහු තිස් දෙනෙක් වෙත්. ඤාණයෝ සැටදෙනෙක් වෙත්. මේ වේදනාවන්හි වේදනානුපස්සනාව වැඩිය යුතුයයි (7 මෙහි (ii) යොදන්න) මේ චිත්තයෙහි චිත්තානුපස්සනාව වැඩිය යුතුයයි (මෙහි 7 (ii) යොදන්න) මේ ධර්මයන්හි ධර්මානුපස්සනාව වැඩිය යුතුයයි පෙර නොඇසූ ධර්මයන්හි නුවණැස පහළවිය. මෙහි (7 ඡෙදයේ (ii) යොදන්න) වඩනලදැයි පෙර නොඇසූවිරූ ධර්මයන්හි නුවණැස පහළවිය. (මෙහි 7 ඡෙදයේ (ii) යොදන්න) ආලොකය පහළ විය. ධර්මයෙහි ධර්මානුපස්සනා සතිපට්ඨානයෙහි ධර්මයෝ පසළොස් දෙනෙක් වෙත්. අර්ථයෝ පසළොස් දෙනෙක් වෙත්. නිරුක්තීහු තිස්දෙනෙක් වෙත්. ඤාණයෝ සැට දෙනෙක් වෙත් සතර සතිපට්ඨානයන්හි ධර්මයෝ සැටදෙනෙක් වෙත්. අර්ථයෝ සැට දෙනෙක් වෙත්. නිරුක්තීහු එකසිය විසිදෙනෙක් වෙත්. ඤාණයෝ දෙසිය සතලිස් දෙනෙක් වෙත්.</p>
<h2>2.6.3 ඉද්ධිපාදවාරො</h2>
<p><a class="msdiv" id="msdiv32"></a><a class="apz" id="apz32"></a>මහණෙනි, මේ ඡන්ද සමාධි ප්‍රධාන සංස්කාර යුක්තවූ ඍද්ධිපාදයයි පෙර නොඇසූවිරූ ධර්මයන්හි මාගේ නුවණැස පහළවිය. (මෙහි 7 ඡෙදයේ (ii) යොදන්න) ප්‍රඥාලොකය පහළවිය. මහණෙනි, ඒ මේ ඡන්දසමාධි ප්‍රධාන සංස්කාර යුක්තවූ ඍද්ධිපාදය වනාහි වැඩිය යුතුයයි මාගේ නුවණැස පහළවිය. (මෙහි 7 ඡෙදයේ (ii) යොදන්න) මහණෙනි, වඩන ලදැයි පෙරනොඇසූ ධර්ම විෂයෙහි මාගේ නුවණැස පහළවිය. (මෙහි 7 ඡෙදයේ (ii) යොදන්න) ප්‍රඥාලොකය පහළවිය.</p>
<p><a class="apz" id="apz33"></a>මේ විරිය සමාධි ප්‍රධාන සංස්කාර යුක්තවූ ඍද්ධිපාදය වැඩිය යුතුයයි මාගේ නුවණැස පහළවිය. (මෙහි 7 ඡෙදයේ (ii) යොදන්න) මේ චිත්ත සමාධි ප්‍රධාන සංස්කාර යුක්තවූ සමාධිය වැඩිය යුතුයයි මාගේ නුවණැස පහළ විය. (මෙහි 7 ඡෙදයේ (ii) යොදන්න) මේ විමංසා සමාධි ප්‍රධාන සංස්කාර යුක්තවූ ඍද්ධිපාදයය, මහණෙනි, පෙර නොඇසූ විරූ ධර්ම විෂයෙහි මාගේ නුවණැස පහළවිය. (මෙහි 7 ඡෙදයේ (ii) යොදන්න.) ආලොකය පහළවිය. මහණෙනි, ඒ මේ විමංසා සමාධි ප්‍රධාන සංස්කාර යුක්තවූ ඍද්ධිපාදයයි මාගේ (මෙහි 7 ඡෙදයේ (ii) යොදන්න.) මහණෙනි, වඩන ලදැයි පෙර නොඇසූ ධර්ම විෂයෙහි මාගේ නුවණැස පහළවිය. (මෙහි 7 ඡෙදයේ (ii) යොදන්න.) ප්‍රඥාලොකය පහළවිය.</p>
<p><a class="apz" id="apz34"></a>මේ ඡන්ද සමාධි ප්‍රධාන සංස්කාර යුක්තවූ ඍද්ධිපාදයයි පෙර නොඇසූ විරූ ධර්ම විෂයෙහි නුවණැස පහළවිය. (මෙහි 7 ඡෙදයේ (ii) යොදන්න) ප්‍රඥාලොකය පහළවිය. මහණෙනි, ඒ මේ ඡන්ද සමාධි ප්‍රධාන සංස්කාර යුක්තවූ ඍද්ධිපාදය වැඩිය යුතුයයි මාගේ නුවණැස පහළවිය. (7 ඡෙදයේ (ii) යොදන්න) මහණෙනි, වඩනලදැයි පෙර නොඇසූ ධර්ම විෂයෙහි මාගේ නුවණැස පහළවිය. ඥානය පහළ විය. ප්‍රඥාව පහළවිය. විද්‍යාව පහළවිය. ප්‍රඥාලොකය පහළවිය.</p>
<p><a class="apz" id="apz35"></a>(මෙහි 18 ඡෙදයේ (ii) හා 19 ඡෙදයේ ඔභාෂාර්ථය යන තැනට යොදන්න.)</p>
<p><a class="apz" id="apz36"></a>දර්ශනාර්ථය අර්ථයයි ඥානාර්ථය අර්ථයයි ප්‍රජානනාර්ථය අර්ථයයි. ප්‍රතිවෙධාර්ථය අර්ථයයි. ඔහාෂාර්ථය අර්ථයයි. මේ පඤ්චාර්ථයෝ අත්ථපටිසම්භිදාවගේ ආලම්බණයෝද විෂයෝද වෙත්. යමෙක් ඇයගේ ආලම්බනයෝ වෙත්ද ඔවුහු ඇයගේ විෂයෝද වෙත්. යමෙක් ඇයගේ විෂයෝ වෙත්ද ඔවුහු ඇයගේ ආලම්බනයෝද වෙත්. එහෙයින් අර්ථයන්හි ඥානය අත්ථපටිසම්භිදායයි කියනු ලැබේ.</p>
<p><a class="apz" id="apz37"></a>පඤ්ච ධර්මයන් දක්වන්නට ඛ්‍යඤ්ජන නිරුක්තාභිලාපයෝ පස්දෙනෙක් වෙත්. පඤ්ච අර්ථයන් දක්වන්නට ඛ්‍යඤජන නිරුක්තාභිලාපයෝ පස්දෙනෙක් වෙත්. මේ දසනිරුක්තීහු නිරුක්ති පටිසම්භිදාවගේ ආලම්බනයෝද විෂයෝද වෙත්. යමෙක් ඇයගේ ආලම්බනයෝ වෙත්ද, ඔවුහු ඇයගේ විෂයෝද වෙත්. යමෙක් ඇයගේ විෂයෝ වෙත්ද, ඔවුහු ඇයගේ ආලම්බනයෝද වෙත්. එහෙයින් නිරුක්තීන්හි ඤාණය නිරුක්ති පටිසම්භිදායයි කියනු ලැබේ.</p>
<p><a class="apz" id="apz38"></a>පඤ්ච ධර්මයන්හි ඥානයෝද පඤ්ච අර්ථයන්හි ඤාණයෝද දස නිරුක්තීන්හි ඥානයෝද යන විංශති ඥානයේ පටිභාන පටිසම්භිදාවගේ ආලම්බනයෝද විෂයෝද වෙත්. යමෙක් ඇයගේ ආලම්බනයෝ වෙත්ද ඔවුහු ඇයගේ විෂයෝද වෙත්. යමෙක් ඇයගේ විෂයෝ වෙත්ද, ඔවුහු ඇයගේ ආලම්බනයෝද වෙත්. එහෙයින් පටිභානයන්හි ඥානය පටිභාන පටිසම්භිදායයි කියනු ලැබේ. ඡන්ද සමාධි ප්‍රධාන සංස්කාර යුක්තවූ ඍද්ධිපාදයෙහි ධර්මයෝ පසළොස් දෙනෙක් වෙත්. අර්ථයෝ පසළොස් දෙනෙක් වෙත්. නිරුක්තීහු තිස් දෙනෙක් වෙත්. ඥානයෝ සැට දෙනෙක් වෙත්.</p>
<p><a class="apz" id="apz39"></a>මේ විරිය සමාධි ප්‍රධාන සංස්කාර යුක්තවූ ඍද්ධිපාදයයයි (7 ඡෙදයේ (ii) යොදන්න) මේ චිත්තසමාධි ප්‍රධාන සංස්කාර යුක්තවූ ඍද්ධි පාදයයි (7 ඡෙදයේ (ii) යොදන්න) මේ විමංසා සමාධි ප්‍රධාන සංස්කාර යුක්තවූ ඍද්ධිපාදයයි පෙර නොඇසූ විරූ ධර්ම විෂයෙහි නුවණැස පහළවිය. (7 ඡෙදයේ (ii) යොදන්න) ප්‍රඥාලොකය පහළවිය. ඒ මේ විමංසා සමාධි ප්‍රධාන සංස්කාර යුක්තවූ ඍද්ධිපාදය වැඩිය යුතුයයි පෙර නොඇසූ විරූ ධර්මයෙහි නුවණැස පහළවිය. (7 ඡෙදයේ (ii) යොදන්න) වඩනලදැයි පෙර නොඇසූ විරූ ධර්ම විෂයෙහි නුවණැස පහළවිය. (7 ඡෙදයේ (ii) යොදන්න) ප්‍රඥාලොකය පහළවිය. විමංසා සමාධි ප්‍රධාන සංස්කාර යුක්තවූ ඍද්ධිපාදයෙහි ධර්මයෝ පසළොස් දෙනෙක් වෙත්. අර්ථයෝ පසළොස් දෙනෙක් වෙත්. නිරුක්තීහු තිස් දෙනෙක් වෙත් ඥානයෝ සැට දෙනෙක් වෙත්. ඍද්ධිපාද සතරෙහි ධර්මයෝ සැටදෙනෙක් වෙත්. අර්ථයෝ සැට දෙනෙක් වෙත්. නිරුක්තීහු එක්සිය විසිදෙනෙක් වෙත්. ඥානයෝ දෙසිය සතලිස් දෙනෙක් වෙත්.</p>
<h2>2.6.4 සත්තබොධිසත්තවාරො</h2>
<p><a class="msdiv" id="msdiv33"></a><a class="apz" id="apz40"></a>මහණෙනි, සමුදය සමුදයයි පෙර නොඇසූ ධර්ම විෂයෙහි වනාහි විපස්සී බොධිසත්වයන්ගේ නුවණැස පහළ විය. (7 ඡෙදයේ (ii) යොදන්න) ආලොකය පහළවිය. මහණෙනි, නිරොධය නිරොධයයි පෙර නොඇසූ ධර්ම විෂයෙහි වනාහි විපස්සී බොධිසත්වයන්ගේ නුවණැස පහළවිය. (7 ඡෙදයේ (ii) යොදන්න) ආලොකය පහළවිය. විපස්සී බොධිසත්වයන්ගේ වෙය්‍යාකරණයෙහි ධර්මයෝ දස දෙනෙක් වෙත්. අර්ථයෝ දස දෙනෙක් වෙත් නිරුක්තීහු විසිදෙනෙක් වෙත්. ඥානයෝ සතලිස් දෙනෙක් වෙත්.</p>
<p><a class="apz" id="apz41"></a>මහණෙනි, සමුදය සමුදයැයි සිඛීබොධිසත්වයන්ගේ නුවණැස පහළවිය. (7 ඡෙදයේ (ii) යොදන්න) වෙස්සභූ බොධිසත්වයන්ගේ නුවණැස පහළවිය. (7 ඡෙදයේ (ii) යොදන්න) කොනාගමන බොධිසත්වන්ගේ නුවණැස පහළවිය. (7 ඡෙදයේ (ii) යොදන්න) කාශ්‍යප බොධිසත්වයන්ගේ පෙර නොඇසූ විරූ ධර්ම විෂයෙහි නුවණැස පහළවිය. (7 ඡෙදයේ (ii) යොදන්න) ආලොකය පහළවිය. මහණෙනි, නිරොධය නිරොධයැයි. පෙර නොඇසූ ධර්ම විෂයෙහි වනාහී කාශ්‍යප බොධිසත්වයන්ගේ නුවණැස පහළ විය. (7 ඡෙදයේ (ii) යොදන්න) ආලොකය පහළවිය. කාශ්‍යප බොධිසත්වයන් වහන්සේගේ ව්‍යොකරණයෙහි ධර්මයෝ දසදෙනෙක් වෙත්. අර්ථයෝ දසදෙනෙක්වෙත්. නිරුක්තීහු විසිදෙනෙක් වෙත්. ඥානයෝ සතලිස් දෙනෙක් වෙත්.</p>
<p><a class="apz" id="apz42"></a>මහණෙනි, සමුදය සමුදයැයි පෙර නොඇසූවිරූ ධර්ම විෂයෙහි වනාහි ගෞතම බොධිසත්වයන්ගේ නුවණැස පහළවිය. (7 ඡෙදයේ (ii) යොදන්න) ආලොකය පහළවිය. මහණෙනි නිරොධයයි පෙර නොඇසූ ධර්ම විෂයෙහි වනාහි නුවණැස පහළවිය. (7 (ii) ආලොකය පහළවිය. ගෞතම බොධිසත්වයන්ගේ වෙය්‍යාකරණයෙහි ධර්මයෝ දසදෙනෙක් වෙත්. අර්ථයෝ දසදෙනෙක් වෙත්. නිරුක්තීහු විසිදෙනෙක් වෙත්. ඥානයෝ සතලිස්දෙනෙක් වෙත්.</p>
<p><a class="apz" id="apz43"></a>සප්ත බොධිසත්වයන්ගේ සප්ත ව්‍යාකරණයන්හි ධර්මයෝ සැත්තෑ දෙනෙක් වෙත්. අර්ථයෝ සැත්තෑ දෙනෙක් වෙත්. නිරුක්තීහු එකසිය සතලිස් දෙනෙක් වෙත්. ඥානයෝ දෙසිය අසූ දෙනෙක් වෙත්.</p>
<h2>2.6.5 අභිඤ්ඤාදිවාරො</h2>
<p><a class="msdiv" id="msdiv34"></a><a class="apz" id="apz44"></a>යම්හෙයකින් අභිඥාවගේ අභිඥාර්ථය (ii) දන්නාලදද දක්නා ලදද වෙසෙසින් දන්නා ලදද ප්‍රත්‍යක්ෂ කරණ ලදද ප්‍රඥාවෙන් ස්පර්ශ කරණ ලදද, ප්‍රඥාවෙන් ස්පර්ශ නොකරණ ලද අභිඥාර්ථයක් නැත්ද (එහෙයින්) නුවණැස පහළවිය. ඥාණය පහළවිය. ප්‍රඥාව පහළවිය. විද්‍යාව පහළවිය. ප්‍රඥා ලොකය පහළවිය. (iii) අභිඥාවගේ අභිඥාර්ථයෙහි ධර්මයෝ විසිපස්දෙනෙක් වෙත්. අර්ථයෝ විසිඑක්දෙනෙක් වෙත්. නිරුක්තීහු පනස්දෙනෙක් වෙත්. ඥානයෝ සියදෙනෙක් වෙත්.</p>
<p><a class="apz" id="apz45"></a>යම් හෙයකින් පරිඥාවගේ පරිඥාර්ථය (මෙහි 44 (ii) ඡෙදය යොදන්න.) ප්‍රහාණයාගේ ප්‍රහාණාර්ථය (මෙහි 44 (ii) යොදන්න.) යම් හෙයකින් භාවනාවගේ භාවනාර්ථය (මෙහි (44 (ii) යොදන්න) යම්හෙයකින් ප්‍රත්‍යක්ෂකරණයාගේ ප්‍රත්‍යක්ෂකරණාර්ථය (මෙහි 44 (ii) යොදන්න) ආලොකය පහළවිය. ප්‍රත්‍යක්ෂ කරණයාගේ ප්‍රත්‍යක්ෂ කරණාර්ථයෙහි ධර්මයෝ විසිපස්දෙනෙක් වෙත්. අර්ථයෝ විසිපස් දෙනෙක් වෙත්. නිරුක්තීහු පනස්දෙනෙක් වෙත්. ඥානයෝ සියදෙනෙක් වෙත්. අභිඥාවගේ අභිඥාර්ථයෙහි පරිඥාවගේ පරිඥාර්ථයෙහි ප්‍රහානයාගේ ප්‍රහානාර්ථයෙහි ප්‍රත්‍යක්ෂ කරණයාගේ ප්‍රත්‍යක්ෂකරණාර්ථයෙහි ධර්මයෝ එක්සිය විසිපස් දෙනෙක් වෙත්. අර්ථයෝ එක්සිය විසිපස් දෙනෙක් වෙත්. නිරුක්තීහු දෙසිය පනස්දෙනෙක් වෙත්. ඥානයෝ පන්සියදෙනෙක් වෙත්.</p>
<h2>2.6.6 ඛන්ධාදිවාරො</h2>
<p><a class="msdiv" id="msdiv35"></a><a class="apz" id="apz46"></a>යම්හෙයකින් ස්කන්ධයන්ගේ ස්කන්ධාර්ථය දන්නා ලදද, දක්නා ලදද, වෙසෙසින් දන්නා ලදද, (44 ඡෙදයේ (ii) යොදන්න) ආලොකය පහළවිය. ස්කන්ධයන්ගේ ස්කන්ධාර්ථයෙහි ධර්මයෝ විසිපස්දෙනෙක් වෙත්. අර්ථයෝ විසිඑක් දෙකේ වෙත්. නිරුක්තීහු පනස් දෙනෙක්වෙත්. ඥානයෝ සියදෙනෙක් වෙත්. යම්හෙයකින් ධාතූන්ගේ ධාත්වර්ථය (44 ඡෙදයේ (ii) යොදන්න.) යම්හෙයකින් ආයතනයන්ගේ ආයතනාර්ථය (44 ඡෙදයේ (ii) යොදන්න.) යම්හෙයකින් සංස්කාරයන්ගේ සංස්කෘතාර්ථය (44 ඡෙදයේ (ii) යොදන්න) යම්හෙයකින් අසංඛතයාගේ අසංස්කෘතාර්ථය දන්නා ලදද, දන්නා ලදද, වෙසෙසින් දන්නා ලදද (44 ඡෙදයේ (ii) යොදන්න.) ආලොකය පහළවිය.</p>
<p><a class="apz" id="apz47"></a>අසංඛතයාගේ අසංස්කෘතාර්ථයෙහි ධර්මයෝ විසිපස්දෙනෙක් වෙත්. අර්ථයෝ විසිපස්දෙනෙක් වෙත්. නිරුක්තීහු පනස්දෙනෙක් වෙත්. ඥානයෝ සියදෙනෙක් වෙත්. ස්කන්ධයන්ගේ ස්කන්ධාර්ථයෙහි ධාතූන්ගේ ධාත්වර්ථයෙහි ආයතනයන්ගේ ආයතනාර්ථයෙහි සංඛතයන්ගේ සංස්කෘතාර්ථයෙහි අසංඛකයාගේ අසංස්කෘතාර්ථයෙහි ධර්මයෝ එක්සිය විසිපස්දෙනෙක් වෙත්. අර්ථයෝ එක්සිය විසිපස්දෙනෙක් වෙත්. නිරුක්තීහු දෙසිය පනස්දෙනෙක් වෙත්. ඥානයෝ පන්සියදෙනෙක් වෙත්.</p>
<h2>2.6.7 සච්චවාරො</h2>
<p><a class="msdiv" id="msdiv36"></a><a class="apz" id="apz48"></a>යම්හෙයකින් දුඃඛයාගේ දුඃඛාර්ථය දන්නා ලදද, දක්නා ලදද, වෙසෙසින් දන්නා ලදද (44 ඡෙදයේ (ii) යොදන්න) ආලොකය පහළවිය, දුඃඛයාගේ දුඃඛාර්ථයෙහි ධර්මයෝ විසිපස්දෙනෙක් වෙත්. අර්ථයෝ විසිඑක්දෙනෙක් වෙත්. නිරුක්තීහු පනස් දෙනෙක් වෙත්, ඥානයෝ සියදෙනෙක් වෙත්. යම්හෙයකින් සමුදයාගේ සමුදයාර්ථය අර්ථයෝ විසිඑක් දෙනෙක් වෙත්. නිරුක්තීහු පනස් දෙනෙක් වෙත්. යම්හෙයකින් නිරොධයාගේ නිරොධාර්ථය අර්ථයෝ විසිඑක් දෙනෙක් වෙත්. නිරුක්තීහු පනස් දෙනෙක් වෙත්. යම්හෙයකින් මාර්ගයාගේ මාර්ගාර්ථය දන්නාලදද, දක්නා ලදද වෙසෙසින් දක්නා ලදද (44 ඡෙදයේ (ii) යොදන්න.) ආලොකය පහළවිය. මාර්ගයාගේ මාර්ගාර්ථයෙහි ධර්මයෝ විසිපස් දෙනෙක් වෙත්. අර්ථයෝ විසිපස් දෙනෙක් වෙත්. නිරුක්තීහු පනස් දෙනෙක් වෙත්. ඥානයෝ සිය දෙනෙක් වෙත්. චතුරාර්ය සත්‍යයන්හි ධර්මයෝ සියදෙනෙක් වෙත්. අර්ථයෝ සියදෙනෙක් වෙත්. නිරුක්තීහු දෙසිය දෙනෙක් වෙත්. ඥානයෝ හාරසිය දෙකේ වෙත්.</p>
<h2>2.6.8 පටිසම්භිදාවාරො</h2>
<p><a class="msdiv" id="msdiv37"></a><a class="apz" id="apz49"></a>යම්හෙයකින් අර්ථ ප්‍රතිසම්භිදාර්ථය (44 ඡෙදයේ (ii) යොදන්න.) ආලොකය පහළවිය. අර්ථ පටිසම්භිදාවගේ අර්ථ ප්‍රතිසම්භිදාර්ථයෙහි ධර්මයෝ විසිපස් දෙනෙක් වෙත්. අර්ථයෝ විසිඑක් දෙනෙක් වෙත්. නිරුක්තීහු පනස් දෙනෙක් වෙත්. ඥානයෝ සිය දෙනෙක් වෙත්.</p>
<p><a class="apz" id="apz50"></a>යම් හෙයකින් ධම්ම පටිසම්භිදාවගේ ධර්ම ප්‍රතිසම්භිදාර්ථය (44 ඡෙදයේ (ii) යොදන්න) යම්හෙයකින් නිරුක්ති පටිසම්භිදාවගේ නිරුක්ති ප්‍රතිසම්භිදාර්ථය (44 ඡෙදයේ (ii) යොදන්න.) යම්හෙයකින් පටිභාණ පටිසම්භිදාවගේ ප්‍රතිභාන ප්‍රතිසම්භිදාර්ථය (44 ඡෙදයේ (ii) යොදන්න.) පටිභාණ පටිසම්භිදාවගේ ප්‍රතිභාණ ප්‍රතිසම්භිදාර්ථයෙහි ධර්මයෝ විසිපස් දෙනෙක් වෙත්. අර්ථයෝ විසිඑක් දෙනෙක් වෙත්. නිරුක්තීහු පනස් දෙනෙක් වෙත්. ඥානයෝ සිය දෙනෙක් වෙත්. සිවුපිළිසිඹියාවන්හි නිරුක්තීහු දෙසිය දෙනෙක් වෙත් ඥානයෝ හාරසිය දෙනෙක් වෙත්.</p>
<h2>2.6.9 ඡබුද්ධධම්මවාරො</h2>
<p><a class="msdiv" id="msdiv38"></a><a class="apz" id="apz51"></a>යම්සේ ඉන්ද්‍රිය පරොපරියාර්ථයෙහි ඥානය දන්නා ලදද දක්නා ලදද වෙසෙසින් දක්නා ලදද (44 ඡෙදයේ (ii) යොදන්න.) ආලොකය පහළවිය. ඉන්ද්‍රිය පරොපර්යර්ථඥානයෙහි ධර්මයෝ විසිපස් දෙනෙක් වෙත්. අර්ථයෝ විසිඑක් දෙනෙක් වෙත්. නිරුක්තීහු පනස් දෙනෙක් වෙත්. ඥානයෝ සිය දෙනෙක් වෙත්. යම්හෙයකින් සත්වයන්ගේ ආශයානුශ ඥානය (44 ඡෙදයේ (ii) යොදන්න) යම් හෙයකින් යමක ප්‍රාතිහාර්ය ඥානය (44 ඡෙදයේ (ii) යොදන්න.) යම්හෙයකින් මහාකරුණා සමාපත්ති ඥානය (44 ඡෙදයේ (ii) යොදන්න.) යම්හෙයකින් අනාවරණ ඥානය දන්නා ලදද, දක්නා ලදද, වෙසෙසින් දන්නා ලදද, (44 ඡෙදයේ (ii) යොදන්න.) ආලොකය පහළවිය. අනාවරණ ඥානයෙහි ධර්මයෝ විසිපස් දෙනෙක් වෙත්. අර්ථයෝ විසිඑක්දෙනෙක් වෙත්. නිරුක්තීහු පනස්දෙකේ වෙත්. ඥානයෝ සියදෙනෙක් වෙත්. සිවු බුදු දහම්හි ධර්මයෝ එක්සිය පනස් දෙනෙක් වෙත්. නිරුක්තීහු තුන්සියදෙනෙක් වෙත්. ඥානයෝ හයසියදෙනෙක් වෙත්. පටිසම්භිදාධිකාරයෙහි ධර්මයෝ අටසිය පනස්දෙනෙක් වෙත්. අර්ථයෝ අටසිය පනස් දෙනෙක් වෙත්. නිරුක්තීහු එක්දහස් සත්සිය දෙනෙක් වෙති. ඥානයෝ තුන්දහස් හාරසිය දෙනෙක් වෙති.</p>
<p class="endsection">පටිසම්භිදා කථා නිමි.</p>

</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin Vimalañāṇī</span>.</p>
</aside>
</section>
</div>
</body>
</html>
