<!DOCTYPE html>
<html>
<head>
<meta charset="UTF-8">
<meta author="A.P. de Zoysa">
<title></title>
</head>
<body>
<div id="text" lang="si">
<section class="sutta" id="ps2.2">
<article>
<div class="hgroup">
<p class="division">ඛුද්දක නිකාය</p>
<p class="subdivision">පටිසම්භිදා මග්ග පාළි</p>
<p class="vagga">2. යුගනන්ධ වර්ගය</p>
<h1>2.2 සත්‍ය කථා</h1>
</div>
<p><a class="msdiv" id="msdiv8"></a>(යුගනන්ධ කථාහි සම්පූර්ණ නිදාන කථාව සම්බන්ධ වියයුතුය.)</p>
<p><a class="apz" id="apz1"></a>“මහණෙනි, (යථාස්වභාව වශයෙන්) සත්‍යවූ වෙනස් නොවන්නාවූ වෙන ස්වභාවයක් නැති මොව්හු සතර දෙනෙක් වෙත්. කවර සතරදෙනෙක්ද යත්?</p>
<p>“මහණෙනි, මේ දුඃඛය යන මෙය සත්‍යය. මෙය වෙනස් නොවන සුලුය. අන් අයුරකට පත්නොවන සුලුය. මේ සමුදය යන මෙය සත්‍යය. වෙනස් නොවනසුලුය. අන් අයුරකට පත් නොවනසුලුය. මේ දුක්ඛ නිරොධය (දුක නැතිකිරීම) යන මෙය සත්‍යය. වෙනස් නොවනසුලුය. අන් අයුරකට පත් නොවනසුලුය. මේ දුක්ඛ නිරොධගාමිනී (දුක නැතිකිරීමට යන) ප්‍රතිපදාවය යන මෙය සත්‍යය. වෙනස් නොවනසුලුය. අන් අයුරකට පත්නොවනසුලුය.</p>
<p>“මහණෙනි, මේ කරුණු සතර වනාහි සත්‍යවූයේ වෙනස් නොවන්නේ අන් අයුරකට පත්නොවන්නේ වෙයි.</p>
<h2>2.2.1 පඨමසුත්තන්තනිද්දෙසො</h2>
<p><a class="apz" id="apz2"></a>“දුඃඛය යථා ස්වභාවාර්ථයෙන් සත්‍යවන්නේ කෙසේද? දුඃඛයාගේ සත්‍යවූ වෙනස් නොවන අන් අයුරකට පත් නොවන දුඃඛාර්ථයෝ සතරදෙනෙක් වෙත්. දුඃඛයාගේ පෙළීමේ අර්ථය සංඛත (හටගැනීම්) අර්ථය සන්තාප (තැවීම්) අර්ථය විපරිණාම (වෙනස්වීම්) අර්ථය (යන) මොව්හු සතර දෙන දුඃඛයාගේ සත්‍යවූ වෙනස් නොවන අන් අයුරකට පත්නොවන දුඃඛාර්ථයෝ වෙත්. මෙසේ දුඃඛය යථා ස්වභාවාර්ථයෙන් සත්‍යය.</p>
<p><a class="apz" id="apz3"></a>“සමුදය යථාස්වභාවර්ථයෙන් සත්‍යවන්නේ කෙසේද? සමුදයාගේ සත්‍යවූ වෙනස් නොවන අන් අයුරකට පත් නොවන සමුදයාර්ථයෝ සතරදෙනෙක් වෙත්. සමුදයාගේ ආයුහන (රැස්කිරීම්) අර්ථය නිදාන (මුල්වීම්) අර්ථය සංයෝග (එක්වීම්) අර්ථය පළිබොධ (උවදුරු) අර්ථය (යන මොව්හු සතරදෙන සමුදයාගේ සත්‍යවූ වෙනස් නොවන අන් අයුරකට පත්නොවන සමුදයාර්ථයෝ වෙත්. මෙසේ සමුදය යථා ස්වභාවාර්ථයෙන් සත්‍යය.</p>
<p><a class="apz" id="apz4"></a>“නිරොධය යථාස්වභාවාර්ථයෙන් සත්‍යවන්නේ කෙසේද? නිරොධයාගේ සත්‍යවූ වෙනස් නොවන අන් අයුරකට පත් නොවන නිරොධාර්ථයෝ සතරදෙනෙක් වෙත්. නිරොධයාගේ නිශ්ශරණ (නිදහස්වීම්) අර්ථය විවෙකාර්ථය අසංස්කෘත (සකස් කිරීම් නොවන) අර්ථය අමෘතාර්ථය (යන) මොව්හු සතරදෙන නිරොධයාගේ සත්‍යවූ වෙනස් නොවන අන් අයුරකට පත්නොවන නිරොධාර්ථයෝ වෙත්. මෙසේ නිරොධය යථාස්වභාවාර්ථයෙන් සත්‍යය.</p>
<p><a class="apz" id="apz5"></a>“මාර්ගය යථාස්වභාවාර්ථයෙන් සත්‍යවන්නේ කෙසේද? මාර්ගයාගේ සත්‍යවූ වෙනස් නොවන අන්අයුරකට පත්නොවන මාර්ගාර්ථයෝ සතරදෙනෙක් වෙත්. මාර්ගයාගේ නෛර්යානික (නිදහස් කරන) අර්ථය, දර්ශන (දැකීම්) අර්ථය, හෙත්වර්ථය අධිපති (මූලික) අර්ථය (යන) මොව්හු සතර දෙන මාර්ගයාගේ සත්‍යවූ වෙනස් නොවන අන් අයුරකට පත් නොවන මාර්ගාර්ථයෝ වෙත්.</p>
<p>මෙසේ මාර්ගය යථා ස්වභාවාර්ථයෙන් සත්‍යය.</p>
<p><a class="msdiv" id="msdiv9"></a><a class="apz" id="apz6"></a>“කී අයුරකින් සතර ආකාර සත්‍යයෝ එක්වර අවබොධය ඇත්තාහු වෙත්ද? සිව් අයුරකින් සතර ආකාර සත්‍යයෝ එක්වර අවබොධය ඇත්තාහු වෙත්. යථාස්වභාවාර්ථයෙන්, අනාත්මාර්ථයෙන්, සත්‍යාර්ථයෙන් ප්‍රතිවෙධාර්ථයෙන් (යන මේ සිව් අයුරෙහි) චතුර්විධ සත්‍යයෝ මේ සිව් අයුරෙන් එකට එක්වූවෝවෙත් යමක් එකට එක්වූවෝ නම් එය එක තේරුමක් ඇත්තේය. එක තේරුම එක් ඥානයකින් අවබොධකෙරේනුයි සතර ආකාර සත්‍යයෝ එක්වර අවබොධය ඇත්තාහුවෙත්.</p>
<p><a class="apz" id="apz7"></a>“කෙසේ යථාස්වභාවාර්ථයෙන් සතර ආකාර සත්‍යයෝ එක්වර අවබොධය ඇත්තාහු වෙත්ද? සිව් අයුරකින් සතර ආකාර සත්‍යයෝ එක්වර අවබොධය ඇත්තාහු වෙත්. දුඃඛයාගේ දුඃඛාර්ථය යථා ස්වභාවාර්ථය සමුදයාගේ සමුදයාර්ථය යථාස්වභාවාර්ථය නිරොධයාගේ නිරොධාර්ථය යථා ස්වභාවාර්ථය මාර්ගයාගේ මාර්ගාර්ථය යථාස්වභාවාර්ථය (යන) මේ සිවු අයුරෙන් යථාස්වභාවාර්ථයෙන් සතර ආකාර සත්‍යයෝ එකට එකතු වෙත්. යමක් එකට එකතුවේ නම් එය එක තේරුමක් ඇත්තේය. එකම තේරුම එක් ඥානයකින් අවබොධ කෙරේනුයි. සතර ආකාර සත්‍යයෝ එක්වර අවබොධය ඇත්තාහු වෙත්.</p>
<p><a class="apz" id="apz8"></a>(i) කෙසේ අනාත්මාර්ථයෙන් සතර ආකාර සත්‍යයෝ එක්වර අවබොධය ඇත්තාහු වෙත්ද? සිවු අයුරකින් සතර ආකාර සත්‍යයෝ එක්වර අවබොධය ඇත්තාහු වෙත්. දුඃඛයාගේ දුඃඛාර්ථය අනාත්මාර්ථය සමුදයාගේ සමුදයාර්ථය අනාත්මාර්ථය නිරොධ්‍යාගේ නිරොධාර්ථය අනාත්මාර්ථය මාර්ගයාගේ මාර්ගාර්ථය අනාත්මාර්ථය (යන) මේ සිව් අයුරෙන් අනාත්මාර්ථයෙන් සතර ආකාර සත්‍යයෝ එකට එකතුවෙත්. යමක් එකට එකතුවේ නම් එය එක තේරුමක් ඇත්තේය. එක තේරුම එක් ඥානයකින් අවබොධ කෙරේනුයි සතර ආකාර සත්‍යයෝ එක්වර අවබොධය ඇත්තාහු වෙත්.</p>
<p><a class="apz" id="apz9"></a>“කෙසේ සත්‍යාර්ථයෙන් සතර ආකාර සත්‍යයෝ එක්වර අවබොධය ඇත්තාහු වෙත්ද? මේ සිව් අයුරකින් සත්‍යාර්ථයෙන් සතර ආකාර සත්‍යයෝ එක්වර අවබොධය ඇත්තාහු වෙත්. දුඃඛයාගේ දුඃඛාර්ථය සත්‍යාර්ථය සමුදයාගේ සමුදයාර්ථය සත්‍යාර්ථය නිරොධයාගේ නිරොධාර්ථය සත්‍යාර්ථය මාර්ගයාගේ මාර්ගාර්ථය සත්‍යාර්ථය (යන) මේ සිව් අයුරෙන් සත්‍යාර්ථයෙන් සතර ආකාර සත්‍යයෝ එකට එකතුවෙත්. යමක් එකට එකතුවේ නම් එය එක තේරුමක් ඇත්තේ එකාර්ථය එක් ඥානයකින් අවබොධ කෙරේනුයි සතර ආකාර සත්‍යයෝ එක්වර අවබොධය ඇත්තාහු වෙත්.</p>
<p><a class="apz" id="apz10"></a>“කෙසේ අවබොධ අර්ථයෙන් සතර ආකාර සත්‍යායෝ එක්වර අවබොධය ඇත්තාහුවෙත්ද? සිව් අයුරකින් අවබොධ අර්ථයෙන් සතර ආකාර සත්‍යයෝ එක්වර අවබොධය ඇත්තාහුවෙත්. දුඃඛයාගේ දුඃඛාර්ථය අවබොධ අර්ථය සමුදයාගේ සමුදාර්ථය අවබොධ අර්ථය නිරොධයාගේ නිරොධාර්ථය අවබොධාර්ථය මාර්ගයාගේ මාර්ගාර්ථය අවබොධ අර්ථය (යන) මේ සතර ආකාරයෙන් අවබොධ අර්ථයෙන් සතර ආකාර සත්‍යයෝ එකට එකතුවෙත්. යමක් එකට එකතුවේනම් එය එක තේරුමක් ඇත්තේය. එක තේරුම එක් ඥානයකින් අවබොධ කෙරේනුයි සතර ආකාර සත්‍යයෝ එක්වර අවබොධය ඇත්තාහු වෙත්.</p>
<p><a class="msdiv" id="msdiv10"></a><a class="apz" id="apz11"></a>“කෙසේ සතර ආකාර සත්‍යයෝ එක්වර අවබොධය ඇත්තාහු වෙත්ද? යමක් අනිත්‍ය නම්, එය දුඃඛයකි. යමක් අනිත්‍යද දුඃඛද එය අනාත්මය. යමක් අනිත්‍යද දුඃඛද අනාත්මද එය (තථ) යථාස්වභාවයකි. යමක් අනිත්‍යද දුඃඛද අනාත්මද යථාස්වභාවද සත්‍යද එය සත්‍යයකි. යමක් අනිත්‍යද දුඃඛද අනාත්මද යථා ස්වභාවද සත්‍යද එය එකට එකතුය. යමක් එකට එකතු නම් එය එක තේරුමක් ඇත්තේය. එකාර්ථය එක් ඥානයකින් අවබොධ කෙරේනුයි සතර ආකාර සත්‍යයෝ එක්වර අවබොධය ඇත්තාහු වෙත්.</p>
<p><a class="apz" id="apz12"></a>“කී අයුරකින් සතර ආකාර සත්‍යයෝ එක්වර අවබොධය ඇත්තාහු වෙත්ද? නවාකාරයකින් සතර ආකාර සත්‍යයෝ එක්වර අවබොධය ඇත්තාහු වෙත්. යථාස්වභාවාර්ථයෙන් අනාත්මාර්ථයෙන් සත්‍යාර්ථයෙන් අවබොධ අර්ථයෙන් හැඳිනීම් අර්ථයෙන් තීන්දු කිරීම් අර්ථයෙන් ගෙවාදැමීම් (යන) මේ නවාකාරයෙන්සතර ආකාර සත්‍යයෝ එකට එකතුවූවෝ වෙත් යමක් එකට එකතුද එය එක් තේරුමක් ඇත්තේය. එක් අර්ථයක් එක් ඥානයකින් අවබොධ කෙරේනුයි සතර ආකාර සත්‍යයෝ එක්වර අවබොධය ඇත්තාහු වෙත්.</p>
<p><a class="apz" id="apz13"></a>“කෙසේ යථාස්වභාවාර්ථයෙන් සතර ආකාර සත්‍යයෝ එක්වර අවබොධ ඇත්තාහු වෙත්ද? නවාකාරයකින් සතර ආකාර සත්‍යයෝ එක්වර අවබොධය ඇත්තාහුවෙත්. දුඃඛයාගේ දුඃඛාර්ථය යථාස්වභාවාර්ථය සමුදයාගේ සමුදයාර්ථය යථාස්වභාවාර්ථය නිරොධයාගේ නිරොධාර්ථය යථා ස්වභාවාර්ථය මාර්ගයාගේ මාර්ගාර්ථය යථා ස්වභාවාර්ථය හැඳිනීමගේ හැඳිනීම් අර්ථය යථා ස්වභාවාර්ථය තීන්දු කිරීමගේ තීන්දු කිරීම් අර්ථය යථා ස්වභාර්ථය ගෙවා දැමීමගේ ගෙවාදැමීම් අර්ථය යථාස්වභාවාර්ථය භාවනාවගේ භාවනාර්ථය යථා ස්වභාවාර්ථය ප්‍රත්‍යක්ෂ කිරීමගේ ප්‍රත්‍යක්ෂ කිරීමේ ඥානය යථා ස්වභාවාර්ථය (යන) මේ නවාකාරයෙන් සතර ආකාර සත්‍යයෝ එකට එකතුවෙත්. යමක් එකට එකතුවේද, එය එක තේරුමක් ඇත්තේය. එක තේරුමක් එක් ඥානයකින් අවබොධ කෙරේනුයි සතර ආකාර සත්‍යයෝ එක්වර අවබොධය ඇත්තාහුවෙත්.</p>
<p><a class="apz" id="apz14"></a>“කෙසේ අනාත්මාර්ථයෙන් (මෙහි 8 ඡෙදයේ (i) යෙදිය යුතුයි.) සත්‍යාර්ථයෙන් (මෙහි 9 ඡෙදයේ (i) යෙදිය යුතුයි.) අවබොධ කිරීමේ අර්ථයෙන් සතර ආකාර සත්‍යයෝ එක්වර අවබොධය ඇත්තාහු වෙත්ද? නවාකාරයකින් සතර ආකාර සත්‍යයෝ එක්වර අවබොධය ඇත්තාහු වෙත්. දුඃඛයාගේ දුක්ඛාර්ථය අවබොධ කිරීමේ අර්ථය, සමුදයාගේ සමුදායාර්ථය අවබොධ කිරීම් අර්ථය, නිරොධයාගේ නිරොධාර්ථය අවබොධ කිරීම් අර්ථය මාර්ගයාගේ මාර්ගාර්ථය අවබොධ කිරීම් අර්ථය, හැඳිනීමගේ හැඳිනීම් අර්ථය, අවබොධ අර්ථය, තීන්දු කිරීමගේ තීන්දු කිරීම් අර්ථය, අවබොධ කිරීමේ අර්ථය, භාවනාවගේ භාවනාර්ථය අවබොධ කිරීමේ අර්ථය, ප්‍රත්‍යක්ෂ කිරීමගේ ප්‍රත්‍යක්ෂ කිරීම් අර්ථය, අවබොධ කිරීම් අර්ථය (යන) මේ නවාකාරයෙන් අවබොධ කිරීම් අර්ථයෙන් සතර ආකාර සත්‍යයෝ එකට එකතුවෙත්. යමක් එකට එකතු නම් එය එක තේරුමක් ඇත්තේය. එක අදහසක් එක් ඥානයකින් අවබොධ කෙරේනුයි සතර ආකාර සත්‍යයෝ එක්වර අවබොධය ඇත්තාහුවෙත්.</p>
<p><a class="msdiv" id="msdiv11"></a><a class="apz" id="apz15"></a>කී අයුරකින් සතර ආකාර සත්‍යයෝ එක්වර අවබොධය ඇත්තාහු වෙත්ද? දොළොස් ආකාරයකින් සතර වැදෑරුම් සත්‍යයෝ එක්වර අවබොධය ඇත්තාහුවෙත්. යථා ස්වභාවාර්ථයෙන් අනාත්මාර්ථයෙන් සත්‍යාර්ථයෙන් අවබොධ කිරීම් අර්ථයෙන් හැඳිනීම් අර්ථයෙන් තීන්දු කිරීම් අර්ථයෙන් (ස්වභාව ධාරණාදී) ධර්මාර්ථයෙන් තථාර්ථයෙන් ඥානාර්ථයෙන් ප්‍රත්‍යක්ෂ කිරීම් අර්ථයෙන් ස්පර්ශ කිරීම් අර්ථයෙන් අභිසමයාර්ථයෙන් (යන) මේ දොළොස් ආකාරයෙන් සතර ආකාර සත්‍යයෝ එකට එකතු වූවෝ වෙත්. යමක් එකට එකතුවේ නම් එය එක තේරුමක් ඇත්තේය. එක තේරුම එක් ඥානයකින් අවබොධ කෙරේනුයි සතර ආකාර සත්‍යයෝ එක්වර අවබොධය ඇත්තාහු වෙත්.</p>
<p><a class="apz" id="apz16"></a>“කෙසේ යථාස්වභාවාර්ථයෙන් සතර ආකාර සත්‍යයෝ එක්වර අවබොධය ඇත්තාහු වෙත්ද? දුඃඛයාගේ පෙළීම අර්ථය හටගැනීම් අර්ථය තැවීම් අර්ථයි වෙනස්වීම් අර්ථය යථාස්වභාවාර්ථය සමුදයාගේ රැස්කිරීම් අර්ථය මුල්වීම් අර්ථය එක්වීම් අර්ථය උවදුරුවීම් අර්ථය යථාස්වභාවාර්ථය නිරොධයාගේ නිදහස්වීම් අර්ථය වෙන්වීම් අර්ථය නොහටගැනීම් අර්ථය නොමැරීම් අර්ථය යථාස්වභාවාර්ථය මාර්ගයාගේ නික්මීම් අර්ථය හෙත්වාර්ථය දැකීම් අර්ථය ප්‍රධාන වීමේ අර්ථය යථාස්වාභාවාර්ථය (යන) මේ දහසය ආකාරයෙන් සතර ආකාර සත්‍යයෝ එකට එකතුවෙත්. යමක් එකට එකතු නම් එය එක් තේරුමක් ඇත්තේය. එක අදහසක් එක් ඥානයකින් අවබොධ කෙරේනුයි සතර ආකාර සත්‍යයෝ එක්වර අවබොධය ඇත්තාහුවෙත්.</p>
<p><a class="apz" id="apz17"></a>“කෙසේ අනාත්මාර්ථයෙන් (මෙහි 8 ඡෙදයේ (i) යෙදිය යුතුයි.) සත්‍යාර්ථයෙන් අවබොධ කිරීම් අර්ථයෙන් හැඳිනීම් අර්ථයෙන් තීන්දු කිරීමේ අර්ථයෙන් ධර්මාර්ථයෙන් තථාර්ථයෙන් ඥානාර්ථයෙන් ප්‍රත්‍යක්ෂ කිරීම් අර්ථයෙන් ස්පර්ශ කිරීම් අර්ථයෙන් අභිසමයාර්ථයෙන් සතර ආකාර සත්‍යයෝ එක්වර අවබොධය ඇත්තාහු වෙත්ද? දහසය ආකාරයකින් අභිසමයාර්ථයෙන් සතර ආකාර සත්‍යයෝ එක්වර අවබොධය ඇත්තාහු වෙත්. දුඃඛයාගේ පෙළීම් අර්ථය හටගැනීම් අර්ථය තැවීම් අර්ථය වෙනස්වීම් අර්ථය අභිසමයාර්ථය සමුදයාගේ රැස්කිරීම් අර්ථය මුල්වීම් අර්ථය එකතුවීම් අර්ථය උවදුරුවීම් අර්ථය අභිසමයාර්ථ නිරොධයාගේ නිදහස්වීම් අර්ථය වෙන්වීම් අර්ථය නොහට ගැනීම් අර්ථය නොමැරීම් අර්ථය අභිසමයාර්ථය මාර්ගයාගේ නිදහස්වීමේ අර්ථය හෙත්වාර්ථය දැකීමේ අර්ථය මූලිකවීමේ අර්ථය අභිසමයාර්ථය (යන) මේ දහසයකාරයෙන් අභිසමයාර්ථයෙන් සතර ආකාර සත්‍යයෝ එකට එකතු වෙත්. යමක් එකට එකතුවේ නම් එය එක තේරුමක් ඇත්තේය. එක තේරුමක් එක් ඥානයකින් අවබොධ කෙරේනුයි. සතර ආකාර සත්‍යයෝ එක්වර අවබොධය ඇත්තාහු වෙත්.</p>
<p><a class="msdiv" id="msdiv12"></a><a class="apz" id="apz18"></a>“සත්‍යයන්ගේ ලක්ෂණ කෙතෙක්ද? සත්‍යයන්ගේ ලක්ෂණ දෙකෙකි. හටගැනීම් ලක්ෂණයද නොහටගැනීම් ලක්ෂණයද (යන මේ) සත්‍යයන්ගේ ලක්ෂණ දෙකයි. සත්‍යයන්ගේ ලක්ෂණ කෙතෙක්ද? සත්‍යයන්ගේ ලක්ෂණ සයකි. හටගැනීමේ සත්‍යයන්ගේ ඇතිවීම පෙනේ. නැතිවීම පෙනේ පවත්නහුගේ අන් අයුරකට එක්වීම පෙනේ. නොහටගැනීමේ සත්‍යයාගේ ඇතිවීම නොපෙනේ. නැතිවීම නොපෙනේ පවත්නහුගේ අන් අයුරකට පත්වීම නොපෙනේ. සත්‍යයන්ගේ මේ ලක්ෂණ සය වේ.</p>
<p><a class="apz" id="apz19"></a>“සත්‍යයන්ගේ ලක්ෂණ කෙතෙක්ද, සත්‍යයන්ගේ ලක්ෂණ දොළසකි. දුක්ඛසත්‍යයාගේ ඇතිවීම පෙනේ, නැතිවීම පෙනේ. පවත්නහුගේ අන් අයුරකට පත්වීම පෙනේ. සමුදය සත්‍යයාගේ ඇතිවීම පෙනේ. නැතිවීම පෙනේ. පවත්නහුගේ අන් අයුරකට පත්වීම පෙනේ. මාර්ගසත්‍යයාගේ ඇතිවීම පෙනේ. නැතිවීම පෙනේ. පවත්නහුගේ අන් අයුරකට පැමිණීම පෙනේ. නිරොධ සත්‍යයාගේ ඇතිවීම නොපෙනේ. නැතිවීම නොපෙනේ. පවත්නහුගේ අන් අයුරකට පත්වීම නොපෙනේ. සත්වයන්ගේ මේ දොළොස් ලක්ෂණය වේ.</p>
<p><a class="apz" id="apz20"></a>“සතර ආකාර සත්‍යයන්ගේ කුශලයෝ කවරහුද? අකුශලයෝ කවරහුද? අව්‍යාකෘතයෝ කවරහුද? සමුදය සත්‍යය අකුශලය මාර්ග සත්‍යය කුශලය, නිරොධ සත්‍යය අව්‍යාකෘතය, දුක්ඛසත්‍යය කුසල්ද, අකුසල්ද, අව්‍යාකෘතද වන්නේය. පිළිවෙළින් සත්‍ය තුනක් ස්ථානය වශයෙන් එක් සත්‍යයෙක්හි ඇතුළත්ය. එක් සත්‍යයක් සත්‍ය තුනක ඇතුළත්ය.</p>
<p>“වන්නේ” යනු කෙසේ වන්නේද, යම් දුක්ඛසත්‍යයක් අකුශලද සමුදය සත්‍යය අකුශලද, මෙසේ අකුශල වශයෙන් සත්‍ය දෙකක් එක් සත්‍යයෙක්හි ඇතුළත්ය. එක් සත්‍යයක් සත්‍ය දෙකක ඇතුළත්ය. යම් දුක්ඛසත්‍යයන් කුශලද, මාර්ග සත්‍යය කුශලද මෙසේ කුශල වශයෙන් සත්‍ය දෙකක් එක් සත්‍යයෙක්හි ඇතුළත්ය. එක් සත්‍යයක් සත්‍ය දෙකක ඇතුළත්ය. යම් දුක්ඛසත්‍යයක් (අව්‍යාකෘත)ද නිරොධ සත්‍යය අව්‍යාකෘතද, මෙසේ අව්‍යාකෘත වශයෙන් සත්‍ය දෙකක් එක් සත්‍යයෙක්හි ඇතුළත්ය. එක් සත්‍යයක් සත්‍ය දෙකක ඇතුළත්ය. මෙසේ වන්නේය.</p>
<p>“පිළිවෙළින් ඇත්ත තුනක් ස්ථානය වශයෙන් එක් සත්‍යයෙක්හි ඇතුළත්ය.</p>
<h2>2.2.2 දුතියසුත්තන්තපාළි</h2>
<p><a class="msdiv" id="msdiv13"></a><a class="apz" id="apz21"></a>“මහණෙනි, සම්‍යක් සම්බෝධියෙන් පූර්වයෙහි සියලු ධර්මයන් අවබොධ නොකළාවූ බොධිසත්වවූ (බෝධි පර්යංකයෙහි සිටි) මට මෙබඳු විතර්කයක් (අදහසක්) ඇතිවිය. රූපයාගේ ආශ්වාදය (රස ගැන්ම) වනාහි කවරේද? දොශය කවරේද, නිදහස්වීම කුමක්ද සංඥාවගේ ආශ්වාදය (රසගැන්ම) කවරේද, දොෂය කවරේද, නිදහස්වීම කුමක්ද, සංස්කාරයන්ගේ ආශ්වාදයද (රසගැන්ම) කවරේද, දොෂය කවරේද, නිදහස්වීම කුමක්ද, විඥානයාගේ ආශ්වාදය (රසගැන්ම) කවරේද, දොශය කවරේද, නිදහස්වීම කුමක්ද? මහණෙනි, ඒ මට මෙබඳු සිතෙක් විය. (ii) ‘යම් රූපයක් ඇසුරුකොටගෙන (වනාහි) සැපයක් සොම්නසක් උපදීද, මෙය රූපයාගේ ආශ්වාදය (රසගැන්ම) යි. යම් රූපයක් අනිත්‍යද, දුක්ඛද වෙනස්වන සුළුද මේ රූපයාගේ දොෂයයි. රූපයාගේ යම් ඡන්දරාග සංවරණයක්, ඡන්දරාග ප්‍රහාණයක්වේද මෙය රූපයාගේ නිදහස්වීමයි (iii) යම් වේදනාවක් ඇසුරුකොට (මෙහි (ii) රූපයක් යනු වේදනාවක් යනුවෙන් වෙනස්කොට යොදන්න) යම් සංඥාවක් ඇසුරුකොට යම් සංස්කාරයක් ඇසුරුකොට යම් විඥානයක් ඇසුරුකොට සැපයක් සොම්නසක් උපදීද, මෙය විඥානයාගේ ආශ්වාදය (රසගැන්ම) යම් විඥානයක් අනිත්‍යයද, දුක්ඛද, වෙනස්වනසුළුද මේ විඥානයාගේ දොෂයයි. විඤ්ඤාණයෙහි යම් ඡන්දරාග සංවරණයක් ඡන්දරාග ප්‍රහාණයක් වේද, මෙය විඥානයාගේ නිදහස්වීමයි.</p>
<p><a class="apz" id="apz22"></a>“මහණෙනි, මම යම්තාක් කල් මේ උපාදාන (-අල්ලාගත්) ස්කන්ධ පඤ්චකයාගේ ආශ්වාදය (රසවිඳීම) ආශ්වාදය වශයෙන්ද, දොෂය දොෂය වශයෙන්ද, නිදහස්වීම නිදහස්වීම වශයෙන්ද, මෙසේ ඇති සැටියෙන් උසස් නුවණින් අවබොධ නොකෙළෙම්ද, මහණෙනි, මම ඒතාක් දෙවියන් සහිත මාරයන් සහිත බ්‍රහ්මයන් සහිත සත්වලෝකයෙහිද, මහණ බමුණන් සහිත දෙවි මිනිසුන් සහිත ප්‍රජාව අතරෙහිද උතුම්වූ සම්‍යක් සම්බෝධිය ප්‍රත්‍යක්ෂ කෙළෙමියි ප්‍රතිඥා නොකෙළෙමි. මහණෙනි යම් කලෙක්හි වනාහි මට උපාදාන ස්කන්ධ පඤ්චකයාගේ (සිත කයේ) ආශ්වාදය (රස ගැනීම්) ආශ්වාදය වශයෙනුත් දොෂය වශයෙනුත් නිදහස්වීම් නිදහස්වීම වශයෙනුත මෙසේ ඇතිසැටියෙන් උසස් නුවණින් අවබොධ කෙළෙම්ද, මහණෙනි, මට ඉන්පසුව දෙවියන් සහිත මරුන් සහිත බ්‍රහ්මයන් සහිත ලොකයෙහි මහණ බමුණන් සහිත දෙව් මිනිසුන් සහිත ප්‍රජාව අතරෙහි උතුම් සම්‍යක් සම්බෝධිය අවබොධ කෙළෙමියි ප්‍රතිඥා කෙළෙමි. මට වනාහි ඥානදර්ශනය පහළවිය. මාගේ සිතේ මිදීම තැන්පත්ය මේ අන්තිම ජාතියයි. දැන් මට පුනරුත්පත්තියක් නැත.</p>
<h2>2.2.3 දුතියසුත්තන්තනිද්දෙසො</h2>
<p><a class="msdiv" id="msdiv14"></a><a class="apz" id="apz23"></a>“(i) රූපය ඇසුරුකොට යම් සැපයක් සොම්නසක් උපදීද, මේ රූපයාගේ ආශ්වාදයයි. ප්‍රහාණ ප්‍රතිවෙධ සමුදය සත්‍යයයි යම් රූපයක් අනිත්‍යයද, අනාත්මද වෙනස්වන සුළුද මේ රූපයාගේ දොෂයයි. පරිඥා ප්‍රතිවෙධ (තීන්දුකිරීමේ අවබොධ) දුක්ඛ සත්‍යයයි. රූපයෙහි යම් ඡන්ද රාග විනයක් ඡන්දරාග ප්‍රහාණයක් වේද, මෙය රූපයාගේ නිදහස්වීමයි. ප්‍රත්‍යක්ෂ කිරීමේ අවබොධය නිරොධ සත්‍යයයි. මේ තුන් තැන්හි යම් දිට්ඨි සංකප්ප, වාචා, කම්මන්ත, ආජීව, වායාම සති සමාධි යන මොව්හු (වෙත්ද ඔව්හු) වැඩීමේ- (භාවනා) අවබොධය මාර්ග සත්‍යයයි (ii) යම් වේදනාවක් ඇසුරුකොට (මෙහි (i) රූපය යනු වේදනාවක් යයි වෙනස්කොට යොදන්න) යම් සංඥාවක් ඇසුරුකොට යම් සංස්කාරයක් ඇසුරුකොට යම් විඥානයක් ඇසුරුකොට සැපයක් සොම්නසක් උපදීද, මෙය විඥානයාගේ ආශ්වාදයයි. ගෙවීමේ අවබොධය සමුදය සත්‍යයයි. යම් විඥානයක් අනිත්‍යයද, දුක්ඛද, වෙනස්වනසුළුද, මේ විඥානයාගේ දොෂයයි. තීන්දු කිරීමේ අවබෝධය දුක්ඛසත්‍යයයි. විඥානයෙහි යම් ඡන්දරාග සංවරණයක් ඡන්දරාග ප්‍රහාණයක්වේද, මේ විඥාණයාගේ නිදහස්වීමයි. ප්‍රත්‍යක්ෂ කිරීමේ අවබොධය නිරොධ සත්‍යයයි. මේ තුන් තැන්හි යම් දිට්ඨි සංකප්ප වාචා කම්මන්ත ආජීව වායාම සති සමාධි යන මොව්හු වෙත්ද, ඔව්හු වැඩීමේ (-භාවනා) අවබොධයවූ මාර්ග සත්‍යයයි.</p>
<p><a class="msdiv" id="msdiv15"></a><a class="apz" id="apz24"></a>“සත්‍යය” (ඇත්තය) යනු කී අයුරකින් සත්‍යවේද? තුන් අයුරකින් සත්‍යවේ. සෙවීමේ අර්ථයෙන් අයත් කිරීම් අර්ථයෙන් (හා) අවබොධ කිරීම් අර්ථයෙනි.</p>
<p>“කෙසේ සෙවීමේ අර්ථයෙන් සත්‍යවේද, ජරා මරණයෝ කුමක් ඥාන මූල හේතු කොට ඇත්තාහුද, කුමක් සමුදයකොට ඇත්තාහුද, කුමක් ජාතිකොට ඇත්තාහුද, කුමක් ප්‍රභවකොට ඇත්තාහුදැයි මෙසේ (සෙවීම් වශයෙන්) සෙවීම් අර්ථයෙන් සත්‍යය ජරා මරණයෝ ජාතිය (ඉපදීම) නිදාන කොට ඇත්තාහුය, ජාතිය සමුදයකොට ඇත්තාහුය. ජාතිය ජාතියකොට ඇත්තාහුය. ජාතිය ප්‍රභවකොට ඇත්තාහුය. මෙසේ අයත්වීම් අර්ථයෙන් සත්‍යය ජරා මරණද දකියි. ජරාමරණ සමුදය දනියි. ජරාමරණ නිරොධයද දනියි. ජරාමරණ නිරෝධගාමිනී ප්‍රතිපදාවද දනියි. මෙසේ අවබොධ වීම් අර්ථයෙන් සත්‍යය.</p>
<p><a class="apz" id="apz25"></a>“ජාතිය කුමක් නිදාන (මුල්) කොට ඇත්තේද කුමක් සමුදයකොට ඇත්තේද, කුමක් ජාතියකොට ඇත්තේද, කුමක් ප්‍රභවකොට ඇත්තේදැයි මෙසේ සෙවීම් අර්ථයෙන් සත්‍යය ජාතිය (කර්ම) භවය නිදානකොට ඇත්තේය. භවය සමුදයකොට ඇත්තේය. භවය ජාතිකොට ඇත්තේය. භවය ප්‍රභවකොට ඇත්තේය. මෙසේ අයත්වීම් අර්ථයෙන් සත්‍යය.</p>
<p>“ජාතියද දනියි, ජාති සමුදයද දනියි, ජාති නිරොධයද දනියි. ජාති නිරොධගාමිනී ප්‍රතිපදාවද දනියි, මෙසේ අවබොධ වීම් අර්ථයෙන් සත්‍යයය. (කර්ම) භවය කුමක් නිදානකොට පවතීද. කුමක් සමුදයකොට පවතීද, කුමක් ජාතිකොට පවතීද, කුමක් ප්‍රභවකොට පවතීද, මෙසේ සෙවීම් අර්ථයෙන් සත්‍යය භවය උපාදානය (දැඩිකොට අල්ලාගැනීම) නිදානයකොට පවතී. උපාදානය සමුදයකොට පවතී, උපාදානය ජාතිකොට පවතී, උපාදානය ප්‍රභවකොට පවතීයයි මෙසේ අයත් වීම අර්ථයෙන් සත්‍යය භවයද දනියි. භව සමුදයද දනියි. භව නිරොධයද දනියි. භව නිරොධගාමිනී ප්‍රතිපදාවද දනියි, මෙසේ අවබොධ කිරීම් අර්ථයෙන් සත්‍යය.</p>
<p><a class="apz" id="apz26"></a>“උපාදානය කුමක් නිදානකොට පවතීද, කුමක් සමුදයකොට පවතීද, කුමක් ජාතිකොට පවතීද, කුමක් ප්‍රභවකොට පවතීදැයි මෙසේ සෙවීම් අර්ථයෙන් සත්‍යයි. උපාදානය තෘෂ්ණාව නිදානකොට පවතී. තෘෂ්ණාව සමුදයකොට පවතී, තෘෂ්ණාව ජාතිකොට පවතී, තෘෂ්ණාව ප්‍රභවකොට පවතී යයි මෙසේ අයත්වීම් අර්ථයෙන් සත්‍යය, උපාදානයද දනියි. උපාදන සමුදය දනියි. උපාදාන නිරොධයද දනියි. උපාදාන නිරොධ ගාමිනී ප්‍රතිපදාවද දනියි. මෙසේ අවබොධ කිරීම් අර්ථයෙන් සත්‍යය.</p>
<p><a class="apz" id="apz27"></a>“තෘෂ්ණාව කුමක් නිදාන කොට පවතීද, කුමක් සමුදයකොට පවතීද, කුමක් ජාති කොට පවතීද, කුමක් ප්‍රභවකොට පවතීදැයි මෙසේ සෙවීම් අර්ථයෙන් සත්‍යය. උපාදානය තෘෂ්ණාව නිදාන කොට පවතී. තෘෂ්ණාව සමුදය කොට පවතී, තෘෂ්ණාව ජාතිකොට පවතී. තෘෂ්ණාව ප්‍රභව කොට පවතීයයි, මෙසේ අයත් කිරීම් අර්ථයෙන් සත්‍යය උපාදානයද දනියි. උපාදාන සමුදයද දනියි. උපාදාන නිරොධයද දනියි. උපාදාන නිරොධ ගාමිනී ප්‍රතිපදාවද දනියි. මෙසේ අවබොධ කිරීම් අර්ථයෙන් සත්‍යය.</p>
<p><a class="apz" id="apz28"></a>“තෘෂ්ණාව කුමක් නිදානකොට පවතීද, කුමක් ප්‍රභව කොට පවතීද, මෙසේ සෙවීම් අර්ථයෙන් සත්‍යය, තෘෂ්ණාව වේදනාව නිදාන කොට පවතී, වේදනාව සමුදය කොට පවතී. වේදනාව ජාතිකොට පවතී. වේදනාව ප්‍රභව කොට පවතීයයි මෙසේ අයත් කිරීම් අර්ථයෙන් සත්‍යය. තෘෂ්ණාවද දනියි. තෘෂ්ණා සමුදයද දනියි. තෘෂ්ණා නිරොධයද දනියි. තෘෂ්ණා නිරොධ ගාමිනී ප්‍රතිපදාවද දනියි. මෙසේ අවබොධ කිරීම් අර්ථයෙන් සත්‍යය.</p>
<p><a class="apz" id="apz29"></a>“වේදනාව කුමක් නිදානකොට පවතීද, කුමක් සමුදය කොට පවතීද, කුමක් ජාතිකොට පවතීද, කුමක් ප්‍රභවකොට පවතීද මෙසේ සෙවීම් අර්ථයෙන් සත්‍යය වේදනාව ස්පර්ශය නිදානකොට පවතී, ස්පර්ශය සමුදය කොට පවතී, ස්පර්ශය ජාතිකොට පවතී. ස්පර්ශය ස්පර්ශය ප්‍රභවකොට පවතීයයි මෙසේ අයත් කිරීම් අර්ථයෙන් සත්‍යය. වේදනාවද දනියි. වේදනා සමුදයද දනියි. වේදනා නිරොධයද දනියි. වේදනා නිරොධ ගාමිනී ප්‍රතිපදාවද දනියි. මෙසේ අවබොධ කිරීම් අර්ථයෙන් සත්‍යය.</p>
<p><a class="apz" id="apz30"></a>“ස්පර්ශය කුමක් නිදානකොට පවතීද, කුමක් සමුදය කොට පවතීද, කුමක් ජාතිකොට පවතීද, කුමක් ප්‍රභවකොට පවතීද මෙසේ සෙවීම් අර්ථයෙන් සත්‍යය. ස්පර්ශය (ඇස කන ආදී) සළායතන නිදානකොට පවතී. සළායතන සමුදය කොට පවතී සළායතන ජාතිකොට පවතී සළායතන ප්‍රභව කොට පවතීයයි මෙසේ ප්‍රතිග්‍රහාර්ථයෙන් සත්‍යය ස්පර්ශයද දනියි. ස්පර්ශ සමුදයද දනියි. ස්පර්ශ නිරොධයද දනියි. ස්පර්ශ නිරොධ ගාමිනී ප්‍රතිපදාවද දනියි. මෙසේ අවබොධ අර්ථයෙන් සත්‍යය.</p>
<p><a class="apz" id="apz31"></a>“සළායතන කුමක් නිදාන කොට පවතීද, කුමක් සමුදය කොට පවතීද කුමක් ජාතිකොට පවතීද, කුමක් ප්‍රභවකොට පවතීදැයි මෙසේ සෙවීම් අර්ථයෙන් සත්‍යය සළායතනය නාම රූප නිදානකොට පවතී. නාම රූප සමුදය කොට පවතී. නාම රූප ජාතිකොට පවතී. නාම රූප ප්‍රභව කොට පවතීයයි මෙසේ අයත් කිරීම් අර්ථයෙන් සත්‍යය සළායතනය දනියි. සළායතන සමුදයද දනියි. සළායතන නිරෝධයද දනියි. සළායතන නිරොධ ගාමිනී ප්‍රතිපදාවද දනියි. මෙසේ අවබොධ කිරීම අර්ථයෙන් සත්‍යය.</p>
<p><a class="apz" id="apz32"></a>“නාමරූප කුමක් නිදාන කොට පවතීද, කුමක් සමුදයකොට පවතීද, කුමක් ජාතිකොට පවතීද, කුමක් ප්‍රභව කොට පවතීදැයි මෙසේ සෙවීම් අර්ථයෙන් සත්‍යය නාමරූප විඥාන නිදානකොට පවතී. විඥානය සමුදය කොට පවතී. විඥානය ජාතිකොට පවතී. විඥානය ප්‍රභවකොට පවතීයයි මෙසේ අයත් කිරීම් අර්ථයෙන් සත්‍යය නාම රූපද දනියි. නාම රූප සමුදයද දනියි. නාමරූප නිරොධයද දනියි. නාම රූප නිරොධගාමිනී ප්‍රතිපදාවද දනියි. මෙසේ අයත් කිරීම් අර්ථයෙන් සත්‍යය.</p>
<p><a class="apz" id="apz33"></a>“විඥානය කුමක් නිදාන කොට පවතීද කුමක් සමුදයකොට පවතීද කුමක් ජාතිකොට පවතීද කුමක් ප්‍රභව කොට පවතීදැයි මෙසේ සෙවීම් අර්ථයෙන් සත්‍යය විඥානය සංස්කාර නිදානකොට පවතී. සංස්කාර සමුදය කොට පවතී. සංස්කාර ජාතිකොට පවතී, සංස්කාර ප්‍රභව කොට පවතීයයි මෙසේ අයත් කිරීම් අර්ථයෙන් සත්‍යය, විඥානයද දනියි. විඥාන සමුදයද දනියි. විඥාන නිරොධයද දනියි. විඥාන නිරොධ ගාමිනී ප්‍රතිපදාවද දනියි. මෙසේ අවබොධ කිරීම් අර්ථයෙන් සත්‍යය.</p>
<p><a class="apz" id="apz34"></a>“සංස්කාරයෝ කුමක් නිදානකොට ඇත්තාහුද කුමක් සමුදය කොට ඇත්තාහුද කුමක් ජාතිකොට ඇත්තාහුද කුමක් ප්‍රභවකොට ඇත්තාහුදැයි මෙසේ සෙවීම් අර්ථයෙන් සත්‍යය.</p>
<p>“සංස්කාරයෝ අවිද්‍යාව නිදාන කොට ඇත්තාහුය. අවිද්‍යාව සමුදය කොට ඇත්තාහුය. අවිද්‍යාව ජාතිකොට ඇත්තාහුය. අවිද්‍යාව ප්‍රභව කොට ඇත්තාහුයයි, මෙසේ අයත් කිරීම් අර්ථයෙන් සත්‍යය, සංස්කාරයන්ද දනියි. සංස්කාර සමුදයන්ද දනී. සංස්කාර නිරෝධයන්ද දනී. සංස්කාර නිරොධ ගාමිනී ප්‍රතිපදාවද දනියි. මෙසේ අවබොධ කිරීම් අර්ථයෙන් සත්‍යය.</p>
<p><a class="msdiv" id="msdiv16"></a>“ජරාමරණ දුක්ඛ සත්‍යයයි ජාතිය සමුදය සත්‍යයයි (ඔවුන්) දෙදෙනාගේ පහවීම් නිරෝධ සත්‍යයයි. නිරොධය අවබොධ කරගැනීමේ ක්‍රමය මාර්ග සත්‍යයයි. ජාතිය දුක්ඛසත්‍යයයි. භවය සමුදය සත්‍යයයි දෙදෙනාගේම පහවීම නිරොධ සත්‍යයයි. නිරොධ අවබෝධ කර ගැනීමේ ක්‍රමය මාර්ග සත්‍යයයි. උපාදානය දුක්ඛ සත්‍යයයි තෘෂ්ණාව සමුදය සත්‍යයයි. දෙදෙනාගේම පහවීම් නිරොධ සත්‍යයයි. නිරොධය අවබොධ කර ගැනීමේ ක්‍රමය මාර්ග සත්‍යයයි. තෘෂ්ණාව දුක්ඛ සත්‍යයයි. වේදනාව සමුදය සත්‍යයයි. දෙදෙනාගේම පහවීම් නිරොධ සත්‍යයයි. නිරොධය අවබොධ කර ගැනීමේ ක්‍රමය මාර්ග සත්‍යයයි. වේදනාව දුක්ඛ සත්‍යයයි. ස්පර්ශය සමුදය සත්‍යයයි. දෙදෙනාගේම පහවීම් නිරොධ සත්‍යයයි. නිරොධය අවබොධ කර ගැනීමේ ක්‍රමය මාර්ග සත්‍යයයි. ස්පර්ශය දුක්ඛ සත්‍යයයි. ෂඩායතනය සමුදය සත්‍යයයි. දෙදෙනාගේම පහවීම නිරොධ සත්‍යයයි. නිරොධය අවබොධකර ගැනීමේ ක්‍රමය මාර්ග සත්‍යයයි නාම රූප දුක්ඛ සත්‍යයයි. විඤ්ඤාණය සමුදය සත්‍යයයි. දෙදෙනාගේම පහවීම් නිරොධ සත්‍යයයි. නිරොධය අවබොධකර ගැනීමේ ක්‍රමය මාර්ග සත්‍යයයි. (ii) විඥානය දුක්ඛ සත්‍යයයි. සංස්කාරයන් සමුදය සත්‍යයයි. දෙදෙනාගේම පහවීම නිරොධ සත්‍යයයි. නිරොධය අවබෝධ කර ගැනීමේ ක්‍රමය මාර්ග සත්‍යයයි. (iii) සංස්කාරයන් දුක්ඛ සත්‍යයයි. අවිද්‍යාව සමුදය සත්‍යයයි. දෙදෙනාගේම පහවීම නිරොධ සත්‍යයයි නිරොධය අවබොධ කර ගැනීමේ ක්‍රමය මාර්ග සත්‍යයයි.</p>
<p><a class="apz" id="apz35"></a>“ජරාමරණ දුක්ඛ සත්‍යය. ජාතිය දුක්ඛ සත්‍යයද සමුදය සත්‍යයද වන්නේය. දෙදෙනාගේම පහවීම නිරොධ සත්‍යයයි. නිරොධය අවබොධ කරගැනීමේ ක්‍රමය මාර්ග සත්‍යයයි. ජාතිය දුක්ඛ සත්‍යයයි. භවය දුක්ඛ සත්‍යයද සමුදය සත්‍යයද වන්නේය. දෙදෙනාගේම පහවීම නිරොධ සත්‍යයයි, නිරොධය දැනගැනීමේ ක්‍රමය මාර්ග සත්‍යයයි. සංස්කාර දුක්ඛ සත්‍යයයි. අවිද්‍යාව දුක්ඛ සත්‍යයද සමුදය සත්‍යයද වන්නේය. දෙදෙනාගේම පහවීම නිරොධ සත්‍යය. නිරොධය අවබොධ කරගැනීමේ ක්‍රමය මාර්ග සත්‍යයයි.</p>
<p class="endsutta">භාණවාරො.</p>
<p class="endsection">සත්‍ය කථා නිමි</p>

</article>
<aside id="metaarea">
<p><span class="author">AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href="http://www.godage.com/" target="_blank">Godage International Publishing</a>, who publish a print edition of this text.</p>
<p>Conversion from PDF was by Janaka of <a href="http://pitaka.lk/" target="_blank">http://pitaka.lk/</a>. </p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class="editor">Ayya Kathrin Vimalañāṇī</span>.</p>
</aside>
</section>
</div>
</body>
</html>
